གསུང་འབུམ། འཇམ་དབྱངས་ཀུན་དགའ་བསོད་ནམས།（གློག་ཀླད་པར་མ།）
པོད ༥༤
ལས་ཚོགས་གཏོར་མ་ལ་བརྟེན་ནས་དགྲ་བསད་པའི་མན་ངག་དྲུག་ཅུ་པའི་ཆོ་ག་དགྲ་བགེགས་གནད་གཅོད་ཀྱི་སྤུ་གྲི།
༄༅། །དཔལ་ས་སྐྱ་པའི་ཆོས་སྐྱོང་རྡོ་རྗེ་གུར་གྱི་མགོན་པོའི་ལས་ཚོགས་གཏོར་མ་ལ་བརྟེན་ནས་དགྲ་བསད་པའི་མན་ངག་དྲུག་ཅུ་པའི་ཆོ་ག་དགྲ་བགེགས་གནད་གཅོད་ཀྱི་སྤུ་གྲི་ཞེས་བྱ་བ་བཞུགས་སོ།། ན་མཿཤྲཱི་བཛྲ་མ་ཧཱ་ཀཱ་ལ་པཉྫ་ར་ནཱ་ཐཱ་ཡ། མཆོག་གི་དངོས་གྲུབ་མྱུར་སྩོལ་ཞིང་། ། ཕྱི་ནང་དགྲ་བགེགས་ཀུན་འཇོམས་པའི། ། ནག་པོ་ཆེ་ལ་རབ་བཏུད་ནས། ། དྲག་པོའི་མན་ངག་བྲི་བར་བྱ། ། འདིར་རྗེ་བཙུན་ས་སྐྱ་པ་རྣམས་ལ་དཔལ་གུར་གྱི་མགོན་པོའི་བཀའ་བབས་རྣམ་པ་བཞི་བྱུང་བ་ལས། ཐུན་མོང་མ་ཡིན་པའི་མན་ངག་མལ་ལོ་ཙཱ་བ་ནས་བརྒྱུད་པ་ལ། བསྙེན་པ། སྒྲུབ་པ།
ལས་སྦྱོར་གསུམ་ལས། དང་པོ་གཉིས་ཚུལ་བཞིན་ཉམས་སུ་བླང་བའི་གང་ཟག་གིས་དགྲ་བགེགས་ཚར་བཅད་པའི་ལས་ལ། ཤིན་ཏུ་ཟབ་པའི་ཤོག་རིལ་དྲུག་གི་ནང་ཚན། གཏོར་མ་ལ་བརྟེན་ནས་དགྲ་བསད་པའི་མན་ངག་ལག་ཏུ་བླང་བའི་ཚུལ་མཐའ་ཡས་ཀྱང་། འདིར་དྲུག་ཅུ་པའི་ཚུལ། ཡི་གེ་རྙིང་པ་རྣམས་ལས་གསལ་བར་མི་འབྱུང་བས། བློ་དམན་པ་རྣམས་ཀྱི་དོན་དུ། ལག་ལེན་གྱི་ཁྲིགས་ཆགས་བསྟན་ན། སྦྱོར་བ་མཆོད་གཏོར་བཤམ་པ། དངོས་གཞི་བདག་བསྐྱེད་མདུན་བསྐྱེད་སྒྲུབ་པའི་ཚུལ།
རྗེས་བསྐུལ་དང་གཏོར་མ་འཕངས་པའི་ཚུལ་བསྟན་པ་གསུམ་ལས། དང་པོ་ནི། ཇི་ལྟར་འོས་པའི་ས་ཕྱོགས་སུ་ཐིག་ཆེན་བརྒྱད་བཏབ་ལ། ཆོས་འབྱུང་ནག་པོ་མེ་རིས་དང་བཅས་པའི་ནང་དུ། འཁོར་ལོ་རྩིབས་དྲུག་སྔོན་པོའི་ལྟེ་བ་དང་། རྩིབས་རྣམས་ལ་ལྷ་བརྒྱད་ཀྱི་ཚོམ་བུ་་་་་་ཆོས་འབྱུང་གི་ཟུར་དུ་བྲན་བདུད་ཀྱི་ཚོམ་བུ་བཀོད། བཀོད་པའི་ཁར་མན་ཛིའི་སྟེང་དུ། ལྕགས་ཀྱི་སྣོད་ཆེ་བར་ཟན་ལེབ་གྲུ་གསུམ་ཆེ་ཆུང་གསུམ་བརྩེགས་ཀྱི་སྟེང་དུ། གཏོར་མ་གྲུ་གསུམ་ཆེ་བ་གཅིག་བཞག ། འོག་གི་བང་རིམ་རྣམས་ལ།
བཤོས་བུ་གྲུ་གསུམ་ཆུང་བ་དྲུག་ཅུ་རྩ་གསུམ་ལག་ལེན་ལྟར་བཀོད།་་་་་ བང་རིམ་འོག་མ་ལ་ཕྱོགས་རེར་བཅུ་གཉིས་ཏེ་སུམ་ཅུ་སོ་དྲུག བང་རིམ་བར་མ་ལ་ཕྱོགས་རེར་བརྒྱད་བརྒྱད་དེ་ཉི་ཤུ་རྩ་བཞི། བང་རིམ་སྟེང་མའི་ཟུར་རྣམས་སུ་རེ་རེ་སྟེ་གསུམ་བཞག བྲན་བདུད་མ་གཏོགས་གཞན་ཐམས་ཅད་ཁྲག་གིས་བྱུག་གོ གཏོར་མ་ཟུར་གསུམ་གྱི་གྲངས་དང་མཉམ་པའི་དཔལ་འབར་བཙུགས་པ་བཞག ལྷོ་ཕྱོགས་ཀྱི་ཆོས་འབྱུང་གི་རྩེ་མོར་པུ་ཏྲའི་གཏོར་མ་ཟུར་གསུམ་དང་། བྲན་བདུད་ཡབ་ཡུམ་གྱི་བཤོས་བུ་ནག་པོ་ཆེ་ཆུང་གཉིས་་་་་་སྣོད་གཅིག་ཏུ་བཤམས། དེ་དག་གི་མཐའ་སྐོར་དུ། ཁྲག་གི་མཆོད་ཡོན།
དབང་པོ་ལྔའི་མེ་ཏོག་སོགས་དྲག་པོའི་མཆོད་པ་གཡོན་སྐོར་དུ་བཀོད། དེའི་བྱང་དུ་གཏོར་ཐེབས་ལྔ་ཚར་གཉིས། མཐེབ་སྐྱུ་དང་། ལིང་ག་ཤོང་པའི་སྣོད་བྱ། སྣོད་ཆེ་བ་གཉིས་ཀྱི་ནང་དུ་མཐེབ་སྐྱུ་དྲུག་ཅུ་རྩ་བཞི་ཤ་དམར་པོས་བརྒྱན་པ་དང་། ལིང་ག་ཆུང་བ་དྲུག་ཅུ་རྩ་བཞི་བཅོས་ལ། དབུགས་དང་གྲིབ་མ་མ་ཤོར་བ་བྱ། གཏོར་མ་སྦྱོང་བའི་ཁྲག་དང་། ཆང་ཕུད་ཀྱང་གཡས་གཡོན་དུ་བཤམས།་་་་་ མཐར་ཤམ་ཆུ་གཏོང་བའི་སྣོད་ཇི་ལྟར་རིགས་པ་ཆུ་གཙང་དང་བཅས་པ།
གཞན་སྟེགས་ཇི་ལྟར་འོས་པ་ལ་ཡི་དམ་ཆོས་སྐྱོང་གི་མཆོད་གཏོར་གང་དགོས་དང་ཐུན་གཏོར་ཟུར་གསུམ་བཞི་ཡང་བཤམས། སློབ་དཔོན་ཁ་ལྷོར་བསྟན་པའི་མདུན་དུ་རྡོ་རྗེ་དྲིལ་བུ་ཌ་མ་རུ་ནང་མཆོད་རྣམས་དང་།་་་་་ གྲི་ལྕགས་ཀྱི་གྲི་གུག་དར་ནག་བཏགས་པ། གཞན་ཡང་རྔ། སིལ་སྙན། དུང་། གུ་གུལ། གསེར་སྐྱེམས་སོགས་དགོས་པའི་ཡོ་བྱད་རྣམས་མ་ཚང་བ་མེད་པར་འདུ་བྱས་ལ། རྣལ་འབྱོར་པ་རྣམས་གྲལ་ལ་འཁོད་ནས། ཟླུམ་གཏོར་་་་་་གཏོར་མ་ཆུང་ངུ་གཅིག་ལོགས་སུ་ཆུ་ཆང་གིས་སྦྱངས་ལ།
ཨོཾ་ཨཱཿཧཱུྃ་སརྦ་བིགྷྣཱན་ན་མཿ སརྦ་ཏ་ཐཱ་ག་ཏེ་བྷྱོ་བི་ཤྭ་མུ་ཁེ་བྷྱཿསརྦྦ་ཐཱ་ཁཾ། ཨུཏྒ་ཏེ་སྥ་ར་ཎ། ཨི་མཾ་ག་ག་ན་ཁཾ་གྲྀཧྣེ་དཾ་བ་ལྱ་དེ་སྭཱ་ཧཱ།་་་་་ ལན་གསུམ་བརྗོད་ལ། གང་ཞིག་འབྱུང་པོ་་་་་་འདས་དང་མ་བྱོན་གྱི་གདང་མཛད། མཐུ་ཆེན་དང་། ། སེམས་ཅན་ལ་འཚེ་བསྟན་ལ་གནོད། ། སྒྲུབ་ལ་བར་དུ་གཅོད་པ་ཡི། ། བགེགས་ཀྱི་ཚོགས་རྣམས་ཀུན་ཉོན་ཅིག །
ང་ནི་དཔལ་ལྡན་རྡོ་རྗེ་ཆེ། ། བགེགས་ཀྱི་སྟེང་ན་མཐུ་སྟོབས་མཆོག ། གལ་ཏེ་བཀའ་ལས་འདའ་བྱེད་ན། རྡོ་རྗེ་འབར་བས་འཇོམས་པར་བྱེད། ། དེ་བས་སྔོན་གྱི་དམ་ཚིག་བཞིན། ། བྱིན་གྱིས་བརླབས་པའི་གཏོར་མ་འདི། ། དང་བའི་ཚུལ་གྱིས་རབ་ཁྱེར་ལ། ། རོལ་མོ་བདུན་བརྡུངས་གསུམ། ་་་་་ ཅི་བདེ་བར་ནི་གཞན་དུ་དེངས། ། ཤ་ས་ན་བརྗོད་ཅི་ང་རོལ་མོ་ཆེམས་བརྡུང་མཛད།་་་་་
སརྦ་བིགྷྣཱན་གཙྪ། དེ་ནས་མདུན་གྱི་མཆོད་པ་རྣམས་ལ་དམིགས་ནས། ཨོཾ་བཛྲ་ཨ་མྲྀ་ཏ་ཀུཎྜ་ལི་ཧ་ན་ཧ་ན་ཧཱུྃ་ཧཱུྃ་ཧཱུྃ་ཕཊ། ཨོཾ་སྭ་བྷཱ་ཝ་ཤུདྡྷཿསརྦ་དྷརྨཱ་སྭ་བྷཱ་ཝ་ཤུདྡྷོ྅ཧཾ། སྟོང་པ་ཉིད་དུ་གྱུར། སྟོང་པའི་ངང་ལས་གནས་ཁང་འདི་ཉིད་དྲག་པོའི་གཞལ་ཡས་ཁང་མཚན་ཉིད་ཐམས་ཅད་ཡོངས་སུ་རྫོགས་པའི་ནང་དུ། ཨ་ལས་བྱུང་བའི་ཡེ་ཤེས་ཀྱི་ཀ་པཱ་ལ་ཡངས་ཤིང་རྒྱ་ཆེ་བར་ཧཱུྃ་ལས་བྱུང་བའི་ཕྱི་ནང་གི་དགྲ་བགེགས་བསྒྲལ་བའི་ཁྲག་གི་མཆོད་ཡོན། དབང་པོ་ལྔའི་མེ་ཏོག ཚིལ་ཆེན་གྱི་བདུག་སྤོས། ཞུན་ཆེན་གྱི་སྒྲོན་མེ།
མཁྲིས་པའི་དྲི་ཆབ། ཤ་རུས་ཀྱི་ཞལ་ཟས། དུང་ཆེན་གྱི་གླིང་བུ་སོགས། རོལ་མོའི་བྱེ་བྲག་བསམ་གྱིས་མི་ཁྱབ་པ་ནམ་མཁའི་ཁམས་ཐམས་ཅད་གང་བར་གྱུར། ཨོཾ་བཛྲ་ཨརྒྷཾ་ཨཱཿཧཱུྃ། ཨོཾ་བཛྲ་པཱ་དྱཾ་ཨཱཿཧཱུྃ། ཨོཾ་བཛྲ་པུཥྤཾ་ཨཱ་ཿཧཱུྃ། ཨོཾ་བཛྲ་དྷཱུ་པཾ་ཨཱཿཧཱུྃ། ཨོཾ་བཛྲ་ཨཱ་ལོ་ཀཾ་ཨཱཿཧཱུྃ། ཨོཾ་བཛྲ་གནྡྷཾ་ཨཱཿཧཱུྃ།
ཨོཾ་བཛྲ་ནཻ་བེ་དྱཾ་ཨཱ་ཿཧཱུྃ། ཨོཾ་བཛྲ་ཤཔྟ་ཨཱཿཧཱུྃ། རོལ་མོ་དཀྲོལ། ཨོཾ་བཛྲ་དྷརྨཱ་ར་ཎི་ཏ་པྲ་ར་ཎི་ཏ་སཾ་པྲ་ར་ཎི་ཏ་སརྦ་བུདྡྷ་ཀྵེ་ཏྲ་པྲ་ཙ་ལི་ནི་པྲཛྙ་པཱ་ར་མི་ཏཱ་ནཱ་ད་སྭ་བྷཱ་ཝེ་ན་བཛྲ་དྷརྨ་ཧྲྀ་ད་ཡ་ནི་སནྟོ་ཥ་ཎི་ཧཱུྃ་ཧཱུྃ་ཧཱུྃ་ཧོ་ཧོ་ཧོ་ཨཱ་ཁཾ་སྭཱ་ཧཱ། གཉིས་པ་དངོས་གཞི་ནི། སྐྱབས་འགྲོ་སེམས་བསྐྱེད་སྔོན་དུ་སོང་ནས། ཕྱག་ལེན་ལ་ལམ་དུས་མཛད། མི་ཤེས་ན་མགོན་པོའི་བསྲུང་འཁོར་རྐྱང་པས་ཀྱང་རུང་།་་་་་ རྒྱས་པར་ན་ཀྱེ་རྡོ་རྗེའི་བདག་བསྐྱེད་བཟླས་པ་དང་བཅས་པ་ནས། དཀྱིལ་འཁོར་བསྡུ་བའི་བར་བྱ།
བསྡུས་ན་མགོན་པོའི་བསྲུང་འཁོར་བླ་མ་དམ་པ་བསོད་ནམས་རྒྱལ་མཚན་དཔལ་བཟང་པོས་མཛད་པ་ལྟར་བསྒོམ་ལ། ཡི་གེ་བཅུ་གཉིས་མ་དང་བདུན་མ་ཇི་ལྟར་རིགས་པ་དང་་་་་་ཤ་ས་ན་བརྒྱ་རྩ་གཅིག་བཟླས་པའི་མཐར། རྡོ་རྗེ་ཐལ་མོ་སྦྱར་ལ། སུ་གང་བདག་ཅག་གི་དཔལ་ལྡན་བླ་མ་དམ་པ་རྣམས་དང་། བདག་ཅག་འཁོར་དང་བཅས་པ་ཐམས་ཅད་ལ་སྡང་བའི་སེམས་དང་ལྡན་པ་སོགས་ནས། དེ་ཉིད་ཀྱི་ཤ་ཟ་བར་གྱུར་ཅིག ། མ་ཧཱ་ཀཱ་ལའི་ཚོགས་རྣམས་ཀྱིས། ། དགྲ་བགེགས་རྣམས་ནི་ཐམས་ཅད་ཀྱིས། ། ལུས་ངག་ཐལ་བ་རྡུལ་དུ་རློགས། ། རྣམ་ཤེས་ཆོས་ཀྱི་དབྱིངས་སུ་སྒྲོལ། །
རྡོ་རྗེ་འཛིན་པ་རྒྱལ་པོ་ཡི། ། གཉིས་མེད་ཡེ་ཤེས་ལས་བྱུང་བའི། ། བསྲུང་བའི་དམ་ཚིག་སྦྱོར་བ་ཡིས། ། རྣལ་འབྱོར་ལུས་ངག་ཡིད་གསུམ་བསྲུངས། ། ཨོཾ་བཛྲ་རཀྵ་རཀྵ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ། འཁོར་རྣམས་རང་གི་སྙིང་ཁར་ཐིམ། དེ་ནས་ལོགས་སུ་བཤམས་པའི་ཡི་དམ་ཆོས་སྐྱོང་གི་གཏོར་མ་རྣམས། ནང་མཆོད་ཆུ་ཆང་གིས་སྦྱངས་ལ། གཏོར་མ་བྱིན་རླབས་ཀྱེ་རྡོར་ལྟར་བྱས་ནས། ཀྱེ་རྡོར།
བདེ་མཆོག་སོགས་ལ། ཆོ་ག་ལྟར་གཏོར་མ་ཕུལ་ཏེ། མགོན་པོའི་གཏོར་མགྲོན་བསྐྱེད་པའི་སྐབས་སུ། མདུན་གྱི་ཆོས་འབྱུང་འཁོར་ལོ་དང་བཅས་པ་ལ་དམིགས་ཏེ། ཨོཾ་བཛྲ་ཨ་མྲྀ་ཏ་ཀུཎྜ་ལི་ཧ་ན་ཧ་ན་ཧཱུྃ་ཕཊ། ཨོཾ་སྭ་བྷཱ་ཝ་ཤུདྡྷཿསརྦ་དྷརྨ་སྭ་བྷཱ་ཝ་ཤུདྡྷོ་ཧཾ། སྟོང་པའི་ངང་ལས་མདུན་དུ་སཾ་ལས་རྡོ་རྗེའི་བྲག་རྫོང་ཟུར་གསུམ་པ་སྟོང་གསུམ་གྱི་ཚད་དང་མཉམ་པ། དེའི་སྟེང་དུ་ཆོས་ཀྱི་འབྱུང་གནས་གྲུ་གསུམ་མཐིང་ནག་མེ་འབར་བ་ཡངས་ཤིང་རྒྱ་ཆེ་བའི་ནང་དུ། བྲག་རི་དམར་ནག་གིས་བསྐོར་བའི་དབུས་མེ་རླུང་ཚུབ་པའི་སྟེང་དུ། གནམ་ལྕགས་ལས་གྲུབ་པའི་མཚོན་ཆའི་འཁོར་ལོ་རྩིབས་དྲུག་པའི་ལྟེ་བར།
པཾ་ལས་པདྨ། རཾ་ལས་ཉི་མ། མི་རོ་དམར་སེར་མགོ་བོ་གཡས་སུ་བསྟན་པའི་སྟེང་དུ། ཧཱུྃ་ལས་རྡོ་རྗེ་གྲི་གུག་ཧཱུྃ་གིས་མཚན་པ། དེ་ལས་འོད་འཕྲོས་དགྲ་བགེགས་གདུག་པ་ཅན་ཐམས་ཅད་ཚར་བཅད། ཚུར་འདུས་ཡོངས་སུ་གྱུར་པ་ལས། རྡོ་རྗེ་ནག་པོ་ཆེན་པོ་ཆེ་ཞིང་ཆེར་འབར་བ་ནས། ཡེ་ཤེས་ཀྱི་མེ་འབར་བའི་དབུས་ན་བཞུགས་པ། མདུན་གྱི་འཁོར་ལོའི་རྩིབས་དང་པོའི་སྟེང་དུ། ཏྲཾ་ལས་ཨེ་ཀ་ཛ་ཊི་སྐུ་མདོག་སྔོན་མོ་ཞལ་གཅིག་ཕྱག་གཉིས་ཀྱིས་བདུད་རྩིས་གང་བའི་བུམ་པ་ཐུགས་ཀར་བསྣམས་པ།
དར་དཀར་གྱི་ན་བཟས་སྟོད་གཡོགས་ཤིང་། སྟག་གི་ལྤགས་པའི་ཤམ་ཐབས་ཅན། རལ་པའི་ལན་བུ་གཅིག་ཏུ་གྱུར་ནས་གཡོན་དུ་འཕྱང་བ་ཁྲོ་མོའི་རྣམ་པ་ཅན། རུས་པ་དང་རིན་པོ་ཆེའི་རྒྱན་གྱིས་བརྒྱན་པ། དེའི་ལྟོ་བ་ཡངས་པའི་ནང་དུ་ཏྲཀ་ལས་ཁྲག་གི་རྒྱ་མཚོའི་ནང་དུ་བྷྱོཿལས་དཔལ་ལྡན་ལྷ་མོ་ནས། ཧཱུྃ་དང་བྷྱོཿའི་སྒྲ་སྒྲོགས་པ། རྩིབས་གཉིས་པར་ཡཿལས་ནག་པོ་གནོད་སྦྱིན་སྐུ་མདོག་ནག་པོ་ཞལ་གཅིག་ཕྱག་གཉིས་གཡས་གྲི་གུག་དང་། གཡོན་ཐོད་པ་འཛིན་པ། མི་ལྤགས་ཀྱི་གཡང་གཞི་གྱོན་ཞིང་། གསེར་གྱི་རྣ་ཆ་ཅན།
རྩིབས་གསུམ་པར་མཾཿལས་ནག་མོ་གནོད་སྦྱིན་སྐུ་མདོག་ནག་མོ་ཞལ་གཅིག་ཕྱག་གཉིས་གཡས་གསེར་གྱི་སྤུ་གྲི་དང་། གཡོན་ཀླད་ཁྲག་གིས་གང་བའི་ཐོད་པ་འཛིན་པ། རྩིབས་བཞི་པར་ཏྲིཿལས་པུ་ཏྲ་ནག་པོ་ཞལ་གཅིག་ཕྱག་གཉིས་གཡས་རལ་གྲི་དང་། གཡོན་ཐོད་པ་ཁྲག་གིས་གང་བ་ཐུགས་ཀར་འཛིན་པ། དར་གྱི་ཨངྒ་རག་དང་། དར་ནག་གི་ན་བཟའ་ཅན། རྩིབས་ལྔ་པར་ཏྲིཿལས་བྷ་ཊ་ནག་པོ་སྟག་སློག་ཅན། གཡས་དམ་ཤིང་དང་། གཡོན་མིའི་སྙིང་འཛིན་པ། རྩིབས་དྲུག་པར་བྷྱོཿལས་སྲིང་མོ་རལ་གཅིག་མ་གཡས་གསེར་གྱི་སྤུ་གྲི་དང་།
གཡོན་རྒྱུ་མ་འཛིན་ཞིང་ཁ་ནས་མེ་འབར་བ། ལྔ་ཀའང་། སྐུ་མདོག་མཐིང་ནག་རབ་ཏུ་འཕྲོས་པ། མི་མགོ་སྐམ་པོ་ལྔའི་དབུ་རྒྱན་དང་དགྲ་བགེགས་ཀྱི་རྒྱུ་མ་ལ་བརྒྱུས་པའི་མི་མགོ་རློན་པ་ལྔ་བཅུའི་དོ་ཤལ་ཅན། རྔམས་ཤིང་འཁྲུགས་པས་དགྲ་བགེགས་གདུག་པ་ཅན་ཐམས་ཅད་ཚར་གཅོད་པའི་ཚུལ་གྱིས་བཞུགས་པ། གཞན་ཡང་གཡས་ཀྱི་ཕྱོགས་ནས་རུ་འདྲེན་པ་སྐྱེས་པ་སྟག་ཆས་ཐོགས་པ་བརྒྱ། གཡོན་གྱི་ཕྱོགས་ནས་རུ་འདྲེན་པ་དགེ་སློང་གི་གཟུགས་ཅན་བརྒྱ། སླད་ཀྱི་རྗེས་སུ་འབྲང་བ་བནྡེ་ནག་པོ་ཕུར་ཐོགས་བརྒྱ། མདུན་གྱི་ཤུལ་བྱང་འདྲེན་པ་བུད་མེད་ཀྱི་ཚུལ་ཅན་བརྒྱ། གཞན་ཡང་དམ་ཉམས་ཀྱི་རྗེས་གཅོད་པར་བྱེད་པའི་བྱ་ནག
ཁྱི་ནག ལྕེ་སྤྱང་། མི་ནག་ལ་སོགས་པ། ལས་ཀྱི་མགོན་པོ་ལ་བཀའ་སྟོད་ཕོ་ཉའི་ཚོགས་ཀྱིས་བསྐོར་བ། ལྷ་དེ་ཐམས་ཅད་ཀྱི་དཔྲལ་བར་ཨོཾ་དཀར་པོ་སོགས་དང་། ཐུགས་ཁའི་ཧཱུྃ་ལས་འོད་ཟེར་འཕྲོས་པས། འོག་མིན་རྣམ་པར་སྣང་མཛད་ཀྱི་ཐུགས་ཀ་ནས་མགོན་པོ་དང་། རང་བཞིན་གྱི་གནས་ནས་ལྷ་མོ་དང་། ལས་ཀྱི་མགོན་པོ་ལ་བཀའ་སྟོད་ཕོ་ཉའི་ཚོགས་ཀྱིས་བསྐོར་བ་ཨོཾ་བཛྲ་ས་མཱ་ཛཿ མགོན་པོ་ཀུན་གཤེགས༞ ལྷ་མོ་ཀུན་གཤེགས༞ ལས་མགོན་ཀུན་གཤེགས་སོགས་སྤྱན་འདྲེན།
མཆོད་པ་དམ་བཞག གཏོར་མ་ཕུལ་ནས་ཕྱི་ནང་གི་མཆོད་པ། འཕྲིན་ལས་འཆོལ་བ་རྣམས་གཏོར་ཆོག་དཀྱུས་བཞིན། དེ་ནས་མགོན་པོ་གདོང་བཞི་པ་དང་། ལས་མགོན་རྣམས་ལ་གཏོར་མ་ཕུལ་རྗེས། བྲན་སྡུད་ཀྱི་གཏོར་མ་ཨོཾ་ཨཱཿཧཱུྃ་ཧོཿ ཆོས་འབྱུང་གི་ལྷོ་ཟུར་བསྐལ་པའི་མེ་རླུང་འཁྲུགས་པའི་དབུས་སུ། རྟ་བྲ་ནག་རུས་པའི་རྒྱན་ཆ་ཅན། དུག་སྦྲུལ་ནག་པོས་གོང་རྨེད་བྱས་ཤིང་། མི་ལྤགས་ཀྱི་གཡང་གཞི་བཀབ་པའི་སྟེང་དུ་ཡཿནག་པོ་ལས་འོད་ཟེར་འཕྲོས།
དགྲ་བགེགས་གདུག་པ་ཅན་ཐམས་ཅད་ཚར་བཅད། ཚུར་འདུས་ཡོངས་སུ་གྱུར་པ་ལས་བྲན་སྡུད་གཤིན་རྗེ་ནག་པོ་ཞལ་གཅིག་ཕྱག་གཉིས་པ་སྤྱན་གསུམ་དང་ལྡན་པས། ཕྱག་གཡས་ཀྱི་རུ་མཚོན་ལ་གཟིགས་པ། དར་ནག་པོ་གསེར་གྱི་ཐིག་ལེ་ཅན་གྱི་འཇོལ་བེར་གསོལ་བ་ལ། སྦྲུལ་གྱི་སྐ་རགས་ཅན། བདུད་ཀྱི་ཁྲཾ་ཤིང་སྐེད་པར་བཙུགས་པ། ཕྱག་གཡས་པ་རུ་མཚོན་རྩེ་གསུམ་པ་ལ་མི་མགོ་རློན་པ་བཞི་འཕྱང་བ་དང་བཅས་པ་འཛིན་ཞིང་། གཡོན་པས་མི་རྙིང་རློན་པ་ཁྲག་འཛག་པ་ལ་དུག་སྦྲུལ་ནག་པོ་གཉིས་ཀྱི་སྙིང་རྩའི་ཁྲག་འཇིབ་པ་ཐོགས་པ། ཞབས་གཉིས་རོལ་པའི་སྟབས་ཀྱིས་བཞུགས་པའི་མདུན་དུ། མཆེད་མོ་སྤུ་གྲི་མ་ཐལ་ཀྱ་ཁ་ནས་མེ་འབར་ཞིང་།
ལག་པ་གཉིས་གྱེན་དུ་གདེངས་པས། མེ་དཔུང་འབར་བ་རེ་རེ་ཐོགས་པ། ཙོག་པུའི་འདུག་སྟངས་ཀྱིས་གཙོ་བོ་ལ་གཟིགས་པ། གཅེར་མོ་རྒྱན་མེད་ཅིང་སྐྲ་གྲོལ་བ། གཉིས་ཀའི་དཔྲལ་བར་ཨོཾ། མགྲིན་པར་ཨཱཿ ཐུགས་ར་ཧཱུྃ། ཐུགས་ཁའི་ཧཱུྃ་ལས་འོད་འཕྲོས་པས། ལྷོ་ཕྱོགས་རྒྱ་མཚོའི་འགྲམ་ནས། ཡབ་ཡུམ་ལ་འཁོར་སྡེ་བརྒྱད་ཀྱིས་བསྐོར་བ་བཛྲ་ས་མཱ་ཛཿ
ཛ་ཧཱུྃ་བཾ་ཧོཿ གཉིས་སུ་མེད་པར་ཐིམ། གཉི་ཀའི་སྤྱི་བོར་རྡོ་རྗེ་སྔོན་པོ་ཕྱེད་པ་རེས་རྒྱས་བཏབ་པ། ཨོཾ་མ་ཧཱ་ཀཱ་ལ་ཡཀྵ་མུཙྪ་ཀྲོ་དྷ་ཡ་མ་རཱ་ཛ་མ་རི་མ་ཤ། མུཙྪ་ཡ་བྷྱོཿ ཨི་དཾ་བ་ལིཾ་ཁ་ཁ་ཁཱ་ཧི་ཁཱ་ཧི། སརྦ་ཤ་ཏྲུན་བིགྷྣཱན་མཱ་ར་ཡ་ཧཱུྃ་ཕཊ། ལན་གསུམ་གྱིས་གཏོར་མ་དབུལ། ཨརྒྷཾ་སོགས་ཀྱི་ཕྱི་མཆོད། མཚན་སྔགས་ཀྱི་མཇུག་ཏུ་འབྲུ་གསུམ་བཏགས་པས་ནང་མཆོད་ཕུལ།
ཧཱུྃ་ལྷོ་ཕྱོགས་རྒྱ་མཚོའི་ཕ་རོལ་ན། ། དུར་ཁྲོད་འབར་བའི་ཀློང་དཀྱིལ་དུ། ། གཤིན་རྗེ་ནག་པོ་ཕྱག་གཉིས་པ། ། མཚོན་ཆས་དགྲ་བགེགས་སྒྲོལ་ལ་བསྟོད། ། དམ་རྫས་མཆོད་གཏོར་འདི་བཞེས་ལ། ། སངས་རྒྱས་བསྟན་པ་བསྲུང་བ་དང་། ། བདག་ཅག་དཔོན་སློབ་འཁོར་བཅས་ཀྱི། ། དགྲ་བགེགས་སྒྲོལ་བའི་ཕྲིན་ལས་མཛོད། ། དེ་ནས་དཀར་བདུད་དམ་ཅན། མཁའ་འགྲོ་སྤྱི་གཏོར།
གཞི་བདག་སོགས་དཀྱུས་བཞིན་བྱ། དེ་བ་པི་ཙུ་ཅི་རིགས་པས་འགོ་དྲངས་ནས། མགོན་པོ་རྣམས་ཀྱི་སྔགས་ཅི་ནུས་པ་བཟླ། བཤགས་པ་བྱས་ནས། བསྐང་རྫས་ཀྱི་གཏོར་མ་དང་། མཆོད་རྫས་རྣམས་ཨ་མྲྀ་ཏས་བསང་། སྭ་ཤཱ་ཝས་སྦྱངས་ནས། སྟོང་པའི་ངང་ལས་གནས་ཁང་འདི་ཉིད་མི་མགོའི་ར་བ་གྲུ་བཞིར་བརྩེགས་པའི་ཐོད་པ་མཁར་གྱི་གཞལ་ཡས་ཁང་བསེ་སྨུག་པོའི་སྒོ་ཅན་སྟེང་དུ་ཞིང་ཆེན་གྱི་གཡང་གཞི། རྒྱུ་རློན་གྱི་ལྡ་ལྡི། རུས་པའི་ཕྲེང་བ་ལ་སོགས་པས་བརྒྱན་པའི་ནང་དུ་ཨ་ལས་བྱུང་བའི་ཐོད་པ་ཡངས་པར་ཕྱི་ནང་གསང་གསུམ་གྱི་དགྲ་བགེགས་རྣམས་བཀུག་ཅིང་བསྒྲལ་བ་ལས་བྱུང་བའི་ཤ་ཁྲག་རུས་གསུམ་གྱི་གཏོར་མ་རི་དང་རྒྱ་མཚོར་མཉམ་པ།
ཁྲག་གི་ཨརྒྷཾ། དབང་པོ་ལྔའི་མེ་ཏོག ཚིལ་ཆེན་གྱི་བདུག་སྤོས། ཞུན་ཆེན་གྱི་སྒྲོན་མེ། མཁྲིས་པའི་དྲི་ཆབ། ཤ་རུས་ཀྱི་ཞལ་ཟས། དུང་ཆེན་གྱི་གླིང་བུ་སོགས། རོལ་མོའི་བྱེ་བྲག་བསམ་གྱི་མི་ཁྱབ་པ་དང་། གཞན་ཡང་ཧཱུྃ་ལས་བྱུང་བའི་རྟ་ནག་གཡག་ནག ལུག་ནག
ཁྱི་ནག བྱ་ནག མི་ནག་ལ་སོགས་པ་སྐྱེ་འགྲོའི་ཚོགས་དང་། སྟག་གཟིག་གོ་ཁྲབ། གོས་དར། མཚོན་ཆ་ལ་སོགས་པ། དཔལ་རྡོ་རྗེ་ནག་པོ་ཆེན་པོ་ལྕམ་དྲལ་འཁོར་དང་བཅས་པ་དང་། རྡོ་རྗེ་ནག་པོ་ཆེན་པོ་ཞལ་བཞི་པ་ལ་སོགས་པ། དམ་ཅན་རྒྱ་མཚོའི་ཚོགས་དང་བཅས་པ་ཐམས་ཅད་མཉེས་པར་བྱེད་པའི་དམ་རྫས་མཆོད་སྤྲིན་བསམ་གྱིས་མི་ཁྱབ་པར་གྱུར། ཨོཾ་སརྦ་བིད་པཱུ་ར་པཱུ་ར།
སུ་ར་སུ་ར། ཨཱ་ཝརྟ་ཡ་ཨཱ་ཝརྟ་ཡ་ཧོཿ སྥ་ར་ན་ཁཾ་སྭཱ་ཧཱ། དེ་ནས་རོལ་མོ་དཀྲོལ་ཞིང་སྤྱན་འདྲེན་ནི། ཧཱུྃ་དད་པ་དང་ནི་དམ་ཚིག་གིས། ། སོགས་དང་། ཆོས་དབྱིངས་སྤྲོས་བྲལ་མཛད། སྔོན་ཚེ་རྒྱལ་བ་སོགས་དང་། ལྷ་མཆོག་མ་ཧཱ་ཀཱ་ལ་སོགས་ཀྱི་སྤྱན་འདྲེན་རྒྱས་བསྡུས་སྐབས་དང་སྦྱར་ལ་བསྐང་གཏོར་རྣམས་བསྔོ། དེ་ནས་ལིང་ག་དང་།
མཐེབ་སྐྱུ་རྣམས་གུ་གུལ་གྱིས་བདུག་ཅིང་།་་་་་ སློབ་དཔོན་གྱིས་རྡོ་རྗེ་དྲིལ་བུ་དང་བཅས་པས་ཧཱུྃ་མཛད་ཀྱི་ཕྱག་རྒྱ་བཅས་ལ། ཛཿན་མོ་རྗེ་བཙུན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་ཀྱི་བདེན་པ་དང་། སངས་རྒྱས་ཀྱི༞ ཆོས་ཀྱི༞ དགེ་འདུན་གྱི༞ བཅོམ་ལྡན་འདས་ཀྱེ་རྡོ་རྗེ་ལ་སོགས་པའི་ཡི་དམ་དཀྱིལ་འཁོར་གྱི་ལྷ་ཚོགས་རྣམས་ཀྱི། རྡོ་རྗེ་ནག་པོ་ཆེན་པོ་ལྕམ་དྲལ་བྲན་གཡོག་བཀའ་བསྟོད་འཁོར་དང་བཅས་པ་རྣམས་དང་། དཔལ་མགོན་ཞལ་བཞི་པ། ཡུམ་ཆེན་སྲིང་མོ་བཞི་སོགས། རྡོ་རྗེའི་ཆོས་སྐྱོང་ཡེ་ཤེས་ཀྱི་སྤྱན་དང་ལྡན་པ་རྣམས་ཀྱི༞ ཆོས་ཉིད་རང་བཞིན་གྱིས་རྣམ་པར་དག་ཅིང་། ཆོས་ཅན་ལས་འབྲས་སླུ་བ་མེད་པའི་བདེན་པ་དང་། བདེན་པ་ཆེན་པོའི་བྱིན་གྱིས་བརླབས་ཀྱིས།
སངས་རྒྱས་ཀྱིས་བསྟན་པ་དང་། བསྟན་པ་འཛིན་པའི་གང་ཟག་རྣམས་དང་། ཁྱད་པར་བདག་ཅག་དཔོན་སློབ་ཡོན་མཆོད་འཁོར་དང་བཅས་པ་རྣམས་ལ་གནོད་ཅིང་འཚེ་བར་བྱེད་པའི་དགྲ་བགེགས་ལོག་པར་འདྲེན་པའི་ཚོགས་ཐམས་ཅད་སྐད་ཅིག་ཉིད་ལ་གཟུགས་དང་ལིང་ག་འདི་ལ་མཆིས་པར་གྱུར་ཅིག ། ཨོཾ་ཤྲཱི་མ་ཧཱ་ཀཱ་ལ་ཡ་སརྦ་ཤ་ཏྲཱུན་བིགྷྣཱན་ཨཱ་ཀརྵ་ཡ་ཨཱ་ཀརྵ་ཡ་མཱ་ར་ཡ་ཧཱུྃ། ཞེས་པའི་དགུག་གཞུག་ལན་གསུམ་དང་། ལོག་པར་འདྲེན་པའི་ཚོགས་ཐམས་ཅད་ཅེས་པ་ཡན་གོང་བཞིན་ལ། སྐྱོབ་པར་བྱེད་པའི་ལྷ་དང་། འགོ་བའི་ལྷ་དང་། སྲུང་བར་བྱེད་པའི་ལྷ་ཐམས་ཅད་དང་ཕྲོལ་ཅིག ཨོཾ་ཤྲཱི་མ་ཧཱ་ཀཱ་ལ་ཡ་སརྦ་ཤ་ཏྲཱུན་བིགྷྣཱན།
སརྦ་དེ་ཝ་རཀྵ་བི་དེ་ཤ་ཡ་ཧཱུྃ་ཕཊ། ཧཱུྃ་བྷྱོཿངས་ནི་མ་ཉེས་མ་ཐོབ་བོ། ། ཞེས་པའི་དཔང་གཟུགས་བྲམ་ཟེ་ནག་པོ་ཞབས་ཀྱིས་མཛད་པ་འདིར་མཛད། དེ་ནས་འདས་དང་མ་བྱོན་ནོ།་་་་་ འདས་དང་མ་བྱོན་ད་ལྟར་གྱི། ། བསྟན་པ་སྲུང་བར་ཞལ་བཞེས་པའི། ། ནག་པོ་ཁྱོད་ནི་ཡིན་པ་སྟེ། ། གདུག་པ་ཚར་གཅོད་འཇིགས་པའི་གཟུགས། ། རལ་པ་ཁམ་པ་གྱེན་དུ་བརྫེས། ། སྟེང་གི་ལྷ་ཚོགས་འཇིགས་པར་བྱེད། །
སྤྱན་བགྲད་ལྗགས་འདྲིལ་བར་གདོན་སྡིགས། ། གཡས་པས་གྲི་གུག་དགྲ་སྲོག་གཅོད། ། གཡོན་པས་གདུག་པའི་ཁྲག་རྐང་གསོལ། ། ཞབས་བརྡབ་གནོད་སེམས་ཅན་ལུས་ཉེད། ། གང་ཞིག་དཀོན་མཆོག་གསུམ་གནོད་དང་། བླ་མ་བརྙས་བྱེད་སེམས་ཅན་འཚེ། ། བདག་གི་བསྒོ་བ་ཀུན་ཁུག་ལ། ། ལིང་ག་འདི་ལ་མྱུར་དུ་ཆུག ། འདི་ཡི་ཤ་ཟོ་ཁྲག་ལ་འཐུང་། ། རུས་པ་ཀླད་པ་ནང་ཁྲོལ་ཟོ། །
རིགས་བརྒྱུད་རྩད་ནས་ཆོད་ལས་ཤོག ། འཛའ་བ་ཀུན་དང་ཁྲོལ་ལས་ཤོག ། བདག་གི་བསྒོ་བ་མ་ཉན་ན། ། ནག་པོ་ཁྱོད་ནི་ཉམས་པར་འགྱུར།་་་་་ རོལ་མོ་བདུན་བརྡུང་གསུམ། ། དཔལ་ལྡན་མགོན་པོ་ནག་པོ་ཁྱོད། ། སྐུ་མདོག་མཐིང་ནག་འཇིགས་པའི་གཟུགས། ། སོགས་ནས། ཚིག་འདི་སྣོན་་་་་བཅོལ་བའི་ཕྲིན་ལས་གྲུབ་པར་མཛོད།་་་་་ རོལ་མོ་དགུ་བརྡུང་གཅིག་གི་མཐར་ཆེམས་བརྡུང་ངོ་། །
ཅེས་པའི་བར་བརྗོད་ཅིང་། རོལ་མོ་དྲག་ཏུ་བརྡུང་། ཤཱ་ས་ན་བརྗོད་ཅིང་། ལིང་ག་་་་་་གྲི་གུག་གིས་དུམ་བུར་བསྒྲལ་ལ། ཕྱི་ནང་གསང་བའི་ཚིག་གིས་བསྟབ། དེ་རྗེས་བྱང་གི་གཏོར་ཐེབས་ཚར་གཅིག་ཏུ་ལིང་ག་དང་། མཐེབ་ཀྱུ་ཤ་དང་བཅས་པ་བཅུག་ལ། ཁྲག་དང་ཆང་གིས་སྦྱངས། ཨོཾ་ཨཱཿཧཱུྃ་ཧོཿལན་གསུམ་གྱི་བྱིན་གྱིས་བརླབས། ཤཱ་ས་ན་ཚར་ལྔ་དང་།
ལྷ་མོ་ལ་ཀཱ་ལི་དེ་ཝི་དང་། ཞལ་བཞི་པའི་གཏོར་སྔགས་རིང་ཐུང་གང་རུང་དང་། ལས་མགོན་ལ་ཨ་ལི་ཨ་ལི་མ་ཛཿཛཿསོགས། བྲན་བདུད་ཀྱི་གཏོར་སྔགས་རྣམས་ཚར་རེ་བརྗོད། ཨོཾ་ཤྲཱི་མ་ཧཱ་ཀཱ་ལ་ས་པ་རི་ཝཱ་ར་ཨརྒྷཾ། པཱ་དྱཾ། པུཥྤཾ། དྷཱུ་པཾ། ཨཱ་ལོ་ཀཾ གནྡྷེ།
ནཻ་བི་དྱེ། ཤཔྟ་པྲ་ཏིཙྪཱ་སྭཱ་ཧཱ། དེ་ནས་ནང་མཆོད་ཕུལ་ལ། དཔལ་རྡོ་རྗེ་ནག་པོ་ཆེན་པོ་གུར་གྱི་མགོན་པོ་ལྕམ་དྲལ་བྲན་གཡོག་བཀའ་སྟོད་འཁོར་དང་བཅས་པ་རྣམས་དང་། རྡོ་རྗེ་ནག་པོ་ཆེན་པོ་ཞལ་བཞི་པ་ཡུམ་ཆེན་སྲིང་མོ་བཞི། བྲན་བདུད་གཤིན་རྗེ་ནག་པོ་འཁོར་དང་བཅས་པ་ཐམས་ཅད་ཀྱིས་སངས་རྒྱས་ཀྱི་བསྟན་པ་དང་། བསྟན་པ་འཛིན་པའི་གང་ཟག བདག་ཅག་དཔོན་སློབ་ཡོན་མཆོད་ཐམས་ཅད་ལ་གནོད་ཅིང་འཚེ་བར་བྱེད་པའི་དགྲ་བགེགས་ཐམས་ཅད་མྱུར་དུ་ཚར་གཅོད་པའི་ཕྲིན་ལས་མཛད་་་་་་འདི་ལ་རོལ་མོ་ཆེམས་བརྡུང་བྱ། དུ་གསོལ། འདིའི་བར་ལ་མཆོད་གཡོག་པ་གཉིས་ཀྱིས་ལིང་ག་དང་མཐེབ་ཀྱུ་སྔར་བཤམ་པ་རྣམས།
དབུས་ཀྱི་གཏོར་མ་ཆེ་བའི་མཐའ་སྐོར་དུ་བླུག སླར་ཡང་གོང་བཞིན་བཤམས། ཁྲག་དང་ཆང་གི་སྦྱང་བ་སོགས་ནས། འཕྲིན་ལས་འཆོལ་བའི་བར་ཚར་བཅུ་གསུམ་བྱས་པའི་ཐ་མ་ལ། གཏོར་ཐེབས་གཉིས་སུ་བཤལ་ཆུ་བླུག་ལ་ཕུལ་རྗེས་གཏོར་ཐེབས་རྣམས་བཤལ་ལ། ཁྲག་གི་རྗེས་མེད་པར་བྱ། དེ་ནས་རྒྱས་པར་ན་བདུད་རྩི་ལྔ་མཆོད་བྱ་ཞིང་། བསྡུ་ན་མགོན་པོ་འཁོར་དང་བཅས་པ་ལ། བདག་གི་མཆོད་པ་འབུལ་བ་ནི། ། སོགས་ནས།
གནོད་པའི་བགེགས་ལ་ལས་མཛོད་ཅིག ། འདོད་པའི་དངོས་གྲུབ་བདག་ལ་སྩོལ། ། བཅོལ་བའི་འཕྲིན་ལས་གྲུབ་པར་མཛོད། ། ཅེས་པའི་བར་དང་། དེ་ནས་ལྷ་མོའི་བསྐང་གསོ་རྒྱས་བསྡུས་གང་རུང་བྱས་ལ། ཞལ་བཞི་པའི་བསྐང་གསོ་བྱས་རྗེས། ནག་པོ་གནོད་སྦྱིན་ཡབ་ཡུམ་དང་། ། ཞེས་པ་ནས། རྐྱེན་ངན་རྦོད་གཏོང་མེད་པར་མཛོད། ། ཅེས་པའི་བར་དང་།
དཔལ་ལྡན་མགོན་པོ་དགོངས་སུ་གསོལ། ། ནས། སྒྲུབ་ཅིང་རྟག་ཏུ་ཁྱོད་མཆོད་དོ། ། ཞེས་པའི་བར་བྱ། དེ་ནས་མགོན་པོ་རྣམས་ཀྱི་བསྟོད་པ་རྒྱས་བསྡུས་ཅི་རིགས་པར་བྱས་ལ། ལྷ་ཡི་ཚོགས་རྣམས་མ་ལུས་དང་། ། སོགས་དང་། རྡོ་རྗེའི་གླུ། བཀྲ་ཤིས་ཀྱི་ཚིགས་བཅད། སྨོན་ལམ།
དེ་ཡིས་སངས་རྒྱས་མྱུར་ཐོབ་ཤོག ། གི་བར་དང་། ཕྱག་ལེན་དཀྱུས་མ་ལ་མི་མཛད།་་་་་ ཚོགས་འཁོར་ཡོད་ན་སྐབས་འདིར་བྱས་ལ། ལྷག་མ་གཏང་ངོ་། ། གསུམ་པ་རྗེས་ཀྱི་ཆོ་ག་ནི། རྣལ་འབྱོར་པ་རྣམས་ལངས་ལ། རྔ་བརྡུང་ཞིང་། ཀྱེ་བོས་སོ་ནས། མཛོད་ཅིག་བཅོལ་བའི་ཕྲིན་ལས་མཛོད། །
ཀྱི་བར་དང་། དཔལ་ལྡན་ཆོས་སྐྱོང་མགོན་པོ་ཁྱོད། ། སོགས་བཀའ་བསྒོས་ནས་གཏོར་མ་རྣམས་བཏེགས་ལ། ཕྱི་རོལ་ཇི་ལྟར་འོས་པའི་སར་གོང་གི་ཐུན་གཏོར་རྣམས་ཆང་ཕུད་དང་བཅས་པ་ཁྱེར་ནས། བདག་ཆེན་རྒྱ་གར་བས་མཛད་པའི་པུ་ཏྲའི་བསྐང་གསོའི་མཇུག་བཞིན་མཛད།་་་་་ མོན་བུ་པུ་ཏྲ་གནས་ནས་བསྐྱོད། ། སོགས་ཀྱིས་ལས་མགོན་བསྐུལ། སྤྱི་བསྟབ་ཀྱི་ཐུན་གཏོར་ཕུལ་ལ། གསོན་དང་མགོན་པོ་འཁོར་དང་བཅས། ། སོགས་དང་ལྷ་ཆེན་དཔལ་འབར་སོགས་ཀྱི་བཟློག་པ་བྱ།་་་་་
བྷྱོཿགསོན་ཅིག་འདོད་ཁམས་གཙོ་མོ་མཁའ་འགྲོའི་གཙོ། ། སོགས། ལྷ་མོའི་བཟློག་པ་བདག་ཆེན་བློ་གྲོས་པས་མཛད་པ་དང་། ཧཱུྃ་ཆོས་སྐྱོང་སྟོབས་འཕྲོག་ནག་པོ་ད་ཚུར་གསོན། སོགས་ཞལ་དང་། དམ་ཅན་མོན་བུ་པུ་ཏྲ་ཁྱོད། ། སོགས་པུ་ཏྲའི་བསྐུལ་གཉིས། བདག་ཆེན་རྒྱ་གར་བས་མཛད་པ་རྣམས་ཕྱག་ལེན་ལ། སྐབས་འདིར་མཛད། དེ་ནས།
དུས་གསུམ་རྒྱལ་བ་མ་སོགས་ཀྱི་བསྐུལ་བྱེད་ཅིང་། ཟོར་གཏོར་རྣམས་འགྲོ་ཕྱོགས་སུ། སྔོན་ལ་བྲན་བདུད། དེ་ནས་པུ་ཏྲའི་གཏོར་མ་དང་། ཟོར་ཆེ་བ་རྣམས་རིམ་པས་ཁྱེར་ལ། གཏོར་མ་བརྡེག་སར་སླེབ་པ་དང་། གསེར་སྐྱེམས་བཏང་བ་ནི། དཔལ་ལྡན་རྩ་རྒྱུད་བླ་མ་དང་། ། ཡི་དམ་རྒྱུད་སྡེ་བཞི་ཡི་ཚོགས། ། ཁྱད་པར་ཐབས་ཤེས་གཉིས་མེད་པའི། །
ཀྱེ་ཡི་རྡོ་རྗེའི་ལྷ་ཚོགས་རྣམས། ། བདུད་རྩིའི་མཆོད་པ་འདི་བཞེས་ལ། ། བདག་ཅག་དཔོན་སློབ་འཁོར་བཅས་ཀྱི། ། མི་མཐུན་ཕྱོགས་ཀུན་ཞི་བ་དང་། ། བསམ་དོན་འགྲུབ་པར་མཛད་དུ་གསོལ། ། རྒྱལ་བའི་ཡེ་ཤེས་ཕྲིན་ལས་ཀུན། ། གཅིག་ཏུ་བསྡུས་པ་དྲག་པོའི་སྐུ། ། རྡོ་རྗེ་གུར་གྱི་མགོན་པོ་དང་། ། དཔལ་ལྡན་འདོད་ཁམས་དབང་ཕྱུག་མ། ། བདུད་རྩི་མཆོད་པ་འདི་བཞེས་ལ། །
བདག་ཅག་དཔོན་སློབ་འཁོར་བཅས་ཀྱི། ། མི་མཐུན་ཕྱོགས་ཀུན་ཞི་བ་དང་། ། བསམ་དོན་འགྲུབ་པར་མཛད་དུ་གསོལ། ། ཞིང་སྐྱོང་དབང་ཕྱུག་ཞལ་བཞི་པ། ། ལྕམ་དྲལ་དྲེགས་པའི་ཚོགས་དང་བཅས། ། དུར་ཁྲོད་བདག་པོ་ཡབ་ཡུམ་དང་། ཤ་ཟ་འབུམ་སྡེ་འཁོར་བཅས་རྣམས། ། བདུད་རྩི་མཆོད་པ་འདི་བཞེས་ལ། ། བདག་ཅག་དཔོན་སློབ་འཁོར་བཅས་ཀྱི། ། མི་མཐུན་ཕྱོགས་ཀུན་ཞི་བ་དང་། །
བསམ་དོན་འགྲུབ་པར་མཛད་དུ་གསོལ། ། བཀའ་ཉན་གནོད་སྦྱིན་ཡབ་ཡུམ་དང་། ། ཁམས་གསུམ་སྲོག་གི་གཤེད་མ་ནི། ། ལས་མཁན་མོན་བུ་པུ་ཏྲ་དང་། བྷ་ཊ་གསེར་གི་གྲི་གུག་མ། ། བདུད་རྩི་མཆོད་པ་འདི་བཞེས་ལ། ། བདག་ཅག་དཔོན་སློབ་འཁོར་བཅས་ཀྱི། ། མི་མཐུན་ཕྱོགས་ཀུན་ཞི་བ་དང་། ། བསམ་དོན་འགྲུབ་པར་མཛད་དུ་གསོལ། ། ནག་པོ་སྟོང་དང་ནག་མོ་འབུམ། །
མ་མོ་བྱེ་བའི་ཚོགས་དང་བཅས། ། ཕྱོགས་ཀྱི་རུ་འདྲེན་སྡེ་བཞི་སོགས། ། དྲག་པོའི་འཁོར་ཚོགས་ཐམས་ཅད་ཀྱང་། ། བདུད་རྩི་མཆོད་པ་འདི་བཞེས་ལ། ། བདག་ཅག་དཔོན་སློབ་འཁོར་བཅས་ཀྱི། ། མི་མཐུན་ཕྱོགས་ཀུན་ཞི་བ་དང་། ། བསམ་དོན་འགྲུབ་པར་མཛད་དུ་གསོལ། ། ལྷ་ཆེན་བརྒྱད་དང་ཀླུ་ཆེན་བརྒྱད། ། ཕྱོགས་སྐྱོང་བཅུ་དང་གཟའ་ཆེན་བརྒྱད། ། རྒྱུ་སྐར་ཉི་ཤུ་རྩ་བརྒྱད་དང་། །
རྒྱལ་ཆེན་བཞི་དང་འཇིགས་བྱེད་དགུ ། བདུད་རྩི་མཆོད་པ་འདི་བཞེས་ལ། ། བདག་ཅག་དཔོན་སློབ་འཁོར་བཅས་ཀྱི། ། མི་མཐུན་ཕྱོགས་ཀུན་ཞི་བ་དང་། ། བསམ་དོན་འགྲུབ་པར་མཛད་དུ་གསོལ། ། སྣང་སྲིད་ལྷ་སྲིན་སྡེ་བརྒྱད་དང་། ། ཡུལ་ཕྱོགས་འདི་ཡི་གནས་བདག་དང་། ། གཞི་བདག་ཡུལ་བདག་གྲོང་བདག་དང་། ། བསྟན་མ་བཅུ་གཉིས་འཁོར་དང་བཅས། ། བདུད་རྩི་མཆོད་པ་འདི་བཞེས་ལ། །
བདག་ཅག་དཔོན་སློབ་འཁོར་བཅས་ཀྱི། ། མི་མཐུན་ཕྱོགས་ཀུན་ཞི་བ་དང་། ། བསམ་དོན་འགྲུབ་པར་མཛད་དུ་གསོལ། ། གཞན་ཡང་དགྲ་བགེགས་ཚར་གཅོད་པའི། ། ཕྲིན་ལས་སྒྲུབ་ལ་བར་གཅོད་པ། ། གདོན་བགེགས་ལོག་འདྲེན་ཐམས་ཅད་ཀྱང་། ། གསེར་སྐྱེམས་འདི་ཡིས་ཚིམ་བྱས་ནས། ། རྣལ་འབྱོར་བཀའ་ལས་མ་འདའ་བར། ། རང་རང་གནས་སུ་འགྲོ་བར་གྱིས། ། ཨོཾ་ཨཱཿཧཱུྃ་གཙྪ།
དཔལ་འབར་མ་ཧཱ་ཀཱ་ལ་དང་། ། ལྷ་ཆེན་དཔལ་འབར་མཐུ་ཆེན་གྱི། ། སྟེང་ནས་སྤྲུལ་པའི་ཕོ་ཉ་ནི། ། སོགས་ཀྱི་བསྐུལ་ལ། གཏོར་མ་རྣམས་རིམ་པས་འཕང་ཞིང་། ཕོད་ཀའམ། ཆོས་གོས་ཀྱིས་གཡབ་མོ་བརྡབ། དམོད་བཅོལ་དྲག་ཏུ་བྱས་ལ། ཕྱི་མིག་མི་ལྟ་བར་ནང་དུ་ལོག་ནས། སྒྲུབ་གཏོར་རྣམས་ཁང་ཐོག་ལ་སོགས་པར།
གཏང་རག་གི་ཚུལ་དུ་ཕུལ་ལ། སྲིད་ཞིའི་དཔལ་འབྱོར་དང་། ཡི་གེ་བརྒྱ་པས་ལྷག་ཆད་ཁ་བསྐང་། མདུན་གྱི་ཆོས་འབྱུང་དུ་བསྐྱེད་པའི་ལྷ་རྣམས། རས་བྲིས་ཡོད་ན་དེ་ལ་བསྟིམ། མེད་ན་བདག་ལ་བསྡུ། གཞན་གཤེགས་གསོལ། བརྟན་བཞུགས་སྐབས་དང་སྦྱར་ལ། འཇིགས་རུང་དུས་མཐའི་སྤྲིན་ལྟར་ནག་པོའི་སྐུ། ། ཧཱུྃ་ཕཊ་ང་རོ་འབྲུག་སྟོང་འདིར་བའི་གསུང་། །
སྤྲོས་པ་ཉེར་ཞི་མཁའ་དབྱིངས་ཆེན་པོའི་ཐུགས། ། དཔལ་མགོན་མ་ཧཱ་ཀཱ་ལའི་བཀྲ་ཤིས་ཤོག ། གང་གི་མཐུ་ཡི་བརྒྱ་བྱིན་ཝ་ལྟར་ཞུམ། ། མིང་ཙམ་ཐོས་པས་ནད་དོ་ཅོག་ལས་སྐྱོབ། ། མཚན་ཙམ་ཁམས་གསུམ་མྱུལ་བའི་རྫུ་འཕྲུལ་ཅན། ། མ་གཅིག་སྲིད་གསུམ་བདག་མོའི་བཀྲ་ཤིས་ཤོག ། དཔའ་བརྗིད་མི་སྡུག་མཐིང་ནག་རྔམ་པའི་ཞལ། ། རལ་པ་དམར་སེར་དུས་མཐའི་མེ་ལྟར་འབར། ། ལྗགས་ཀྱི་དབང་པོ་གློག་ལྟར་འཁྱུག་པ་ཅན། ། ཞིང་སྐྱོང་གདོང་པ་བཞི་ཡི་བཀྲ་ཤིས་ཤོག །
སྤྲུལ་པ་བྱེ་བས་ས་གསུམ་ཁྱབ་པར་འགེངས། ། བདུད་དཔུང་ཚར་གཅོད་སྒྲུབ་ལ་དངོས་གྲུབ་སྩོལ། ། བསྟན་དང་བསྟན་འཛིན་བུ་བཞིན་སྐྱོང་མཛད་པ། ། ཕོ་ཉ་ལས་མཁན་རྣམས་ཀྱི་བཀྲ་ཤིས་ཤོག ། ཞེས་སོགས་བཀྲ་ཤིས་དང་། རོལ་མོའི་སྒྲ་རྒྱ་ཆེར་བྱའོ། ། ཤིན་ཏུ་གསང་བའི་མན་ངག་ནི། གབ་ཅིང་འཁྲུགས་པར་བཞུགས་ན་ཡང་། ། འཁྲུལ་མེད་དམ་པའི་རྗེས་འབྲངས་ཏེ། ། བློ་དམན་དོན་ཕྱིར་གསལ་བར་བྲིས། །
ཕྱིན་ཆད་ལག་ཏུ་ལེན་འདོད་རྣམས། ། དགྲ་བགེགས་གནད་གཅོད་སྤུ་གྲི་འདིས། ། ཕྱི་ནང་གནོད་པའི་ཚོགས་བཅོམ་ནས། ། ཟུང་འཇུག་ཡེ་ཤེས་སྐུ་ཐོབ་ཤོག ། ཅེས་པ་དཔལ་ས་སྐྱ་པའི་ཆོས་སྐྱོང་རྡོ་རྗེ་ནག་པོ་ཆེན་པོ་གུར་གྱི་མགོན་པོའི་ལས་ཚོགས། གཏོར་མ་ལ་བརྟེན་ནས་དགྲ་བསད་པའི་མན་ངག་ཐུན་མོང་མ་ཡིན་པ་དྲུག་ཅུ་པའི་ཆོ་ག་དགྲ་བགེགས་གནད་གཅོད་ཀྱི་སྤུ་གྲི་ཞེས་བྱ་བ། ཤྲཱི་ས་སྐྱ་ལོ་ཙཱ་བ་ཤཱཀྱའི་དགེ་སློང་རིག་སྔགས་འཆང་འཇམ་དབྱངས་ཀུན་དགའ་བསོད་ནམས་གྲགས་པ་རྒྱལ་མཚན་དཔལ་བཟང་པོས། པཱརྠི་བཿཅེས་པ་ས་སྐྱོང་གི་ལོ། ཤྲ་བ་ཎཱ་ཅེས་པ་གྲོ་བཞིན་གྱི་ཟླ་བའི་མཁའ་འགྲོ་འདུ་བའི་དུས་ཁྱད་པར་ཅན་ལ་ཤྲཱི་ནཱ་ལེནྡྲའི་ཆོས་གྲྭ་ཆེན་པོར་སྦྱར་བའི་ཡི་གེ་པ་ནི་ཟླ་བ་གྲགས་ཀྱིས་བགྱིས་པའོ། ། འདིས་བསྟན་པ་དང་སེམས་ཅན་ལ་གནོད་པའི་དགྲ་བགེགས་ཐམས་ཅད་ཚར་གཅོད་པར་གྱུར་ཅིག། །།
མཾ་ག་ལཾ།། །། ཨེ་ཝཾ།། །། ༄༅། །མཆན་འདི་རྣམས། རྗེ་བླ་མ་དེ་ཉིད་ཀྱི་ཞབས་རྡུལ་སྤྱི་བོས་ལེན་པ། ས་སྐྱ་པ་ངག་གི་དབང་པོ་ཀུན་དགའ་རིན་ཆེན་གྱིས་བྲིས་པ་ལགས། གཏོར་བཟློག་གི་ཕྱག་ཕྱི་མང་དུ་བྱས་པས་ཡིད་ཆེས་ཡོད། PAGE * MERGEFORMAT 12 ས་ལོ་ཆེན་པོ་འཇམ་དབྱངས་ཀུན་དགའ་བསོད་ནམས། དཔལ་ས་སྐྱ་པའི་ཆོས་སྐྱོང་རྡོ་རྗེ་གུར་གྱི་མགོན་པོའི་ལས་ཚོགས་སོགས། PAGE * MERGEFORMAT 11
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
