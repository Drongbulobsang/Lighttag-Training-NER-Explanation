གསུང་འབུམ། འཇམ་དབྱངས་ཀུན་དགའ་བསོད་ནམས།（གློག་ཀླད་པར་མ།）
པོད ༧
གསན་ཡིག་སྐབས་དྲུག་པ།
༄༅། །གསན་ཡིག་སྐབས་དྲུག་པ་བཞུགས་སོ།། སྭསྟི་ཤྲཱི་རསྟུ་ཀ་ལྱཱ་ཎ་མི་ཏྲཾ་པྲ་ཎ་བ།་་་་་ དཔལ་བདེ་ལེགས་སུ་གྱུར་ཅིག དགེ་བའི་བཤེས་གཉེན་ལ་རབ་ཏུ་བསྔགས་སོ། རྣམ་དཀར་ཚོགས་གཉིས་འོ་མའི་ཆུ་གཏེར་སྐེ་རགས་དང་ལྡན་ཚད་མེད་རིན་ཆེན་སྣ་བཞིའི་བ་གམ་རབ་ཏུ་མཛེས། ། འཕགས་པའི་ནོར་བདུན་ས་ཡི་ཟླ་བའི་ཁོར་ཡུག་ཀུན་ནས་ཀུན་དུ་བསྐོར་ཞིང་གཉིས་མེད་གསུང་བའི་ཆོས་ཀྱི་སྣང་བ་ཅན། ། རང་གཞན་དོན་གཉིས་རྟ་ལྗང་ཅན་དང་བདུད་རྩིའི་འོད་ཀྱི་ཉེ་བར་གསལ་བའི་ལྷུན་པོའི་རྒྱལ་པོ་སྐལ་ལྡན་གླིང་བཞིའི་དབུས་ན་བརྗིད། ། ཟབ་གསལ་རྡོ་རྗེའི་ལྕགས་རི་རྟ་གདོང་མེ་ཡི་ར་བས་ལེགས་པར་བསྐོར་བའི་ཕྲིན་ལས་འབུམ་ཕྲག་བཞི་པའི་བརྟན་གཡོ་ཀུན་གྱི་བདག་པོར་འདུད། ། རྒྱལ་བའི་གསུང་རབ་མང་དུ་ཐོས་པའི་ནགས་ཀྱི་སྨན་ལྗོངས་ཆེས་ཆེར་ཡངས་པའི་གནས་སུ་རིགས་པའི་གནས་ལྔ་མཁྱེན་པའི་དམར་སེར་རལ་པའི་ཁུར་གྱིས་རྣམ་པར་བརྗིད་ལ་ངེས་དོན་ཟབ་མོའི་དེ་ཉིད་གསལ་བར་གཟིགས་པའི་སྤྱན་མིག་བགྲད་དེ་ལོག་པར་ལྟ་བའི་རི་དྭགས་ཕྲ་མོ་མཐར་བར་མཛད་པའི་གདོང་ལྔའི་རྒྱལ་པོ། སྔོན་གྱི་དུས་སུ་ཁ་ཆེའི་པཎྜི་ཏ་མ་ཧཱ་ཤཱཀྱ་ཤྲཱི་བྷ་དྲའི་དངོས་ཀྱི་སློབ་མ་ཆག་ལོ་ཙཱ་བ་དགྲ་བཅོམ་པ་དང་།
ནེ་པཱ་ལེའི་པཎྜི་ཏ་ཉི་མའི་དབང་པོའི་སློབ་མ་ཆག་ལོ་ཙཱ་བ་ཆོས་རྗེ་དཔལ། རྗེ་བཙུན་དཔལ་ཆེན་བཟང་པོ། མཉམ་མེད་ཡེ་ཤེས་དཔལ་བཟང་པོ་ལ་སོགས་པ་དགེ་བའི་བཤེས་གཉེན་རིམ་པར་བརྒྱུད་པའི་ཆག་གི་རིགས་སུ་སྐུ་འཁྲུངས་ནས་ཕྱི་ནང་གི་རིགས་པའི་གནས་ལྔ་ལེགས་པར་དགོངས་པའི་མཁས་པ་ཆེན་པོ། ཕྲ་ཞིང་ཕྲ་བའི་ཉེས་ལྟུང་གི་དྲི་མས་རྣམ་པར་དབེན་པའི་ཁྲིམས་ཀྱི་བརྟུལ་ཞུགས་ཉེ་བར་གནས་པའི་བཙུན་པའི་མཆོག རྡོ་རྗེའི་རྣལ་འབྱོར་རིམ་པ་གཉིས་ལ་ཐུགས་ཀྱི་བརྟན་པ་ཐོབ་པ་གྲུབ་པའི་དབང་ཕྱུག་ཆེན་པོ་ཆག་ལོ་ཙཱ་བ་གསུམ་པ་རཏྣ་དྷརྨྨ་རཱ་ཛ་ཞེས་གྲགས་པའི་མཚན་གྱི་བ་དན་དཀར་པོ་སྲིད་རྩེའི་བར་དུ་བསྒྲེང་བར་མཛད་པའི་གསུང་གི་བདུད་རྩིའི་བཅུད་ཀྱིས་ལེགས་པར་བལྟམས་པའི་ཚུལ་ཅུང་ཟད་སྨོས་ན། ཐོག་མར་རྗེ་བཙུན་མ་སྒྲོལ་མ་ལྷ་བཅུ་བདུན་གྱི་དབང་བསྐུར་བ་ཐོབ་པའི་བརྒྱུད་པ་ནི། རྗེ་བཙུན་མ་སྒྲོལ་མ། ཉི་མ་སྦས་པ། དཱ་ན་ཤྲཱི། མཉྫུ་ཤྲཱི་ཀཱིརྟི།
མལ་ལོ་ཙཱ་བ། སུ་ཅེར་ལོ་ཙཱ་བ། ལ་སྟོད་པ་དབང་ཕྱུག་རིན་ཆེན། མཆིམས་ཆོས་སེང་གེ། བློ་གྲོས་བརྟན་པ། མཆིམས་ནམ་མཁའ་གྲགས། ཆོས་རྒྱལ་འཕགས་པ། བླ་བྲང་བ་གཞོན་ནུ་རྒྱལ་མཚན། བླ་བྲང་བ་བློ་གྲོས་རྒྱལ་མཚན། བླ་བྲང་བ་བཟང་པོ་དཔལ།
རྗེ་དཔལ་ཆེན་བཟང་པོ། རྗེ་ཡེ་ཤེས་དཔལ་བཟང་པོ། རྒྱལ་སྲས་བློ་བཟང་དཔལ་འབྱོར། ཆག་ལོ་རིན་ཆེན་ཆོས་རྒྱལ། དེས་བདག་ས་སྐྱ་ལོ་ཙཱ་བ་ལའོ། ། སྒྲོལ་མ་ལུས་དཀྱིལ་གྱི་དབང་ཐོབ་པའི་བརྒྱུད་པ་ནི། སངས་རྒྱས། ཨཱརྻ་ཏཱ་རེ། ར་བི་གུཔྟ། ཙནྡྲ་གརྦྷ།
བཻ་རོ་ཙ་ན་རཀྵི་ཏ། སློབ་དཔོན་བསོད་ནམས་རྩེ་མོ། ། རྗེ་བཙུན་གྲགས་པ་རྒྱལ་མཚན། ཆོས་རྗེ་ས་སྐྱ་པཎྜི་ཏ། འགྲོ་མགོན་ཆོས་རྒྱལ་འཕགས་པ། ཞང་དཀོན་མཆོག་དཔལ། བྲག་ཕུག་པ་བསོད་ནམས་དཔལ། བླ་མ་བློ་གྲོས་བརྟན་པ། བླ་མ་དཔལ་ལྡན་ཚུལ་ཁྲིམས། གྲུབ་ཆེན་བུདྡྷ་ཤྲཱི།
རྡོ་རྗེ་འཆང་ཀུན་དགའ་བཟང་པོ། དམར་སྟོན་རྒྱལ་མཚན་འོད་ཟེར། ཀུན་བཟང་རྩེ་པ། ཆག་ལོ་རིན་ཆེན་ཆོས་རྒྱལ། དེས་བདག་ལའོ། ། ཡང་ན་འཕགས་པ་ནས། བླ་མ་ཁང་སྟོན། དགའ་ལྡན་པ་ཀུན་བསོད། གཞོན་ཚུལ། བླ་མ་ཚུལ་རྒྱལ།
ངག་དབང་། བྱང་སེང་བ། ས་བཟང་འཕགས་པ། རྡོ་རྗེ་འཆང་མན་འདྲ། དབང་གི་སྒྲོལ་མ་དམར་མོའི་རྗེས་གནང་གི་བརྒྱུད་པ་ནི། སྒྲོལ་མ། རྡོ་རྗེ་གདན་པ་ཆེ་ཆུང་། བ་རི་བ། ས་ཆེན། སློབ་དཔོན་རིན་པོ་ཆེ།
རྗེ་བཙུན་གྲགས་པ། ས་སྐྱ་པཎྜི་ཏ། སློབ་དཔོན་ཤཱཀྱ་འོད་ཟེར། རྒྱལ་ཚ་ལུང་མང་པོ། མཁས་པ་ཡོན་ཏན་ཁྲི། མཁན་ཆེན་སེང་གེ་བཟང་པོ། ཡར་ལུང་པ་སེང་གེ་རྒྱལ་མཚན། མཁན་ཆེན་བསོད་ནམས་དར། དམར་སྟོན་རྒྱལ་མཚན་འོད་ཟེར། ཆོས་རྒྱལ་གྲགས་པ་འབྱུང་གནས།
རྡོ་རྗེ་འཛིན་པ་བསོད་ནམས་རྒྱལ་མཚན། ཆག་ལོ་རིན་ཆེན་ཆོས་རྒྱལ། དེས་བདག་ལའོ། ། ཡང་ན། ས་པཎ་ནས། འཕགས་པ་རིན་པོ་ཆེ། ཞང་དཀོན་མཆོག་དཔལ། ན་བཟའ་བྲག་ཕུག་པ། དཔལ་ལྡན་བླ་མ་དམ་པ། ཡར་ལུང་པ་མན་འདྲའོ། །
ལྷ་མོ་ཏི་ནུའི་རྗེས་གནང་ཐོབ་པའི་བརྒྱུད་པ་ནི། ཀུ་རུ་ཀུལླེ། རི་སུལ་གྱི་རྣལ་འབྱོར་མ། གཉན་ལོ་ཙཱ་བ། ཁའུ་པ་དར་མ་རྒྱལ་མཚན། ས་སྐྱ་པ་ཆེན་པོ། སློབ་དཔོན་རིན་པོ་ཆེ། རྗེ་བཙུན་གྲགས་པ། ས་སྐྱ་པཎྜི་ཏ། འཕགས་པ་རིན་པོ་ཆེ།
དོ་པ་སྟོན་ཚུལ། རྒྱལ་ཚ་ལུང་མང་པོ། མཁས་པ་ཡོན་ཏན་ཁྲི། མཁན་ཆེན་སེང་གེ་བཟང་པོ། ཡར་ལུང་པ་སེང་གེ་རྒྱལ་མཚན། དམར་སྟོན་རྒྱལ་མཚན་འོད་ཟེར། རྡོ་རྗེ་འཛིན་པ་བསོད་ནམས་རྒྱལ་མཚན། ཆག་ལོ་རིན་ཆེན་ཆོས་རྒྱལ། དེས་བདག་ལའོ། ། སྒྲོལ་མ་ལུས་དཀྱིལ་གྱི་སྒྲུབ་ཐབས་དང་དཀྱིལ་ཆོག་ལོ་ཙཱ་བ་རིན་ཆེན་རྣམ་རྒྱལ་གྱིས་མཛད་པ།
སྒྲོལ་མ་དམར་མོའི་སྒྲུབ་ཐབས་རྙིང་པ་གོང་མས་མཛད་པ་དང་། ཡང་སྒྲུབ་ཐབས་དང་རྗེས་གནང་གི་ཐོ། ། ཆོས་རྗེ་བླ་མ་དམ་པས་མཛད་པ། ལྷ་མོ་ཏི་ནུའི་ཡི་གེ་རྙིང་པ་མན་ངག་གཅེས་བསྡུས་ལས་འབྱུང་བ་དང་། སྒྲུབ་ཐབས་དང་རྗེས་གནང་གི་ཡི་གེ་ཡར་ལུང་པ་སེང་གེ་རྒྱལ་མཚན་གྱིས་མཛད་པ་ཐོས་སོ། ། དབྱུག་གུ་མ་སྤུན་གསུམ་གྱི་སྒྲུབ་ཐབས་གྱི་ལུང་གི་བརྒྱུད་པ་ནི། ཐུབ་པའི་དབང་པོ། རྗེ་བཙུན་འཇམ་དཔལ། ཛེ་ཏཱ་རི། རྡོ་རྗེ་གདན་པ།
བ་རི་ལོ་ཙཱ་བ། ས་ཆེན། ས་པཎ། འཕགས་པ། ཚོགས་སྒོམ་པ། བསོད་ནམས་བརྟན་པ། ན་བཟའ་བ། བློ་གྲོས་བཟང་པོ། སེང་གེ་དཔལ་བ། ཀུན་བཟང་རྩེ་པ།
གུ་རུ་རཏྣ་དྷརྨ་རཱ་ཛ། དེས་བདག་ལའོ། ། དཔལ་ཡང་དག་ཧེ་རུ་ཀ་མར་མེ་དགུ་པ་ལྷ་དགུའི་དཀྱིལ་འཁོར་དང་ཡང་དག་མེ་གཅིག་གི་དཀྱིལ་འཁོར་དུ་དབང་ཐོབ་པའི་རིང་བརྒྱུད་ནི། ཆོས་སྐུ་ཀུན་ཏུ་བཟང་པོ། ལོང་སྐུ་རྡོར་སེམས། སྤྲུལ་སྐུ་དགའ་རབ་རྡོ་རྗེ། འཇམ་དཔལ་བཤེས་གཉེན། རོ་ལངས་བདེ་བའི་དངོས་གྲུབ། སློབ་དཔོན་སངས་རྒྱས་གསང་བ། སློབ་དཔོན་ཆེན་པོ་ཧཱུྃ་ཀ་ར།
སློབ་དཔོན་པདྨ་འབྱུང་གནས། པཎ་ཆེན་བི་མ་ལ་མི་དྲ། བལ་པོ་ཤྲཱི་ལ་མཉྫུ། སྣ་ནམ་རྡོ་རྗེ་བདུད་འཇོམས། གཉག་ཛྙཱ་ན་ཀུ་མ་རཱ། འཁོན་རྡོ་རྗེ་རིན་ཆེན་ནས་རིམ་པ་བཞིན་བརྒྱུད་ལ། ཉེ་བརྒྱུད་ནི། དཔལ་ཧེ་རུ་ཀ སློབ་དཔོན་ཧཱུྃ་ཀ་ར། སློབ་དཔོན་པདྨ་འབྱུང་གནས།
འཁོན་ཀླུའི་དབང་པོ་སྲུང་བ། རྡོ་རྗེ་རིན་ཆེན། ཤེས་རབ་ཡོན་ཏན། ཚུལ་ཁྲིམས་རྒྱལ་པོ། གཙུག་ཏོར་ཤེས་རབ། དགེ་སྐྱབས། དགེ་མཐོང་། བལ་པོ། ཤཱཀྱ་བློ་གྲོས། ཤེས་རབ་ཚུལ་ཁྲིམས།
འཁོན་དཀོན་མཆོག་རྒྱལ་པོ། ས་སྐྱ་པ་ཆེན་པོ། རྗེ་བཙུན་རྩེ་མོ། ། རྗེ་བཙུན་གྲགས་པ། ས་སྐྱ་པཎྜི་ཏ། འཕགས་པ་རིན་པོ་ཆེ། འོད་ལྡན་དཔལ། ཀུན་དགའ་རྡོ་རྗེ། མཆོག་ལྡན་ལེགས་པའི་བློ། ཀུན་བསོད།
གན་པ་རིན་རྒྱལ། བླ་མ་དམ་པ་བསོད་ནམས་རྒྱལ་མཚན། མཁན་ཆེན་ཤེས་རབ་རྡོ་རྗེ། ཆོས་སྒོ་བ་ཆོས་དཔལ་ཤེས་རབ། ཡར་ལུང་པ་སེང་གེ་རྒྱལ་མཚན། མཁན་ཆེན་བསོད་ནམས་དར། དམར་སྟོན་རྒྱལ་མཚན་འོད་ཟེར། མཚུངས་མེད་ནམ་མཁའ་བློ་གྲོས། ཆག་ལོ་རིན་ཆེན་ཆོས་རྒྱལ། དེས་བདག་ལའོ། །
ཡང་ན། ས་ཆེན་ཀུན་དགའ་སྙིང་པོ་ནས། གན་པ་སྟོན་དར། གན་པ་ཤེས་རབ་བློ་གྲོས། གན་པ་ཆོས་རྒྱལ། གན་པ་ཆོས་རིན། གན་པ་རིན་རྒྱལ། བླ་མ་དམ་པ་བསོད་ནམས་རྒྱལ་མཚན། ཐོག་སྟོན་ཤེས་རྡོར་མན་འདྲ། ཡང་དག་མེ་དགུ་དང་མེ་གཅིག་གི་སྒྲུབ་ཐབས་གན་པ་རིན་རྒྱལ་གྱིས་མཛད་པ།
དཀྱིལ་ཆོག་སློབ་དཔོན་ཧཱུྃ་ཀ་རས་མཛད་པ་ཐོས། གོ་ཆའི་དཔའ་བོ་དྲུག་དང་། དཔའ་མོ་དྲུག་གི་བྱིན་རླབས་ཐོབ་པའི་བརྒྱུད་པ་ནི། རྡོ་རྗེ་འཆང་། བཛྲ་ཡོ་གི་ནི། ཤ་ཝ་ར། མཻ་ཏྲི་པ། རྒྱ་གར་ཕྱག་ན། མར་པ་དོ་པ། གཟེ་བ་བློ་ལྡན་སེང་གེ།
དོན་གྲུབ་ཡེ་ཤེས། ཆོས་ཀྱི་བློ་གྲོས། རྡོར་རྒྱལ། བྱང་ཆེན་པ། བདེ་བ་ཅན་པ་ཡེ་ཤེས་མགོན། དེའི་དབོན་པོ་བླ་མ་སེང་གེ་རྒྱལ་མཚན། ཐོག་སྟོན་ཤེས་རབ་རྡོ་རྗེ། ཆོས་སྒོ་བ་ཆོས་དཔལ་ཤེས་རབ། རྒོད་དྲུག་གྲགས་པ་འབྱུང་གནས། དམར་སྟོན་རྒྱལ་མཚན་འོད་ཟེར།
ཀུན་བཟང་རྩེ་པ། ཆག་ལོ་རིན་ཆེན་ཆོས་རྒྱལ། དེས་བདག་ལའོ། ། གུར་ལྷ་བརྒྱད་དང་། ལྷ་བཅུ་གཉིས་མ་གཉིས་ཀའི་ཐུན་མོང་གི་དབང་གི་བརྒྱུད་པ་ནི། རྡོ་རྗེ་འཆང་། བྲམ་ཟེ་མཆོག་སྲེད། ནོར་བུ་གླིང་པ་བདེ་བའི་རྡོ་རྗེ། ཤྲདྷཱ་ཀ་ར་ཝརྨ། ལོ་ཆེན་རིན་ཆེན་བཟང་པོ།
བྲག་སྟེངས་པ་ཡོན་ཏན་ཚུལ་ཁྲིམས། མལ་གྱོ་ལོ་ཙཱ་བ་བློ་གྲོས་གྲགས། ས་ཆེན་ཀུན་དགའ་སྙིང་པོ། སློབ་དཔོན་བསོད་ནམས་རྩེ་མོ། ། རྗེ་བཙུན་གྲགས་པ་རྒྱལ་མཚན། ཆོས་རྗེ་ས་སྐྱ་པཎྜི་ཏ། འགྲོ་མགོན་འཕགས་པ། བཀྲས་ལུང་པ། དགེ་སྡིངས་པ་ཆེན་པོ། སངས་རྒྱས་དཔལ།
རིན་ཆེན་གླིང་པ། རིན་ཆེན་རྡོ་རྗེ། ཐེག་ཆེན་ཆོས་རྒྱལ། ཆོས་རྗེ་ཀུན་དགའ་རྒྱལ་མཚན། མཁན་ཆེན་ནམ་མཁའ་ལྷུན་བཟང་། དྲུང་དཔལ་འཛིན་པ། རྡོ་རྗེ་གདན་པ་ཀུན་དགའ་རྣམ་རྒྱལ། དཔལ་ཀུན་བཟང་རྩེ་པ། རིན་ཆེན་ཆོས་ཀྱི་རྒྱལ་པོ། དེས་བདག་ལའོ། །
ཡང་ན། ཆོས་རྒྱལ་འཕགས་པ། དམ་པ་ཀུན་དགའ་གྲགས། དགའ་ལྡན་པ་ཀུན་བསོད། གན་པ་རིན་རྒྱལ། བླ་མ་དམ་པ། བླ་བྲང་པ་ཉི་མ་རྒྱལ་མཚན། ཆོས་ཀྱི་རྗེ་ཡེ་ཤེས་དཔལ་བཟང་པོ། རྒྱལ་སྲས་བློ་བཟང་དཔལ་འབྱོར། ལོ་ཆེན་རིན་ཆེན་ཆོས་ཀྱི་རྒྱལ་པོ།
དེས་བདག་ལའོ། ། ཡང་དེའི་དྲུང་དུ་གུར་ལྷ་བཅུ་གཉིས་མའི་མངོན་རྟོགས་མལ་ལོ་ཙཱ་བ་ནས་་་་་་མལ་ལོས་མཛད་ཀྱང་ཟེར། བུ་ལུང་པ་ཀུན་དགའ་རྡོ་རྗེས་མཛད་པར་གྲགས་པ་དེ་ཡིན་བརྒྱུད་པ། འགོར། བླ་མ་མཆོག་དང་གསང་བདག་རྡོ་རྗེ་འཛིན། ཞེས་སོགས་ཡོད་པ་དང་། དཀྱིལ་ཆོག་བྲམ་ཟེ་མཆོག་སྲེད་ཀྱིས་མཛད་པ་ཡང་ཐོས། ཡང་གུར་བྲན་བདུད་ཀྱི་རྗེས་གནང་གི་བརྒྱུད་པ་ནི། ས་པཎ་ཡན་བཅུ་གཉིས་མའི་དབང་དང་འདྲ། དེ་ནས་དོ་པ་སྟོན་ཚུལ།
རྒྱལ་ཚ་ལུང་མང་པོ་ཆོས་ཀྱི་དབང་ཕྱུག མཁས་པ་ཡོན་ཏན་ཁྲི། མཁན་ཆེན་སེང་གེ་བཟང་། ཡར་ལུང་པ་སེང་གེ་རྒྱལ་མཚན། ཚེམ་བུ་བ་དཔལ་ལྡན་བློ་གྲོས། དམར་སྟོན་རྒྱལ་མཚན་འོད་ཟེར། ཀུན་བཟང་རྩེ་པ། ལོ་ཆེན་རིན་ཆེན་ཆོས་ཀྱི་རྒྱལ་པོ། དེས་བདག་ལའོ། ། དེའི་སྒྲུབ་ཐབས་ཡི་གེ་སྙིང་པ་དང་།
རྗེས་གནང་ཡར་ལུང་པ་སེང་གེ་རྒྱལ་མཚན་གྱིས་མཛད་པ། སྒྲོལ་མ་དཔལ་མོ་གསེར་གྱི་སྙིང་ཐག་ཅན་གྱི་མན་ངག་རྣམས་ཐོས་སོ། ། བཅུ་གཉིས་སྐྱེ་འགྲོའི་ནང་ཚན་གྱིས། ། སྣ་ཚོགས་ལྷ་མོའི་སྡེབས་སྦྱོར་ཡིན། རཏྣོ་གཱ་ར་ཐཀུ་ཊེ་ཛ་ཡོཏྶ་ཧ་མདྷྱཾ། དྷརྨཱ་ཙཀྲ་བཱརྟྟཱིཀ་རཱ་ཛཀཔ་རཱ་མཾ། ཤྲཱིནཱ་མཤྩ་བཱཾ་དྭཱིབྷ་ཥེ་བཱདི་བེ་བྷཱུ། བྷ་དྲ་ཤྩ་རཱ་ཎཱ་བྷུ་ཛ་མུ་ཎྜོན་མཱ་མི། ། རིན་ཆེན་རྒྱལ་བའི་ཁང་བརྩེགས་ཉམས་དགའ་བར། ། ཆོས་ཀྱི་འཁོར་ལོ་སྒྱུར་བའི་རྒྱལ་པོ་མཆོག །
དཔལ་གྱི་མཚན་ཅན་སྐད་གཉིས་སྨྲ་བའི་གཙོ། ། བཟང་པོའི་ཞབས་པད་ཡན་ལག་མཆོག་གིས་འདུད། ། རིགས་གནས་རིན་ཆེན་རྣམ་ལྔའི་ཁྲི་ལ་ཞབས་ཟུང་ཉེར་གཞག་ནས། ། ཕན་བདེའི་འབྲས་ལྡན་དམ་ཆོས་མཛེས་མ་སྟོང་གི་ལང་ཚོའི་དཔལ། ། བདེན་པའི་ལམ་སྟོན་ཡིད་འོངས་རོལ་སྒེག་དུ་མའི་རྣམ་འགྱུར་ཅན། ། རིག་གྲོལ་མཁས་པའི་དེད་དཔོན་གྱིས་བསྟེན་ཆོས་ཀྱི་རྒྱལ་པོར་བདུད། ། གང་གི་མཁྱེན་པ་ཉལ་འགྲོའི་གཏེར། ། རྣ་བའི་ཡུར་བར་ལེགས་བྱས་ཀྱི། ། ཟླ་བའི་ལག་མ་རབ་དྲངས་ནས། ། རྨད་བྱུང་ལོ་ཏོག་ཅི་ཡང་རྒྱས། །
སྲིད་མིན་སྲིད་པའི་དུས་ཀུན་ཏུ། ། ཐུགས་རྗེའི་ལྕགས་ཀྱུས་ལེགས་བཟུང་སྟེ། ། བྱམས་པའི་ཕངས་པར་ཉེར་འཚོ་ཞིང་། ། ཡེ་ཤེས་སྤྱན་གྱིས་བཙལ་བར་མཛོད། ། རྒྱལ་བའི་ཆོས་ཚུལ་དྲི་མ་མེད་པ་ཐོས་པའི་ཡི་གེ་རིན་པོ་ཆེའི་པདྨ་རཱ་གའི་ཕྲེང་བ་ལས། ཆག་ལོ་གསུམ་པ་མ་ཧཱ་པཎྜི་ཏ་རཏྣ་དྷརྨ་རཱ་ཛ་ཤཱི་བྷ་དྲཱི་ཞལ་སྔར། རྡོ་རྗེ་ཐེག་པའི་ལམ་མཆོག དཔལ་ཡང་དག་གི་དབང་ས་ལུགས་སུ་མཛད་པ་མེ་དགུ། མེ་གཅིག སྒྲོལ་མ་བླ་མེད་ཀྱི་ཕྱི་དཀྱིལ།
ལུས་དཀྱིལ། གུར་ལྷ་བཅུ་གཉིས་ཀྱི་དབང་། བྲན་བདུད་ནག་པོའི་རྗེས་གནང་ལ་སོགས་པ་ཉེ་བར་ནོས་པའི་སྐབས་ཏེ་དྲུག་པའོ།། །། PAGE * MERGEFORMAT 2 ས་ལོ་ཆེན་པོ་འཇམ་དབྱངས་ཀུན་དགའ་བསོད་ནམས། གསན་ཡིག་སྐབས་དྲུག་པ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
