གསུང་འབུམ། འཇམ་དབྱངས་ཀུན་དགའ་བསོད་ནམས།（གློག་ཀླད་པར་མ།）
པོད ༤༡
བདེ་མཆོག་དཀར་པོའི་ཁྲིད་ཡིག་གི་ཟུར་འདེབས་གསལ་བའི་སྒྲོན་མེ།
༄༅། །བདེ་མཆོག་དཀར་པོའི་ཁྲིད་ཡིག་གི་ཟུར་འདེབས་གསལ་བའི་སྒྲོན་མེ་བཞུགས་སོ།། ཤྲཱི་སམྦ་རཱ་ཡ་ན་མཿ འཁོར་ལོ་བདེ་མཆོག་དཀར་པོའི་ཁྲིད་ཀྱི་དམིགས་པའི་རྒྱུན་གྱི་ཉམས་ལེན་གྱི་གཙོ་བོ་ནི། ཡིག་འབྲུ་ལ་དམིགས་པ་ཉམས་སུ་ལེན་པའི་ཚེ། རྩ་དབུ་མའི་མ་སྣར་ཨཾ་དམར་པོ་མཚལ་གྱི་ཤད་ལྟ་བུ། དེའི་འོག་ཏུ་ཀྵ་དམར་ནག་མགོ་ཐུར་བསྟན། དེའི་འོག་ཏུ་རཾ་དམར་པོ་འོག་གྱེན་བསྟན། སྙིང་ཁའི་དབུས་སུ་ཧཱུྃ་སྔོན་པོ། མགྲིན་པར་ཨོཾ་དཀར་དམར། སྤྱི་བོར་དབུ་མའི་ཡ་སྣར་ཧཾ་དཀར་པོ།
གཡས་རོ་མའི་ནང་དུ་ཀཱ་ལི་མགོ་གྱེན་བསྟན་དམར་པོ། གཡོན་རྐྱང་མའི་ནང་དུ་ཨཱ་ལི་ཕྲག་གཉིས་དཀར་པོ་མགོ་ཐུར་བསྟན། ལྟེ་བར་རྩ་འདབ་ལ་མདུན་ནས་གཡས་སྐོར་གྱི་ཀཱ་ལི་སོ་གཉིས་ཏེ་ཧ་ཀྵ་མེད་པ། མདུན་ནས་གཡོན་སྐོར་གྱི་ཨཱ་ལི་ཕྲག་གཉིས། སྙིང་ཁའི་ཕྱོགས་བཞིར་རིགས་བཞིའི་ས་བོན་བྷྲཱུཾ་ཨཱཾ་ཛྲཱིཾ་ཁཾ། མགྲིན་པར་དབུས་སུ་ཨོཾ་ཕྱོགས་བཞིར་ཡུམ་བཞིའི་ས་བོན་ལཾ་མཾ་པཾ་ཏཾ། སྤྱི་བོའི་དབུས་སུ་ཧཾ་རྩ་འདབ་ལ་ཨཱ་ལི་ཕྲག་གཉིས་གཡས་སྐོར་རྣམས་བསམ། བཤང་སྒོར་རླུང་དང་། སུམ་མདོའི་མེའི་དཀྱིལ་འཁོར། བཤང་སྒོ་ཅུང་ཟད་བསྡམས་པས།
རླུང་ལྟེ་བ་ནས་ཡར་བྱུང་བས། རོ་རྐྱང་གི་དབྱངས་གསལ་རྣམས་མར་སོང་སྟེ་ལྟེ་བའི་ཨཾ་ལ་ཁད་ཉེར་སོང་། རླུང་སྣ་བུག་ནས་ནང་དུ་སོང་བས་རོ་རྐྱང་གི་ཡི་གེ་ཡར་བྱུང་སྟེ། སྤྱི་བོའི་ཧཾ་ལ་ཉེ་བར་སོང་བར་བསམ། དེ་བཞིན་དུ་སྲོག་རྩོལ་ཅི་རིགས་པར་བསྒོམས་པས། ཡིག་འབྲུ་ཐམས་ཅད་འོད་ཆེར་སོང་། ལྟེ་བའི་ཨཾ་ལས་མེ་གློག་གི་ཟེར་མ་ལྟ་བུ་གཡས་རོ་མ་ནས་གྱེན་དུ་སོང་སྟེ། སྙིང་ཁ་མགྲིན་པ་གཉིས་ཀྱི་འཁོར་ལོའི་ཁམས་ཀྱི་སྙིགས་མ་བསྲེགས། རང་གི་སྣ་བུ་གཡས་ནས་ཕྱིར་ཐོན་ནས། མདུན་དུ་འཁོར་ལོ་བདེ་མཆོག་གི་སྐུ་མང་ཉུང་ཇི་ལྟར་རིགས་པ་སྐད་ཅིག་གིས་བསམ་པ་དེ་རྣམས་ཀྱི་ཤངས་བུག་གཡོན་ནས་ཞུགས།
རྩ་གསུམ་དང་འཁོར་ལོ་བཞིའི་བྱང་སེམས་དཀར་དམར་གྱི་མདངས་ཅན་ཐམས་ཅད་དྲངས་ཏེ། སྔར་གྱི་མེ་དང་འདྲེས་ནས་དེ་དག་གི་ཤངས་བུག་གཡས་ནས་འཐོན། རང་གི་གཡོན་ནས་ཞུགས། རྐྱང་མ་ནས་རིམ་གྱིས་ཡིག་འབྲུ་རྣམས་རྒྱས་པར་བྱས། ལྟེ་བའི་ཧཾ་ལ་ཐིགས་པ་ཅིག་ཕོག་པས་མེ་ཆེར་འབར་བས་དབུ་མའི་མ་སྣ་ནས་ཞུགས། སྙིང་མགྲིན་གྱི་ཁམས་བསྲེགས་ཧཱུྃ་ཨོཾ་གྱི་སྙིགས་མ་བསྲེགས། སྤྱི་བོའི་ཧཾ་ལ་མེ་ལྕེ་རེག་པས་ཧཾ་ཞུ་བའི་བྱང་སེམས་དབུ་མ་ནས་སོང་ཨོཾ་ཁེངས། ཁམས་དཀར་པོ་ལྟེ་བའི་གོང་སོར་བཞི་ཙམ་དུ་དཀར་ནར་ཏེ་བབས། དེ་ནས་མུ་ཏིག་གི་རྡོག་མ་འཛག་པ་ལྟར་ཐིག་ཐིག་འབབ་ཅིང་། ཨཾ་ལས་མེ་སོར་བཞི་རྩེ་མོ་རྒྱ་ཁབ་བཞིན་རྣོ་བ་འབར་བས།
སྐྲ་ཤད་འཛིངས་པ་ལྟ་བུའི་འབར་འཛག་ལ་སེམས་གཏད་ཅིང་། འོག་རླུང་བསྡམས་རྗེས། སྟེང་རླུང་མནན་ནས། ཡང་འོག་རླུང་སྔར་བས་ཅུང་ཟད་དྲག་པར་བསྡམས་ཏེ། ལྟེ་བའི་འབར་འཛག་ལ་གཏད་པ་ཁོ་ནའོ། ། རླུང་ཅི་ཐུབ་ཐུབ་བཟུང་ནས། མི་ཐུབ་ལ་ཁད་པ་དང་། འོག་སྒོ་དལ་བུས་གློད། སྟེང་རླུང་སྣ་གཉིས་ནས་སྒྲ་མི་ཚོར་བར་བཏང་ཞིང་ངལ་གསོས། ཡང་བསྒོམ་སྙིང་འདོད་ན་སྔར་བཞིན་ཡིག་འབྲུ་གསལ་བཏབ་པ་སོགས་གོང་བཞིན་བྱེད།
མེ་འབར་བའི་དུས་ཁམས་ཀྱི་སྙིགས་མ་བསྲེགས་པ་མ་གཏོགས། ཡིག་འབྲུ་ངོ་བོ་བསྲེག་པ་མ་ཡིན་ནོ། ། ཞེས་པ་འདི་ནི་དཔྱལ་ཨ་མོ་གྷའི་ཁྲིད་ཡིག་གི་ཟུར་འདེབས་སུ་ས་སྐྱ་ལོ་ཙཱ་བ་མཉྫུ་གྷཽ་ཥཱ་ནནྡ་པུཎྱ་ཀཱིརྟི་དྷྭ་ཛ་ཤྲཱི་བྷ་ཏྲེ་ཎ་ལི་ཁི་ཏཱན། ཨེ་ཝཾ།། །། PAGE * MERGEFORMAT 2 ས་ལོ་ཆེན་པོ་འཇམ་དབྱངས་ཀུན་དགའ་བསོད་ནམས། བདེ་མཆོག་དཀར་པོའི་ཁྲིད་ཡིག་ཟུར་འདེབས་གསལ་བའི་སྒྲོན་མེ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
