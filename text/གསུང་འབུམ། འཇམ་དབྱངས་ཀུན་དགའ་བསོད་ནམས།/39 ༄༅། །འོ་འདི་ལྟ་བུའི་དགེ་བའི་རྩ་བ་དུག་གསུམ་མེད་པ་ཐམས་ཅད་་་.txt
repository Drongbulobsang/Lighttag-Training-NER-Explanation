གསུང་འབུམ། འཇམ་དབྱངས་ཀུན་དགའ་བསོད་ནམས།（གློག་ཀླད་པར་མ།）
པོད ༣༩
༄༅། །འོ་འདི་ལྟ་བུའི་དགེ་བའི་རྩ་བ་དུག་གསུམ་མེད་པ་ཐམས་ཅད་་་
༄༅། །འོ་འདི་ལྟ་བུའི་དགེ་བའི་རྩ་བ་དུག་གསུམ་མེད་པ་ཐམས་ཅད་བླ་མེད་རྫོགས་པའི་བྱང་ཆུབ་ཏུ་ཡོངས་སུ་སྔོ་བར་བགྱི་བས་མཐུན་འགྱུར་མཛད་པར་ཞུ།། ཕྱོགས་བཅུ་རབ་འབྱམས་མཐའ་ཡས་པའི་སངས་རྒྱས་བྱང་ཆུབ་སེམས་དཔའ་ཐམས་ཅད་སྦྱིན་པའི་བདག་པོ་ལ་དགོངས་སུ་གསོལ། འདི་ལྟར་བགྱིས་པའི་དགེ་བའི་རྩ་བ་འདིས་མཚོན་ཏེ། དུག་གསུམ་མེད་པའི་དགེ་བའི་རྩ་བ་ཇི་སྙེད་སྒྲུབ་པ་དང་སྒྲུབ་པར་འགྱུར་བའི་མཐུ་དང་ནུས་པ་ལ་བརྟེན་ནས། ཆོས་ཀྱི་རྗེ་སངས་རྒྱས་རིན་ཆེན་དཔལ་བཟང་པོའི་ཞལ་སྔ་ནས་ཀྱི་གཙོ་མཛད་དཔལ་ལྡན་བླ་མ་དམ་པ་ཞི་བར་གཤེགས་པ་རྣམས་ཀྱི་ཟག་པ་མེད་པའི་ཐུགས་ཀྱི་དགོངས་པ་ཡོངས་སུ་རྫོགས་པར་གྱུར་ཅིག སྦྱིན་བདག་གིས་ཐོག་དྲངས་སེམས་ཅན་ཐམས་ཅད་ལ་ཡེ་ཤེས་གཟིགས་པའི་བྱིན་རླབས་འཇུག་པར་གྱུར་ཅིག ཕན་བདེའི་འབྱུང་གནས་རྒྱལ་བའི་བསྟན་པ་རིན་པོ་ཆེ་ཕྱོགས་དུས་གནས་སྐབས་ཐམས་ཅད་དུ་དར་ཞིང་རྒྱས་ལ་ཡུན་རིང་དུ་གནས་པར་གྱུར་ཅིག ད་ལྟར་ཞལ་བཞུགས་པའི་བླ་མ་དམ་པ་སངས་རྒྱས་ཀྱི་བསྟན་པ་བཤད་སྒྲུབ་ཀྱི་སྒོ་ནས་འཛིན་པར་མཛད་པ་ཐམས་ཅད་སྐུ་ཁམས་བཟང་ཞིང་སྐུ་ཚེ་རིང་བར་གྱུར་ཅིག རྣམ་པར་དཀར་བའི་ཕྲིན་ལས་འགྲོ་དོན་དར་ཞིང་རྒྱས་ལ་ཡུན་རིང་དུ་གནས་པར་གྱུར་ཅིག ཕྱོགས་བཅུའི་དགེ་འདུན་གྱི་སྡེ་འཕེལ་ཞིང་ཆོས་སྤྱོད་བཅུའི་སྒྲུབ་པ་ཁྱད་པར་ཅན་འཕེལ་ཞིང་རྒྱས་པར་གྱུར་ཅིག
འཇིག་རྟེན་གྱི་ཁམས་ཐམས་ཅད་དུ་ཆར་ཆུ་དུས་སུ་འབབ་པར་གྱུར་ཅིག ལོ་ཕྱུགས་རྟག་ཏུ་ལེགས་པར་གྱུར་ཅིག མི་ནད་ཕྱུགས་ནད་ཐམས་ཅད་རྒྱུན་ཆད་པར་གྱུར་ཅིག དུས་ཀྱི་འཁྲུག་པ་ཐམས་ཅད་ཉེ་བར་ཞི་བར་གྱུར་ཅིག སྦྱིན་པའི་བདག་པོས་གཙོ་བྱས་སེམས་ཅན་ཐམས་ཅད་ཀྱི་རྒྱུད་ལ་བསོད་ནམས་དང་ཡེ་ཤེས་ཀྱི་ཚོགས་གཉིས་ཡོངས་སུ་རྫོགས་པར་གྱུར་ཅིག ཚེ་ཐོག་མ་མེད་པ་ནས་བསགས་པའི་སྡིག་སྒྲིབ་ལས་ངན་པ་ཐམས་ཅད་བྱང་ཞིང་དག་པར་གྱུར་ཅིག མྱུར་དུ་རྣམ་པ་ཐམས་ཅད་མཁྱེན་པ་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་ཐོབ་པར་གྱུར་ཅིག སྐྱེ་བ་ཀུན་ཏུ༞ འགྲོ་བའི་སྡུག་བསྔལ༞ ཕན་བདེ་འབྱུང་བའི༞ བྱང་ཆུབ་སེམས་དཔའ་རྣམས་ཀྱི་ནི༞ གཙུག་ལག་རྣམས་ནི༞ ལྷ་ཡང་དུས་སུ༞ སྨན་རྣམས༞ སྦྱིན་བདག་རྣམས་ཀྱི༞ ངན་སོང་སྡུག་བསྔལ་མ༞ རྒྱལ་བའི་དཀྱིལ་འཁོར༞ གཞན་ཡང་སྐྱེ་བ་འདི་ཉིད་ལ༞ བླ་མེད་བླ་མའི་ཐུགས་རྗེས་སོགས་སོ།། །། གཤིན་བསྔོ་བྱེད་ན། དགོངས་གསོལ་སྔར་དང་འདྲ་བ་ལ།
འདི་ལྟར་བསྒྲུབ་པའི་དགེ་བའི་རྩ་བ་འདིས་མཚོན་ཏེ་ཚེ་འདས་རང་གིས་དགེ་བའི་རྩ་བ་ཇི་སྙེད་པ་བསགས་པ་དང་། འདིའི་དོན་དུ་བཤུལ་ན་མཆིས་པ་རྣམས་ཀྱི་དུག་གསུམ་མེད་པའི་དགེ་བའི་རྩ་བ་བསྒྲུབ་པ་དང་། སྒྲུབ་པར་འགྱུར་བ་རྣམས་ཚེ་འདས་ཆེ་གེ་མོ་ཁམས་གསུམ་རིགས་དྲུག་སྲིད་པ་བར་མ་དོ་གང་ན་གནས་ཀྱང་ཕྱི་བཞིན་འབྲང་ཞིང་རྗེས་སུ་འཇུག་པར་གྱུར་ཅིག རྗེས་སུ་ཞུགས་ནས་ཀྱང་ངན་སོང་གི་སྡུག་བསྔལ་མཐའ་དག་ལས་གྲོལ་ཏེ། དལ་འབྱོར་གྱི་མི་ལུས་རིན་པོ་ཆེ་ཐོབ་པར་གྱུར་ཅིག སྐྱེ་བ་དང་ཚེ་རབས་ཀུན་ཏུ་འཕགས་པ་དགེས་པའི་ཚུལ་ཁྲིམས་ལ་སྤྱོད་པར་གྱུར་ཅིག དམ་པའི་ཆོས་རྒྱ་མཚོ་ལྟ་བུ་ཐོས་ནས་ཉམས་སུ་ལེན་པའི་སྐལ་བ་དང་ལྡན་པར་གྱུར་ཅིག བསམ་པ་རྣམས་པར་དག་པ་བྱང་ཆུབ་ཀྱི་སེམས་བསྐྱེད་པའི་སྐལ་བ་དང་ལྡན་པར་གྱུར་ཅིག རྒྱུད་ལ་བསོད་ནམས་དང་སོགས་གསུམ་གོང་ལྟར་སྦྱར་རོ། ། རྒྱས་བསྡུས་འདོར་ལེན་སྐབས་དང་སྦྱར། །
མང་ཉུང་རྣམ་དཔྱོད་ལྡན་པས་དཔྱོད། ། ཅེས་འདི་བྱིས་པའི་བློ་ཅན་འགའ། ། བཟུང་བདེའི་ཕྱིར་དུ་མྱུར་བར་བྲིས། ། སྦྱིན་པའི་བདག་པོ་ཚེ་དང་ལྡན་པ་མི་ནོར་འཁོར་དང་བཅས་པ་ཐམས་ཅད་ཀྱི་འགལ་རྐྱེན་ནད་གདོན་བར་ཆད་མི་མཐུན་པའི་ཕྱོགས་ཐམས་ཅད་ཉེ་བར་ཞི་བར་གྱུར་ཅིག མཐུན་རྐྱེན་ཚེ་དང་བསོད་ནམས་དཔལ་དང་འབྱོར་པ་ལ་སོགས་ལེགས་པའི་ཡོན་ཏན་ཐམས་ཅད་གོང་ནས་གོང་དུ་འཕེལ་ཞིང་རྒྱས་པར་གྱུར་ཅིག བྱམས་པ་དང་སྙིང་རྗེ་བྱང་ཆུབ་ཀྱི་སེམས་བཅོས་མ་མ་ཡིན་པ་རྒྱུད་ལ་སྐྱེ་བར་གྱུར་ཅིག བསམ་པའི་དོན་ཐམས་ཅད་ཆོས་དང་ལྡན་པ་ཡིད་བཞིན་དུ་འགྲུབ་པར་གྱུར་ཅིག། །། PAGE * MERGEFORMAT 2 ས་ལོ་ཆེན་པོ་འཇམ་དབྱངས་ཀུན་དགའ་བསོད་ནམས། བྱང་པ་བདག་ཆེན་ཀུན་དགའ་བཀྲ་ཤིས་ཆེ་འདོན་མཛད་དུས་གནང་བའི་མོ་གཏམ་སོགས། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
