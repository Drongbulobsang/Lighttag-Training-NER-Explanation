གསུང་འབུམ། འཇམ་དབྱངས་ཀུན་དགའ་བསོད་ནམས།（གློག་ཀླད་པར་མ།）
པོད ༦
གསན་ཡིག་སྐབས་ལྔ་པ།
༄༅། །གསན་ཡིག་སྐབས་ལྔ་པ་བཞུགས་སོ།། སིདྡྷེ་ཤྭ་ར་བཛྲ་ཙཱརྻ་སྱ་བནྡ་ནམ་ཀཱ་རོ་མི་……གྲུབ་པའི་དབང་ཕྱུག་རྡོ་རྗེ་སློབ་དཔོན་ལ་གུས་པས་ཕྱག་བགྱིའོ། ། གྲུབ་པ་མཆོག་གི་བྱིན་རླབས་གསེར་གྱི་ཤིང་རྟ་ལ་ཆིབས་ནས། ། ཤེས་རབ་མཆོག་གིས་རྒྱལ་བའི་ཆོས་ཚུལ་འོད་སྟོང་རབ་སྤྲོས་ཏེ། ། བདེ་སྟོང་མཆོག་གི་ཀུན་གསལ་མཚན་རྟོག་ཆུ་འཛིན་བྲལ་བའི་དབུས། ། དགེ་ལེགས་མཆོག་གི་དཔལ་མངའ་བཟང་པོའི་ཞབས་ཀྱི་ཆུ་སྐྱེས་མཆོད། ། དཔལ་ས་གསུམ་གྱི་མགོན་པོ་འཇམ་པའི་དབྱངས་ཀྱི་རྣམ་པར་འཕྲུལ་པ་དམ་པའི་ཆོས་ཀྱི་འཁོར་ལོ་སྒྲུབ་བའི་རྒྱལ་པོ་ཆེན་པོ་རྒྱ་གར་ཤེས་རབ་རྒྱལ་མཚན་དཔལ་བཟང་པོའི་ཞལ་སྔར་རྡོ་རྗེ་ཐེག་པའི་དབང་རྗེས་གནང་སོགས་ལེགས་པར་ཐོབ་པའི་ཚུལ་ནི་དཔལ་རྡོ་རྗེ་གཞོན་ནུའི་དབང་བཀའ་རྣམ་པར་དག་པ་ས་ལུགས་ཐོབ་པའི་བརྒྱུད་པ་ནི། ཤྲཱི་དྷརྨྨ་ཀཱ་ཡ་ས་མནྟ་བྷ་དྲ། ……དཔལ་ཆོས་སྐུ་ཀུན་ཏུ་བཟང་པོ། སམྦྷོ་ག་ཀཱ་ཡ་བཛྲ་སཏྭ་……ལོངས་སྐུ་རྡོ་རྗེ་སེམས་དཔའ།
ནིརྨྨ་ཎ་ཀཱ་ཡ་པདྨ་ཀ་ར་……སྤྲུལ་སྐུ་པདྨ་འབྱུང་གནས། ནཱ་གེནྡྲ་རཀྵི་ཏ་……ཀླུའི་དབང་པོ་སྲུང་བ། བཛྲ་རཏྣ་……རྡོ་རྗེ་རིན་ཆེན། པྲཛྙཱ་གུ་ཎ་……ཤེས་རབ་ཡོན་ཏན། ཤཱི་ལ་རྭ་ཛ་……ཚུལ་ཁྲིམས་རྒྱལ་པོ། བཛྲོཥྞི་ཥ་……རྡོ་རྗེ་གཙུག་ཏོར། ཤུ་བྷ་ཤ་རཱ་ཎ་……དགེ་སྐྱབས། ཤུ་བྷ་པ་ཤྱ་……དགེ་མཐོང་། ནེ་པཱ་ལ་……བལ་པོ། ཤཱཀྱ་མ་ཏི་……ཤཱཀྱ་བློ་གྲོས།
པྲཛྙ་ཤཱི་ལ་……ཤེར་རབ་ཚུལ་ཁྲིམས། རཏྣ་རཱ་ཛ་……དཀོན་མཆོག་རྒྱལ་པོ། མ་ཧཱ་བྷུ་མི་པཎྜཱུ་ཨཱ་ནནྟ་གརྦྷ་……ས་སྐྱ་པ་ཆེན་པོ་ཀུན་དགའ་སྙིང་པོ། ཨཱ་ཙརྻ་པུ་ཎྱ་གྲ་……སློབ་དཔོན་བསོད་ནམས་རྩེ་མོ། ། བྷཊྚཱ་ར་ག་ཡ་ཤ་དྷྭ་ཛ་……རྗེ་བཙུན་གྲགས་པ་རྒྱལ་མཚན། བྷུ་མི་པཎྜུ་པཎྜི་ཏཱ་ནནྟ་དྷཱ་ཛ་ཤྲཱི་བྷ་དྲ། ……ས་སྐྱ་པ་མཁས་པ་ཀུན་དགའ་རྒྱལ་མཚན་དཔལ་བཟང་པོ། ཨཱརྻ་མ་ཏི་དྷྭ་ཛ་ཤྲཱི་བྷ་དྲ། ……འཕགས་པ་བློ་གྲོས་རྒྱལ་མཚན་དཔལ་བཟང་པོ། པྲ་བྷ་ཝཱན་ཤྲཱི་……འོད་ལྡན་དཔལ།
ཨ་ནནྟ་བཛྲ་……ཀུན་དགའ་རྡོ་རྗེ། ཨ་ནནྟ་པུ་ཎྱ་……ཀུན་དགའ་བསོད་ནམས། རཏྣ་དྷྭ་ཛ་……རིན་ཆེན་རྒྱལ་མཚན། སངྒུ་རུ་པུཎྱ་དྷྭ་ཛ་ཤྲཱི་བྷ་དྲ། ……བླ་མ་དམ་པ་བསོད་ནམས་རྒྱལ་མཚན་དཔལ་བཟང་པོ། མ་ཧཱ་གུ་རུ་ཨཱ་ནནྟ་དྷྭ་ཛ་……བླ་མ་ཆེན་པོ་ཀུན་དགའ་རྒྱལ་མཚན། མ་ཧཱ་ཡ་ན་དྷརྨ་རཱ་ཛཱ་ནནྟ་མངྒ་ལ་དྷྭ་ཛ་ཤྲཱི་བྷ་དྲ། ……ཐེག་ཆེན་ཆོས་ཀྱི་རྒྱལ་པོ་ཀུན་དགའ་བཀྲ་ཤིས་རྒྱལ་མཚན་དཔལ་བཟང་པོ། མཉྫུ་གྷོ་ཥཱ་ཀཱ་ཤ་དྷྭ་ཛ་ཤྲཱི་བྷ་དྲ། ……འཇམ་དབྱངས་ནམ་མཁའ་རྒྱལ་མཚན་དཔལ་བཟང་པོ།
ཙཀྲ་ནཱ་ཐ་པྲཛྙཱ་དྷྭ་ཛ་ཤྲཱི་བྷ་དྲ། ……འཁོར་ལོའི་མགོན་པོ་ཤེས་རབ་རྒྱལ་མཚན་དཔལ་བཟང་པོ། བྷུ་མི་པཎྜུ་ལོ་ཙཱ་མཉྫུ་གྷོ་ཥཱ་ཨཱ་ནནྟ་པུཎྱ་ཀཱིརྟི་དྷྭ་ཛ་ཤྲཱི་བྷ་དྲེ་ཎ་ཤྲུ་ཏེ་……འཇམ་དབྱངས་ས་སྐྱ་ལོ་ཙ་བ་ཀུན་དགའ་བསོད་ནམས་གྲགས་པ་རྒྱལ་མཚན་དཔལ་བཟང་པོས་ཐོས་སོ། ། དྲག་པོ་སྒྲོལ་བའི་རྗེས་གནང་གི་བརྒྱུད་པ་ནི། བླ་མ་དམ་པ་ཡན་གོང་དང་འདྲ་བ་ལ། མཁན་ཆེན་ཤེས་རབ་རྡོ་རྗེ། ཐར་པ་འདུལ་ཁང་། མཁན་པོ་ཐུགས་རྗེ་ཤེས་རབ། སྔགས་འཆང་དྷརྨ་ཀིདྷི། འཕགས་པ་ནམ་མཁའི་སྙིང་པོ།
རྒྱ་གར་ཤེས་རབ་རྒྱལ་མཚན། དེས་བདག་ལའོ། ། པདྨ་ཐོད་ཕྲེང་རྩལ་དྲག་པོ་དམར་ཆེན་གྱི་དབང་བསྐུར་ཐོབ་པའི་བརྒྱུད་པ་ནི། ཆོས་སྐུ་སྣང་བ་མཐའ་ཡས། ལོངས་སྐུ་ཐུགས་རྗེ་ཆེན་པོ། སྤྲུལ་སྐུ་པདྨ་འབྱུང་གནས། མཁའ་འགྲོ་ཡེ་ཤེས་མཚོ་རྒྱལ། མངའ་བདག་ཉང་རལ། མངའ་བདག་སྲས་ཆུང་། བླ་མ་བཟུ་སྟོན་རིན་པོ་ཆེ།
གུ་རུ་དྷརྨ་རཏྣ། རྟོགས་ལྡན་ཆོས་ཉིད་རང་གྲོལ། དྲིན་ཅན་སངས་རྒྱས་ལྷུན་དབང་། སྤྲུལ་སྐུ་ཀུན་དགའ་བཀྲ་ཤིས། མཁས་གྲུབ་རྒྱལ་སྲས་ཆོས་རྗེ། སྔགས་འཆང་ལེགས་པ་དཔལ་བཟང་། འཁོན་ས་སྐྱ་པ་ཤེས་རབ་རྒྱལ་མཚན། དེས་བདག་ལའོ། ། ཀྱཻ་རྡོ་རྗེ་མན་ངག་ལུགས་ཀྱི་དབང་ཐོབ་པའི་བརྒྱུད་པ་ནི། རྡོ་རྗེ་འཆང་།
བདག་མེད་མ། བིརྺ་པ། ནག་པོ་པ། ཌཱ་མ་རུ་པ། ཨ་ཝ་དྷཱུ་ཏི་པ། ག་ཡ་དྷ་ར། འབྲོག་མི་ཤཱཀྱ་ཡེ་ཤེས། སེ་མཁར་ཆུང་པ། ཞང་དགོན་པ། ས་སྐྱ་པ་ཆེན་པོ།
སློབ་དཔོན་རིན་པོ་ཆེ། རྗེ་བཙུན་པ། ས་སྐྱ་པཎྜི་ཏ། འཕགས་པ་རིན་པོ་ཆེ། ཞང་དཀོན་མཆོག་དཔལ། ན་བཟའ་བྲག་ཕུག་པ། བླ་མ་དམ་པ་བསོད་ནམས་རྒྱལ་མཚན། སྔགས་འཆང་གཟུངས་ཀྱི་དཔལ། ཆོས་རྗེ་བཟང་པོ་རྒྱལ་མཚན། མཚུངས་མེད་རྒྱལ་མཚན་དཀོན་མཆོག
བྱམས་པ་རྡོ་རྗེ་རྒྱལ་མཚན། རྒྱ་གར་ཤེས་རབ་རྒྱལ་མཚན། དེས་བདག་ལའོ། ། ཚེ་དཔག་མེད་ལྷ་དགུའི་དབང་སྲུ་ལུང་པ་ཀུན་དགའ་སྨོན་ལམ་གྱི་ཡིག་ཆའི་ལུགས་བཞིན་ཐོབ་པའི་བརྒྱུད་པ་ནི། ཚེ་དཔག་མེད། སྙིང་པོའི་ཞབས། ཛེ་ཏཱ་རི། བྱང་ཆུབ་བཟང་པོ། ཏིང་ངེ་འཛིན་བཟང་པོ། རྡོ་རྗེ་གདན་པ།
བ་རི་ལོ་ཙཱ་བ། ས་སྐྱ་པ་ཆེན་པོ། སློབ་དཔོན་བསོད་ནམས་རྩེ་མོ། ། རྗེ་བཙུན་གྲགས་པ་རྒྱལ་མཚན། ས་སྐྱ་པཎྜི་ཏ། འཕགས་པ་རིན་པོ་ཆེ། ཤར་པ་རྡོ་རྗེ་འོད་ཟེར། ཨེ་པ་འཁོན་སྟོན། བླ་མ་འཇམ་དབྱངས་ཆེན་པོ། བྱང་སེམས་རྒྱལ་བ་ཡེ་ཤེས།
གྲགས་པ་དཔལ། སྲུ་ལུང་པ་ཀུན་དགའ་སྨོན་ལམ། བྲག་ཕུག་པ། བླ་མ་དམ་པ་བསོད་ནམས་རྒྱལ་མཚན། ཀུན་མཁྱེན་གངས་པ། ས་བཟང་མ་ཏི། ཐེག་ཆེན་པ། ཆོས་རྗེ་ཀུན་དགའ་རྒྱལ་མཚན། དཔལ་ཆོས་པ། མུ་སྲད་རྡོ་རྗེ་རྒྱལ་མཚན།
རྒྱ་གར་ཤེས་རབ་རྒྱལ་མཚན། དེས་བདག་ལའོ། ། རྡོ་རྗེ་གུར་གྱི་མགོན་པོ་ལྕམ་དྲལ་དང་ལྷ་བརྒྱད་ཀྱི་རྗེས་གནང་ཐོབ་པའི་བརྒྱུད་པ་ནི། རྡོ་རྗེ་འཆང་། མཁའ་འགྲོ་མ་རྡོ་རྗེ་གུར། བྲམ་ཟེ་མཆོག་སྲེད། ནོར་བུ་གླིང་པ་བདེ་བའི་རྡོ་རྗེ། ཤཱདྡྷཱ་ཀ་ར་ཝརྨ། ཇོ་བོ་རིན་ཆེན་བཟང་པོ། བྲག་སྟེངས་པ་ཡོན་ཏན་ཚུལ་ཁྲིམས།
མལ་ལོ་ཙཱ་བ་བློ་གྲོས་གྲགས། རྗེ་བཙུན་ས་སྐྱ་པ་ཀུན་དགའ་སྙིང་པོ། སློབ་དཔོན་བསོད་ནམས་རྩེ་མོ། ། རྗེ་བཙུན་གྲགས་པ་རྒྱལ་མཚན། ས་སྐྱ་པཎྜི་ཏ། འཕགས་པ་རིན་པོ་ཆེ། དམ་པ་ཀུན་དགའ་གྲགས། བླ་མ་དམ་པ་བདག་ཉིད་ཆེན་པོ། དཔལ་ལྡན་བླ་མ་དམ་པ་བསོད་ནམས་རྒྱལ་མཚན། བླ་ཆེན་ཀུན་དགའ་རྒྱལ་མཚན།
འཇམ་དབྱངས་ནམ་མཁའ་རྒྱལ་མཚན། རྒྱ་གར་ཤེས་རབ་རྒྱལ་མཚན། དེས་བདག་ལའོ། ། དཔལ་མགོན་པོ་ཞལ་བཞི་པའི་རྗེས་གནང་གི་བརྒྱུད་པ་ནི། རྡོ་རྗེ་འཆང་། སློབ་དཔོན་ཀླུ་སྒྲུབ། བ་ལིཾ་ཏ་པ། སངས་རྒྱས་ཡེ་ཤེས་ཞབས། མར་མེ་མཛད་བཟང་པོ། དཔལ་སྡེ།
བི་མ་ལ་གུཔྟ། རིན་ཆེན་རྡོ་རྗེ། རཏྣ་ཀཱིརྟི། རི་སུལ་གྱི་རྣལ་འབྱོར་མ། བླ་མ་གཉན་ལོ་ཙཱ་བ་ཆེན་པོ། བླ་མ་གནམ་ཁའུ་པ། བླ་མ་ས་སྐྱ་པ་ཆེན་པོ། རྗེ་བཙུན་གྲགས་པ་རྒྱལ་ཚན། ཆོས་རྗེ་ས་སྐྱ་པཎྜི་ཏ། འཕགས་པ་རིན་པོ་ཆེ།
དམ་པ་ཀུན་དགའ་གྲགས། བླ་མ་བདག་ཉིད་ཆེན་པོ། དཔལ་ལྡན་བླ་མ་དམ་པ་བསོད་ནམས་རྒྱལ་མཚན། བླ་ཆེན་ཀུན་དགའ་རྒྱལ་མཚན། འཇམ་དབྱངས་ནམ་མཁའ་རྒྱལ་མཚན། རྒྱ་གར་ཤེས་རབ་རྒྱལ་མཚན་དཔལ་བཟང་པོ། དེས་བདག་ལའོ། ། དཔལ་ལྡན་ས་སྐྱ་པའི་ཕུར་བུའི་སྲུང་མ་དཀར་བདུད་ལྕམ་དྲལ་གྱི་རྗེས་སུ་གནང་བ་ཐོབ་པའི་བརྒྱུད་པ་ནི། ཆོས་སྐུ་ཀུན་ཏུ་བཟང་པོ། ལོངས་སྐུ་རྡོ་རྗེ་སེམས་དཔའ།
སྤྲུལ་སྐུ་པདྨའབྱུང་གནས། ཀླུའི་དབང་པོ་སྲུང་བ། རྡོ་རྗེ་རིན་ཆེན། ཤེས་རབ་ཡོན་ཏན། ཚུལ་ཁྲིམས་རྒྱལ་པོ། རྡོ་རྗེ་གཙུག་ཏོར། དགེ་སྐྱབས། དགེ་མཐོང་། བལ་པོ། ཤཱཀྱ་བློ་གྲོས།
ཤེས་རབ་ཚུལ་ཁྲིམས། དཀོན་མཆོག་རྒྱལ་པོ། ས་སྐྱ་པ་ཆེན་པོ། སློབ་དཔོན་བསོད་ནམས་རྩེ་མོ། ། རྗེ་བཙུན་གྲགས་པ་རྒྱལ་མཚན། ས་སྐྱ་པཎྜི་ཏ། འཕགས་པ་རིན་པོ་ཆེ། འོད་ལྡན་དཔལ། ཀུན་དགའ་རྡོ་རྗེ། མཆོག་ལྡན་ལེགས་པའི་བློ།
ཀུན་བསོད། རིན་ཆེན་རྒྱལ་མཚན། བླ་མ་དམ་པ་བསོད་ནམས་རྒྱལ་མཚན། ཐེག་ཆེན་ཆོས་རྒྱལ། འཇམ་དབྱངས་ནམ་མཁའ་རྒྱལ་མཚན། རྒྱ་གར་ཤེས་རབ་རྒྱལ་མཚན། དེས་བདག་ལའོ། ། རྡོ་རྗེ་ཕུར་པའི་སྒྲུབ་ཐབས་ས་སྐྱ་པ་ཆེན་པོས་མཛད་པ་གཉིས། རྗེ་བཙུན་རིན་པོ་ཆེས་མཛད་པའི་ཐོ་ཡིག་དང་། སྒྲུབ་ཐབས་ཚིགས་བཅད་མ།
བླ་མ་དམ་པས་མཛད་པའི་སྒྲུབ་ཐབས་ཆེ་ཆུང་གསུམ། དཀྱིལ་འཁོར་གྱི་ཆོ་ག དྲག་པོ་སྒྲོལ་བའི་རྗེས་གནང་གི་ཡི་གེ། དྲག་པོའི་སྦྱིན་སྲེག་རྣམས་ཐོས། དཀར་བདུད་ཀྱི་གཏོར་ཆོག་སྒྲུབ་ཐབས་འཁོན་རོག་གིས་མཛད་པ། རྗེས་གནང་བྱ་ཚུལ་ཡར་ལུང་པ་སེང་གེ་རྒྱལ་མཚན་གྱིས་མཛད་པ། གུ་རུ་དྲག་པོའི་དབང་ཆོག་སློབ་དཔོན་པདྨས་མཛད་པ། དེའི་ཕྲིན་ལས་དང་ཕུར་པའི་སྒྲུབ་ཐབས་ཆུང་ངུ་བདག་ཆེན་རྒྱ་གར་བས་མཛད་པ་ཡང་ཐོས།། །། བཅུ་པ་ཕྲེང་ལྡན་ནང་ཚན་གྱི། ། དག་སྣང་ཞེས་པའི་སྡེབ་སྦྱོར་ཡིན།
པྲཛྙཱགམྦྷིརབཱརམརྒལ། བྷཔཎྜིཏཀསིདྡྷཱཀཱིརྟྟཡཿ། ཨབྷྱུདཱཡཔརིདྷྭཛེན་བྷཱུ། ཏིཤྲཱིབྷདྲསིདྡྷེཤྭརནམཿ ཤེས་རབ་མཆོག་གིས་ཟབ་མོའི་ལམ་རྙེད་ནས། ། མཁས་ཤིང་གྲུབ་པ་གྲགས་པའི་རྒྱལ་མཚན་ནི། ། གཞན་ལས་མངོན་མཐོའི་དཔལ་འབྱོར་ཟམ་མོས་བརྩོན། ། གྲུབ་པའི་དབང་ཕྱུག་ཁྱོད་ལ་ཕྱག་འཚལ་ལོ། ། དགེ་ལེགས་ཤར་གྱི་ས་འཛིན་ཕྲག་པར་འོད་ཟེར་བྱེ་བའི་ཁྲིར་བཞུགས་ནས། ། ས་གསུམ་སྐྱེ་དགུའི་མུན་པ་སེལ་ལ་རྟག་བགྲོས་དྲི་མ་མེད་པ་ཡི། །
སྨོན་ལམ་རྟ་བདུན་གྱིས་དྲངས་ཕྱོགས་ཀྱི་དྲི་གཞོན་རབ་བསྐྱེད་འཆར་ཁའི་མདངས། ། ཆེར་གསལ་འཆི་མེད་ངག་དབང་རིགས་ཀྱི་ཐེག་ལེས་ཕན་བདེའི་འབྲས་བུ་སྩོལ། ། མང་དུ་གསན་པ་རྒྱ་མཚོའི་གཏེར། ། སྙིང་པོའི་ནོར་བུ་འགའ་ཞིག་ཙམ། ། བློ་གྲོས་སྙིམ་པར་རབ་བླངས་ཏེ། ། ལེགས་བཤད་དབུལ་བ་སེལ་བར་བྱས། ། སྐྱེ་བ་འདི་དང་ཕྱི་མར་ཡང་། ། གསང་ཆེན་སྙིང་པོའི་དོན་བསྒོམ་ཞིང་། ། ཟབ་མོའི་བཟླས་བརྗོད་ལ་བརྩོན་པས། ། ཁྱོད་བཞིན་ནུས་མཐུའི་མཐར་ཕྱིན་ཤོག །
རྗེ་བཙུན་ཆེན་པོ་དཔལ་ས་སྐྱ་པ་ལས་བརྒྱུད་པའི་རྡོ་རྗེ་ཐེག་པའི་དབང་། རྗེས་གནང་ཤིན་ཏུ་ཟབ་པོའི་གདམས་པ་རྣམས་ཐོས་པའི་ཚུལ་མདོ་ཙམ་བརྗོད་པ་པདྨ་རཱ་གའི་ཕྲེང་བ་ལས། མཐུ་སྟོབས་ཀྱི་དབང་ཕྱུག་འཁོན་གྱི་སྔགས་འཆང་འཇམ་དབྱངས་རྒྱ་གར་པྲཛྙཱ་དྷྭ་ཛ་ཤྲཱི་བྷ་དྲའི་ཞལ་སྔར་ཤྲཱི་བཛྲ་ཀུ་མཱ་རའི་དབང་། དཔལ་གུར་གྱི་མགོན་པོ་མ་ཧཱ་ཀཱ་ལ་ཤྲཱི་ཙ་ཏུར་རྨུ་ཁ་ལ་སོགས་པའི་རྗེས་གནང་དང་གདམས་པ་ཐུན་མོང་མ་ཡིན་པ་ཡོངས་སུ་རྫོགས་པ་ཉེ་བར་ནོས་པའི་སྐབས་ཏེ་ལྔ་པའོ།། །། PAGE * MERGEFORMAT 4 ས་ལོ་ཆེན་པོ་འཇམ་དབྱངས་ཀུན་དགའ་བསོད་ནམས། གསན་ཡིག་སྐབས་ལྔ་པ། PAGE * MERGEFORMAT 3
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
