གསུང་འབུམ། འཇམ་དབྱངས་ཀུན་དགའ་བསོད་ནམས།（གློག་ཀླད་པར་མ།）
པོད ༥
གསན་ཡིག་སྐབས་བཞི་པ།
༄༅། །གསན་ཡིག་སྐབས་བཞི་པ་བཞུགས་སོ།། དཔལ་མཆོག་གི་དང་པོའི་སངས་རྒྱས་དང་གཉིས་སུ་མེད་པའི་འཁོར་ལོའི་མགོན་པོ་ལ་རབ་ཏུ་འདུད་དོ།་་་་་ པྲ་ཎ་མྱཱ་ཎ་ཤྲཱི་ཝ་རྭ་དཱི་བུདྷ་ཤྩ་དྭེ་ཡ་ཙཀྲེ་ནཱ་ཐཱ་ཡ། དཔག་ཡས་མཁྱེན་པའི་བསིལ་ཟེར་གྲགས་པའི་འོད་དཀར་བྱེ་བ་ཅན། ། ཀུན་གསལ་མཐའ་ལས་ལྷག་པའི་ཐུགས་རྗེས་ནོར་འཛིན་དགེ་ལེགས་མཛད། ། ཟུང་འཇུག་རྡོ་རྗེའི་ཏིང་འཛིན་མཆོག་གིས་ཤེས་བྱའི་དེ་ཉིད་གཟིགས། ། ངག་གི་དབང་ཕྱུག་གྲུབ་པའི་དགེ་མཚན་བརྙེས་པ་གང་དེར་འདུད། ། ཤེས་བྱ་ཇི་ལྟ་བ་དང་ཇི་སྙེད་པའི་གནས་ཚུལ་གསལ་བར་གཟིགས་པའི་ཡེ་ཤེས་ཀྱི་སྤྱན་དང་ལྡན་པས་སྙིགས་མའི་དུས་ཀྱི་འགྲོ་བ་མཐའ་ཡས་པའི་གཙུག་གིས་ནོར་བུས་ཉེ་བར་བརྟེན་པའི་གནས། ཕྱི་དང་ནང་གི་རིག་པའི་གནས་རྣམས་ལ་ལེགས་པར་བྱང་བའི་རྣམ་དཔྱོད་འགྲན་ཟླ་མེད་པས་རྒྱལ་བའི་བཀའ་དང་བསྟན་བཅོས་ཚད་མར་གྱུར་པ་རྣམས་རིག་པའི་ལམ་གྱིས་རང་དབང་དུ་འགྲེལ་བར་མཛད་པའི་མ་ཧཱ་པཎྜི་ཏ་ཀཱིརྟི་བཛྲ་ཞེས་སྙན་པའི་གྲགས་པ་ས་གསུམ་གྱིས་རྡོ་རྗེའི་ཁོར་ཡུག་གི་ཕ་མཐར་སོན་པ་གང་གི་ཞལ་གྱིས་བདུད་རྩིས་སྐལ་བ་བཟང་པོར་གྱུར་པའི་ཚུལ་ཆ་ཙམ་བརྗོད་ན། ཐོག་མར་བཅོམ་ལྡན་འདས་རྒྱལ་བཚེ་དང་ཡེ་ཤེས་དཔག་ཏུ་མེད་པ་ལྷ་དགུ་སྤྱོད་པའི་རྒྱུ་མཐུན་པའི་དབང་བསྐུར་བ་ལན་གྲངས་དུ་མར་ཐོས་པའི་བརྒྱུད་པ་ནི།
སངས་རྒྱས་ཚེ་དཔག་མེད། སློབ་དཔོན་སྙིང་པོའི་ཞབས། ཛེ་ཏཱ་རི། བྱང་ཆུབ་བཟང་པོ། ཏིང་ངེ་འཛིན་བཟང་པོ། རྡོ་རྗེ་གདན་པ། བ་རི་ལོ་ཙཱ་བ། བླ་མ་ས་སྐྱ་པ་ཆེན་པོ། སློབ་དཔོན་བསོད་ནམས་རྩེ་མོ། ། རྗེ་བཙུན་རིན་པོ་ཆེ།
ས་སྐྱ་པཎྜི་ཏ། ཤར་པ་རྡོ་རྗེ་འོད་ཟེར། བླ་མ་བཀྲ་ཤིས་འོད་ཟེར། ཨེ་པ་མཁོན་སྟོན། བླ་མ་འཇམ་དབྱངས་ཆེན་པོ། བྱང་སེམས་རྒྱལ་ཡེ། གྲགས་པ་དཔལ། སྲུ་ལུང་པ་ཀུན་སྨོན། བྲག་ཕུག་པ། བློ་གྲོས་བརྟན་པ།
བླ་མ་དཔལ་ལྡན་ཚུལ་ཁྲིམས། ཆོས་རྗེ་ཡེ་ཤེས་རྒྱལ་མཚན། རྗེ་ཀུན་དགའ་བཟང་པོ། མཁས་གྲུབ་དཔལ་ལྡན་རྡོ་རྗེ། ཤར་མི་ཉག་གི་པཎྜི་ཏ་གྲགས་པ་རྡོ་རྗེ། དེས་བདག་ས་སྐྱ་ལོ་ཙ་བ་ལའོ། ། ཡང་ཚེ་དཔག་མེད་གྲུབ་པའི་རྒྱལ་མོའི་ལུགས་ཀྱི་བྱིན་རླབས་ཀྱི་བརྒྱུད་པ་ནི། ཚེ་དཔག་མེད། མ་གཅིག་གྲུབ་པའི་རྒྱལ་མོ། ཏི་པུ་པ།
ཐུགས་སྲས་རྡོ་རྗེ་གྲགས་པ། མི་ལ་རས་པ། ཟླ་འོད་གཞོན་ནུ། ཕག་མོ་གྲུབ་པ། འབྲི་ཁུང་པ། སྤྱན་སྔ་བ། ཡང་དགོན་པ་རྒྱལ་ཚན་དཔལ་བཟང་པོ། སྤྱན་སྔ་རིན་ཆེན་ལྡན། ཟུར་ཕུག་པ། འབར་ར་བ།
མུས་ཆེན་ནམ་མཁའི་རྣལ་འབྱོར། གཡག་མི་ཕམ་སངས་རྒྱས་དཔལ། རོང་སྟོན་ཤཱཀྱ་རྒྱལ་མཚན། ལྷ་འབྲི་བ་ཤེས་རབ་རྡོ་རྗེ། མཧཱ་པཎྜི་ཏ་གྲགས་པ་རྡོ་རྗེ། དེས་བདག་ལའོ། ། ཚེ་དཔག་མེད་གྲུབ་པའི་རྒྱལ་མོའི་སྒྲུབ་ཚུལ་ཐུན་མོང་མ་ཡིན་པ་ཐོབ་པའི་བརྒྱུད་པ་ནི། བདེ་གཤེགས་རྒྱལ་པོ་འདྲེན་པ་འོད་དཔག་མེད། ། རྣལ་འབྱོར་དབང་ཕྱུག་གྲུབ་པའི་རྒྱལ་མོ་དང་། ། འཇིག་རྟེན་ཆོས་བརྒྱད་སྤངས་པའི་རིན་ཆེན་བཟང་། །
གྲུབ་མཆོག་བླ་མ་རྣམས་ལ་གསོལ་བ་འདེབས། ། མི་ཕམ་མགོན་པོས་རྗེས་བཟུང་སངས་རྒྱས་དཔལ། ། ཀུན་མཁྱེན་གཉིས་པ་རོང་སྟོན་ཆོས་ཀྱི་རྗེ། ། བཀའ་དྲིན་མཉམ་མེད་མཁས་གྲུབ་ལྷ་འབྲི་བ། ། མཁས་མཆོག་བླ་མ་རྣམས་ལ་གསོལ་བ་འདེབས། ། རིག་གནས་ཀུན་མཁྱེན་ཀཱིདྷི་བཛྲ་ཞབས། ། གྲུབ་པའི་དབང་ཕྱུག་ནམ་མཁའ་བཀྲ་ཤིས་མཚན། འཆི་མེད་རིགས་སྐྱེས་ཀུན་དགའ་བསོད་ནམས་མཚན། ། མཁས་གྲུབ་བླ་མ་རྣམས་ལ་གསོལ་བ་འདེབས། ། ཅེས་པ་ལྟར་རོ།
དཔལ་ཀྱཻ་རྡོ་རྗེའི་འཁོར་དུ་དབང་བསྐུར་བ་ཐོབ་པའི་བརྒྱུད་པ་ནི། རྡོ་རྗེ་འཆང་། བདག་མེད་མ། བིརྺ་པ། ནག་པོ་པ། ཌཱ་མ་རུ་པ། ཨ་ཝ་དྷཱུ་ཏི་པ། ག་ཡ་དྷ་ར། བླ་ཆེན་འབྲོག་མི། སེ་སྟོན་ཀུན་རིག
ཞང་སྟོན་ཆོས་འབར། ས་སྐྱ་པ་ཆེན་པོ། སློབ་དཔོན་རིན་པོ་ཆེ། རྗེ་བཙུན་རིན་པོ་ཆེ། པཎྜི་ཏ། འཕགས་པ་རིན་པོ་ཆེ། ཞང་དཀོན་མཆོག་དཔལ། ན་བཟའ་བྲག་ཕུག་པ། བླ་མ་དམ་པ། ཆོས་རྗེ་དཔལ་ལྡན་ཚུལ་ཁྲིམས།
རྗེ་ཀུན་དགའ་བཟང་པོ། མཁས་གྲུབ་དཔལ་རྡོར། པཎྜི་ཏ་གྲགས་པ་རྡོ་རྗེ། དེས་བདག་ལའོ། ། གཟུངས་གྲ་ལྔའི་དབང་གི་བརྒྱུད་པ་ནི། སངས་རྒྱས། ཕྱག་ན་རྡོ་རྗེ། ཛེ་ཏཱ་རི། རྡོ་རྗེ་གདན་པ་ཆེ་ཆུང་། བ་རི་ལོ་ཙཱ་བ།
ས་སྐྱ་པ་ཆེན་པོ། རྗེ་བཙུན་རྩེ་མོ། ། རྗེ་བཙུན་གྲགས་པ། ས་སྐྱ་པཎྜི་ཏ། འཕགས་པ་རིན་པོ་ཆེ། དགའ་ལྡན་པ་བཀྲ་ཤིས་དཔལ། དགའ་ལྡན་པ་ཀུན་བསོད། བླ་མ་དཔལ་ལྡན་སེང་གེ། བུ་སྟོན་རིན་པོ་ཆེ། མཁས་གྲུབ་གཞོན་ནུ་བསོད་ནམས།
ཆོས་རྗེ་ཡེ་ཤེས་རྒྱལ་མཚན། ཆོས་རྗེ་ཀུན་དགའ་བཟང་པོ་མན་གོང་བཞིན། སྒྲུབ་ཐབས་བརྒྱ་རྩའི་རྗེས་གནང་རྫོགས་པར་ཐོབ་པའི་བརྒྱུད་པ་ནི། ཡང་དག་པར་རྫོགས་པའི་སངས་རྒྱས། ཕྱག་ན་རྡོ་རྗེ། ཛེ་ཏཱ་རི། རྡོ་རྗེ་གདན་པ་ཆེ་ཆུང་། བ་རི་ལོ་ཙཱ་བ། ས་སྐྱ་པ་ཆེན་པོ། སློབ་དཔོན་རིན་པོ་ཆེ།
རྗེ་བཙུན་རིན་པོ་ཆེ། ཆོས་རྗེ་ས་སྐྱ་པཎྜི་ཏ། ཚོགས་སྒོམ་ཀུན་དགའ་དཔལ། ཉན་ཆེན་བསོད་ནམས་བརྟན་པ། བླ་མ་བསོད་ནམས་སྐྱབས། སྔགས་འཆང་གཟུངས་ཀྱི་དཔལ། བླ་མ་དཔལ་ལྡན་ཚུལ་ཁྲིམས། ཆོས་རྗེ་ཡེ་ཤེས་རྒྱལ་མཚན། རྡོ་རྗེ་འཆང་ཀུན་དགའ་བཟང་པོ་མན་གོང་བཞིན། དཔལ་རྡོ་རྗེ་ནག་པོ་ཆེན་པོ་གུར་གྱི་མགོན་པོ་ལྕམ་དྲལ་དང་ལྷ་བརྒྱད་ཀྱི་རྗེས་གནང་ཐོབ་པའི་བརྒྱུད་པ་ནི།
རྡོ་རྗེ་འཆང་། བྲམ་ཟེ་མཆོག་སྲེད། བདེ་བའི་རྡོ་རྗེ། ཤྲདྡྷ་ཀ་ར་ཝརྨ། ལོ་ཆེན་རིན་བཟང་། བྲག་སྟེངས་པ། མལ་ལོ་ཙཱ་བ། ས་སྐྱ་པ་ཆེན་པོ། སློབ་དཔོན་རྩེ་མོ། ། རྗེ་བཙུན་རིན་པོ་ཆེ།
ས་སྐྱ་པཎྜི་ཏ། འཕགས་པ་རིན་པོ་ཆེ། རྒྱལ་ཚ་ལུང་མང་པོ། མཁས་པ་ཡོན་ཏན་ཁྲི། དྲིན་ཅན་སེང་གེ་བཟང་པོ། བླ་མ་དམ་པ་བསོད་ནམས་རྒྱལ་མཚན་དཔལ་བཟང་པོ། ཆོས་རྗེ་དཔལ་ལྡན་ཚུལ་ཁྲིམས། ཤར་པ་ཡེ་ཤེས་རྒྱལ་མཚན། རྡོ་རྗེ་འཆང་ཀུན་དགའ་བཟང་པོ། མཁས་གྲུབ་དཔལ་ལྡན་རྡོ་རྗེ།
པཎྜི་ཏ་གྲགས་པ་རྡོ་རྗེ། དེས་བདག་དཔལ་ས་སྐྱ་ལོ་ཙཱ་བ་ལའོ། ། བཅུ་གཅིག་གསུམ་སྔགས་ནང་ཚན་གྱི། ། བུང་བ་རོལ་པའི་སྡེབས་སྦྱོར་ཡིན། པཉྩབིརྻཀརསུཡཤསིཏཾ། ཛྙཱབྷསོབཛྲཤིཁརཏབྷབཾ། པྲཀཱརཀཔཀྵབརྡྷུརུ་ཙིརཀ ཎྛསྱབིདྭནྶཨིཤཔདནམཿ རིག་གནས་ལྔ་མཁྱེན་གྲགས་པའི་འོད་དཀར་ནི། ། ཁོར་ཕུག་རྡོ་རྗེའི་རྩེ་ལས་རབ་མཐོན་ཏེ། །
ཕྱོགས་ཀྱི་བུ་མོའི་མགུལ་པ་མཛེས་བྱེད་པའི། ། མཁས་པའི་དབང་པོ་གང་གི་ཞབས་ལ་འདུད། བསྐལ་པར་ལེགས་བྱས་འབུམ་གྱི་རིན་ཆེན་དུ་མའི་རྡུལ་བརྩེགས་སྟེང་། ། ཚངས་པའི་གནས་གཞིའི་ནོར་བུའི་ཁྱམས་དང་བྱང་ཆུབ་སེམས་གཉིས་ཀྱི། ། བུམ་བཟང་དཔག་བསམ་ལྗོན་པའི་ལོ་འདབ་ཀྱིས་བརྒྱན་ལྷ་དབང་མཆོག ། ཉེ་བར་བསྟེན་པའི་ཆོས་ཀྱི་དགའ་ཚལ་པཎ་ཆེན་སྤྱི་བོས་མཆོད། ། གང་གི་ལེགས་གསུང་ཆ་ཤས་ཙམ། ། རྣ་བར་བསིམ་པའི་དགའ་སྟོན་ནི། ། འཆི་མེད་དཔལ་གྱི་བདེ་བ་ལ། ། གུས་པ་ལྷོད་པའི་བཀའ་དྲིན་གྱུར། །
སྲིད་པར་གནས་ཚེ་ཕྱི་ནང་གི ། རིགས་གནས་ཀུན་ལ་ཁྱེད་བཞིན་དུ། ། ཐོགས་པ་མེད་པའི་རྣམ་དཔྱོད་ཀྱིས། ། ཀུན་མཁྱེན་བསྟན་པ་རྒྱས་བྱེད་ཤོག ། རྗེ་བཙུན་ཆེན་པོ་དཔལ་ས་སྐྱ་པ་ལས་བརྒྱུད་པའི་དབང་། རྗེས་གནང་རྣམས་ཐོས་པའི་ཚུལ་མདོ་ཙམ་བརྗོད་པ་པདྨ་རཱ་གའི་ཕྲེང་བ་ལས། མ་ཧཱ་པཎྜི་ཏ་ཀཱིརྟི་བཛྲའི་ཞལ་སྔར་རྒྱལ་བ་འདྲེན་པ་འཆི་མེད་དབང་པོ་སོགས་ཉེ་བར་ནོས་པའི་སྐབས་ཏེ་བཞི་པའོ།། །། PAGE * MERGEFORMAT 2 ས་ལོ་ཆེན་པོ་འཇམ་དབྱངས་ཀུན་དགའ་བསོད་ནམས། གསན་ཡིག་སྐབས་བཞི་པ། PAGE * MERGEFORMAT 3
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
