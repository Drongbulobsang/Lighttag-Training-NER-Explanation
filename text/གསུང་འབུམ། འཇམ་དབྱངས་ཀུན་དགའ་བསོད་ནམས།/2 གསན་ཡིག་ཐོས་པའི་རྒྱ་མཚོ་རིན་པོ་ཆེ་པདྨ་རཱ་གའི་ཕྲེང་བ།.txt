གསུང་འབུམ། འཇམ་དབྱངས་ཀུན་དགའ་བསོད་ནམས།（གློག་ཀླད་པར་མ།）
པོད ༢
གསན་ཡིག་ཐོས་པའི་རྒྱ་མཚོ་རིན་པོ་ཆེ་པདྨ་རཱ་གའི་ཕྲེང་བ།
༄༅། །གསན་ཡིག་ཐོས་པའི་རྒྱ་མཚོ་རིན་པོ་ཆེ་པདྨ་རཱ་གའི་ཕྲེང་བ་བཞུགས་སོ།། གཤིན་རྗེ་གཤེད་དམར་པོ་ལྷ་ལྔ་མ་ཆག་ལུགས་ཀྱི་དཀྱིལ་འཁོར་དུ་དབང་བསྐུར་བ་ཐོབ་ནས། ། དེའི་བརྒྱུད་པ་ནི། རྡོ་རྗེ་འཆང་། བིརྺ་པ་ཌོཾ་བི་ཧེ་རུ་ཀ བཱི་ར་ཌི་པ། གཾ་བྷི་ར་མ་ཏི། ནིསྐ་ལང་ཀ་དེ་ཝཿ ར་ཝེནྟྲ། ཆག་ཆོས་རྗེ་དཔལ།
གཡུང་ཕུག་པ་རྒྱལ་མཚན་དགེ། ཤོང་ལོ་ཙཱ་བ་བློ་བརྟན། ལོ་ཙཱ་བ་མཆོག་ལྡན། བླ་མ་དཔལ་ལྡན་སེང་གེ ཀུན་སྤངས་ཆོས་གྲགས། མ་ཏི་པཎ་ཆེན། ས་བཟང་འཕགས་པ། ཆོས་རྗེ་ཀུན་དགའ་བཟང་པོ། སེམས་དཔའ་ཆེན་པོ་དཀོན་མཆོག་རྒྱལ་མཚན། ཀུན་མཁྱེན་བསོད་ནམས་སེང་གེ
རྡོ་རྗེ་འཆང་དཀོན་མཆོག་འཕེལ། དེ་ལ་བདག་ས་སྐྱ་ལོ་ཙཱ་བས་ཐོབ་བོ། ། གཤེད་དམར་ལྷ་ལྔའི་སྒྲུབ་ཐབས་བིརྺ་པས་མཛད་པ་ཆག་ལོའི་འགྱུར། འཁྲུལ་འཁོར་གྱི་ཆོ་ག འཁྲུལ་འཁོར་གྱི་ཕྲེང་བ་རྣམས་བིརྺ་པས་མཛད་པ། དཱ་ན་ཤཱི་ལའི་རང་འགྱུར། བློ་བཟང་སྙིང་པོས་མཛད་པའི་ལྷ་ལྔའི་སྒྲུབ་ཐབས་ཆག་འགྱུར་ཡང་དཔའ་བོ་གཅིག་པའི་སྒྲུབ་ཐབས་བིརྺ་པས་མཛད་པ་དཱ་ན་ཤཱི་ལའི་རང་འགྱུར་རྣམས་ཀྱི་ལུང་ཐོབ་བའོ། ། གོང་དུ་སྨོས་པའི་དབང་གི་བརྒྱུད་པ་ནི། པཎྜི་ཏ་གྲགས་པ་རྒྱལ་མཚན་གྱི་གསན་ཡིག་བཞིན་བྲིས་པ་ཡིན་ལ། ཆོས་རྗེ་རྡོ་རྗེ་འཆང་གི་གསན་ཡིག་ཐོས་པ་རྒྱ་མཚོ་དང་ཡོང་གྲགས་ལྟར་ན།
བཅོམ་ལྡན་འདས་གཤིན་རྗེའི་གཤེདཿ ཡེ་ཤེས་ཀྱི་མཁའ་འགྲོ་མཿ བིརྺ་པཿ ཌོཾ་བི་ཧེ་རུ་ཀཿ བཱི་ར་ཌི་པ། གཾ་བྷི་ར་མ་ཏི། ནིསྐ་ལཾ་ཀ་དེ་ཝཿ ར་ཝེནྟྲཿ ཆག་ལོ་ཙཱ་བ། གོ་ལུང་པ་མདོ་སྡེ་དཔལཿ
ཤོང་ལོ་ཙཱ་བ་བློ་བརྟནཿ བླ་མ་ལོ་ཙཱ་བ་ཆེན་པོ་མཆོག་ལྡནཿ བླ་མ་བསོད་ནམས་དབང་ཕྱུག བྱ་སྟེར་བ་བྱང་ཆུབ་རིན་ཆེནཿ ར་ག་བྲག་པ་ཤཱཀྱ་སེང་གེ ཆོས་རྗེ་ཕྱོགས་ལས་རྣམ་རྒྱལཿ ཆོས་རྗེ་ཡེ་ཤེས་རྒྱལ་མཚན། རྡོ་རྗེ་འཆང་ཀུན་དགའ་བཟང་པོཿ སེམས་དཔའ་ཆེན་པོ་དཀོན་མཆོག་རྒྱལ་མཚནཿ ཀུན་མཁྱེན་བསོད་ནམས་སེང་གེ
རྡོ་རྗེ་འཆང་དཀོན་མཆོག་ཆོས་འཕེལཿ དེ་ལ་ས་སྐྱ་ལོ་ཙཱ་བ་བདག་གིས་ཐོབ་བོཿ ། རྡོ་རྗེ་འཇིགས་བྱེད་ས་ལུགས་ཀྱི་དབང་རྣམ་པར་དག་པ་ཐོབ་པའི་བརྒྱུད་པ་ནིཿ རྡོ་རྗེ་འཆང་ཿ འཕགས་པ་འཇམ་དཔལཿ སློབ་དཔོན་སངས་རྒྱས་ཡེ་ཤེས་ཞབསཿ མར་མེ་མཛད་བཟང་པོཿ དཔལ་འཛིན། ནཱ་རོ་པ། ཨ་སྡྱུ་ལ་བཛྲཿ
བླ་མ་བྷ་རོ་ཕྱག་རྡུམཿ རྗེ་མལ་ལོ་ཙཱ་བ། རྗེ་ས་སྐྱ་པ་ཆེན་པོཿ རྗེ་བཙུན་བསོད་ནམས་རྩེ་མོཿ ། རྗེ་བཙུན་གྲགས་པ་རྒྱལ་མཚནཿ གན་པ་སྟོན་དརཿ གན་པ་སོ་སྟོནཿ གན་པ་ཆོས་རྒྱལཿ གན་པ་རིན་རྒྱལཿ ཆོས་རྗེ་བསོད་ནམས་རྒྱལ་མཚན།
མཁན་ཆེན་བྱང་ཆུབ་དཔལ་བཟང་པོཿ ཆོས་རྗེ་ཡེ་ཤེས་རྒྱལ་མཚན་དཔལ་བཟང་པོ། ཆོས་རྗེ་རྡོ་རྗེ་འཆང་ཀུན་དགའ་བཟང་པོཿ སེམས་དཔའ་ཆེན་པོ་དཀོན་མཆོག་རྒྱལ་མཚནཿཀུན་མཁྱེན་བསོད་ནམས་སེང་གེ རྡོ་རྗེ་འཆང་དཀོན་མཆོག་འཕེལ། དེ་ལ་བདག་ས་སྐྱ་ལོ་ཙཱ་བས་ཐོབ་བོ། ། བྱ་སྤྱོད་ཀྱི་སྐོར་ལ་མི་འཁྲུགས་པ་བཀྲ་ཤིས་ལྷ་མོ་བརྒྱད་ཀྱིས་བསྐོར་བའི་དཀྱིལ་འཁོར་དུ་དབང་ཐོབ་པའི་བརྒྱུད་པ་ནི། སངས་རྒྱས་ཤཱཀྱ་ཐུབ་པཿ འཇམ་དཔལཿ ཡེ་ཤེས་སྙིང་པོཿ
ཡེ་ཤེས་ཞི་བཿ སངས་རྒྱས་ཞི་བཿ སངས་རྒྱས་གསང་བཿ ཀུ་ས་ལི་ཆེ་བཿ ཀུ་ས་ལི་ཆུང་བཿ གསེར་གླིང་པཿ ཇོ་བོ་རྗེ་ཨ་ཏི་ཤ གོ་མི་སྒོམ་ཆེནཿ ཀྱི་ནོར་ཛྙཱ་ནཿ སྙག་ལྡོམ་བུ་བཿ
སྤུག་ཐམས་ཅད་གྲགས་པ་མཁྱེན་པཿ ཆོས་ཀྱི་རྒྱལ་མཚནཿ བྱ་རིན་ཆེན་འོདཿ གློ་ཆེན་སངས་རྒྱས་སྲསཿ བདེ་བ་ཅན་པ་ཡེ་ཤེས་མགོནཿ བླ་མ་སེང་གེ་རྒྱལ་མཚནཿ མཁན་ཆེན་ཤེས་རྡོར་བཿ ལོ་ཙཱ་བ་མ་ཎི་ཀ་ཤྲཱི་ཛྙཱ་ནཿ ས་བཟང་འཕགས་པཿ རྗེ་ཀུན་དགའ་བཟང་པོཿ
སེམས་དཔའ་ཆེན་པོ་དཀོན་མཆོག་རྒྱལ་མཚན། རྡོ་རྗེ་འཆང་ཀུན་དགའ་དབང་ཕྱུག རྡོ་རྗེ་འཆང་དཀོན་མཆོག་འཕེལཿ དེ་ལ་ལོ་ཙཱ་བ་བདག་གི་ཐོབ་བོ། ། འདིའི་སྒྲུབ་ཐབསཿ དཀྱིལ་ཆོག སྦྱིན་སྲེག་རྣམས་ཛེ་ཏཱ་རིས་མཛད་པཿ དཱི་པཾ་ཀ་ར་ཤྲཱི་ཉྫཱ་ན་དང་ལོ་ཙཱ་བ་རིན་ཆེན་བཟང་པོས་འགྱུར་མཛད་པ་རྣམས་ཐོས་སོཿ ། ཚེ་དཔག་མེད་ལྷ་དགུའི་དཀྱིལ་འཁོར་དུ་དབང་བསྐུར་བ་ཐོབ་པའི་བརྒྱུད་པ་ནི། ཚེ་དཔག་མེད།
སློབ་དཔོན་སྙིང་པོའི་ཞབས། ཛེ་ཏཱ་རི་བྱང་ཆུབ་བཟང་པོ། ཏིང་ངེ་འཛིན་བཟང་པོ། རྡོ་རྗེ་གདན་པ། བ་རི་ལོ་ཙཱ་བ། བླ་མ་ས་སྐྱ་པ་ཆེན་པོ། ། བླ་ཆེན་བསོད་ནམས་རྩེ་མོ། ། རྗེ་བཙུན་གྲགས་པ་རྒྱལ་མཚན། ས་སྐྱ་པཎྜི་ཏ། ཤར་པ་རྡོ་རྗེ་འོད་ཟེར།
བླ་མ་བཀྲ་ཤིས་འོད་ཟེར། ཨེ་པ་མཁོན་སྟོན། བླ་མ་འཇམ་དབྱངས་ཆེན་པོ། ། བྱང་སེམས་རྒྱལ་ཡེ། གྲགས་པ་དཔལ། སྲུ་ལུང་པ་ཀུན་སྨོན། བྲག་ཕུག་པ་བློ་གྲོས་བརྟན་པ། བླ་མ་དཔལ་ལྡན་ཚུལ་ཁྲིམས། ཆོས་རྗེ་ཡེ་ཤེས་རྒྱལ་མཚན། རྗེ་བཙུན་ཀུན་དགའ་བཟང་པོ།
ཆོས་རྗེ་དཔལ་ལྡན་རྡོ་རྗེ། འཇམ་དབྱངས་དཀོན་མཆོག་འཕེལ། དེ་ལ་བདག་ས་སྐྱ་ལོ་ཙཱས་ཐོས་སོ། ། ཡང་ན། སེམས་དཔའ་ཆེན་པོ་དཀོན་མཆོག་རྒྱལ་མཚན། ཆོས་རྗེ་ཀུན་དགའ་དབང་ཕྱུག་པ། འཇམ་དབྱངས་དཀོན་མཆོག་འཕེལ། དེ་ལ་བདག་གིས་ཐོབ་བོ། ། སྒྲུབ་ཐབས་དཀྱིལ་ཆོག འཆི་བསླུ་དང་།
བསྟོད་པ་རྣམས་ཛེ་ཏཱ་རིས་མཛད་པ། ལྕེ་དགའ་བའི་དཔལ་གྱི་འགྱུར་བ་མཛད་པ་ཐོབ། དེ་དག་དང་འབྲེལ་བའི་ཁྲིད་བྱིན་རླབས་རྒྱུད་ཀྱི་བཤད་བཀའ་སོགས་ཐོབ་པའི་རྣམ་གྲངས་དང་བརྒྱུད་པའི་རིམ་པ་བརྗོད་ན། ཐོག་མར་རྣལ་འབྱོར་གྱི་དབང་ཕྱུག་བིརྺ་པའི་ཐུགས་ཀྱི་སྙིང་ཁུ་རྗེ་བཙུན་ས་སྐྱ་བ་རིམ་པར་བྱོན་པ་རྣམས་ཀྱི་ཉམས་བཞེས་ལམ་འབྲས་བུ་དང་བཅས་པ་ལན་གཉིས་ཀྱི་བར་དུ་ཞུས་པའི་སྐོར་ལ། དང་པོ་སེམས་བསྐྱེད། གཞི་སྨིན་བྱེད་རྡུལ་ཚོན་གྱི་དཀྱིལ་འཁོར་དུ་དབང་ལན་གཉིས་ཐོབ་ནས་བརྒྱུད་པ་ནི། རྡོ་རྗེ་འཆང་། བདག་མེད་མ་བིརྺ་པ། ནག་པོ་པ། ཌ་མ་རུ་པ།
ཨ་ཝ་དྷཱུ་ཏི་པ། ག་ཡ་དྷ་ར། འབྲོག་མི་ཤཱཀྱ་ཡེ་ཤེས། སེ་མཁར་ཆུང་པ། ཞང་དགོན་པ་བ། ས་ཆེན་ཀུན་དགའ་སྙིང་པོ། སློབ་དཔོན་བསོད་ནམས་རྩེ་མོ། ། རྗེ་བཙུན་གྲགས་པ་རྒྱལ་མཚན། ས་སྐྱ་པཎྜི་ཏ། འཕགས་པ་རིན་པོ་ཆེ།
ཞང་དཀོན་མཆོག་དཔལ། བྲག་ཕུག་པ། བླ་མ་བློ་གྲོས་བརྟན་པ། བླ་མ་དཔལ་ལྡན་ཚུལ་ཁྲིམས། བླ་མ་དམ་པ་བུདྡྷ་ཤྲཱི། ཆོས་རྗེ་ཀུན་དགའ་བཟང་པོ། ཆོས་རྗེ་སེམས་དཔའ་ཆེན་པོ། ཆོས་རྗེ་དཀོན་མཆོག་འཕེལ། དེས་བདག་ལའོ། ། ཡང་ན།
ཆོས་རྗེ་སེམས་དཔའ་ཆེན་པོ། ཆོས་རྗེ་ཀུན་དགའ་དབང་ཕྱུག་པ། ཡང་ན། ཀུན་མཁྱེན་བསོད་ནམས་སེང་གེ རྗེ་བླ་མ། དེས་བདག་ལའོ། ། བདག་མེད་མའི་ལུས་དཀྱིལ་གྱིས་བྱིན་རླབས། ལམ་དུས་ཀྱི་དབང་གི་བརྒྱུད་པ་ནི་གོང་དང་འདྲའོ། ། ཡང་ན་ཀྱེ་རྡོ་རྗེ་ཡབ་ཀྱི་དབང་བཀའི་བརྒྱུད་པ་ལུགས་གཞན་ནི། ཆོས་རྗེ་ས་སྐྱ་པཎྜི་ཏ།
ཚོགས་སྒོམ་ཀུན་དགའ་དཔལ། ཉན་ཆེན་བསོད་ནམས་བརྟན་པ། ཆོས་རྗེ་བྲག་ཕུག་པ་མན་གོང་བཞིན་ནོ། ། ཡི་གེ་བརྒྱ་པའི་བཟླས་ལུང་མན་ངག་དང་བཅས་པ། ཨཥྚཱི་བཟླས་ལུང་། བཞི་བཤད་དང་། བྱད་བཟློག་དང་བཅས་པའི་བརྒྱད་པ་ནི། ཞང་དཀོན་མཆོག་དཔལ། བྲག་ཕུག་པ། ཆོས་རྗེ་བསོད་ནམས་རྒྱལ་མཚན། །
བླ་མ་དཔལ་ལྡན་ཚུལ་ཁྲིམས། གྲུབ་ཆེན་བུདྡྷ་ཤྲཱི། རྗེ་བཙུན་ཀུན་དགའ་བཟང་པོ་མན་སྔར་བཞིན། ། གསུང་ངག་གི་ཉམས་འཁྲིད་ཀྱི་བརྒྱུད་པ་ནི། རྡོ་རྗེ་འཆང་ནས་ས་སྐྱ་པཎྜི་ཏའི་བར་དབང་བཀའ་དང་འདྲ། དེས་ཚོགས་སྒོམ་རིན་པོ་ཆེ། ཉན་ཆེན་བསོད་ནམས་བརྟན་པ། ཆོས་རྗེ་བྲག་ཕུག་པ། དེ་ལ་ཆོས་རྗེ་བསོད་ནམས་རྒྱལ་མཚན་དང་། བླ་མ་བློ་གྲོས་བརྟན་པ་གཉིས་གས་གསན།
དེ་གཉིས་ཀ་ལ་བླ་མ་དཔལ་ལྡན་ཚུལ་ཁྲིམས། དེ་ནས་བླ་མ་དམ་པ་བུདྡྷ་ཤྲཱི། རྗེ་བཙུན་ཀུན་དགའ་བཟང་པོ། ཆོས་རྗེ་སེམས་དཔའ་ཆེན་པོ། ཆོས་རྗེ་ཀུན་དགའ་དབང་ཕྱུག ཆོས་རྗེ་དཀོན་མཆོག་འཕེལ་བ། དེས་བདག་ས་སྐྱ་ལོ་ཙཱ་བ་ལའོ། རྣམ་འགྲེལ་བཅུ་གཅིག་གི་ནང་ནས་ཚིག་ཉུང་ལ་དོན་རྒྱས་པའི་ལམ་འབྲས་གཉག་མ་དཀར་ཆག་གི་ནང་བཞིན་ཚང་མར་ཐོབ་པ་ལ། རྩ་བ་རྡོ་རྗེའི་ཚིག་རྐང་། དེའི་བསྡུས་དོན།
ཀུན་གཞི་རྒྱུ་རྒྱུད། གདན་སོགས། ལམ་ལ་སོགས་པ་ཆོས་ཉི་ཤུ་ལ། ལུས་ཀྱི་དཀྱིལ་འཁོར། ། བུམ་དབང་གི་འདའ་ཁ་མའི་སྐབས་སུ། འཆི་ལྟས་འཁྲུལ་འཁོར་འཆི་སླུ་དང་བཅས་པ། བུམ་དབང་གི་སྣང་བ་བསྒྱུར་བའི་མདའ་ཁ་མ། གསང་དབང་གི་སྐབས་སུ་ཐིག་ལེའི་རྣལ་འབྱོར་བཞི། ཤེས་རབ་ཡེ་ཤེས་ཀྱི་ཕྱག་རྒྱའི་མཚན་ཉིད། དབང་བཞི་བའི་འདའ་ཁ་མ་བུམ་དབང་དང་ཐུན་མོང་དུ་ཡི་གེས་སྒོ་དགག་པ་དང་བཅས་པ།
བར་དོ་བཞིའི་གདམས་ངག་གོ ། ལམ་དུས་ཀྱི་དབང་། ཚད་མ་བཞི། གདམས་ངག་དྲུག རྟེན་འབྲེལ་ལྔ། གྲིབ་སེལ་གྱི་སྦྱིན་སྲེག་བསྡུས་པ། གྲིབ་མ་ཁྲུས་ཀྱིས་སེལ་བ། ཚ་ཚའི་སེལ་བ། ཐིག་ལེ་བསྲུང་བ་དང་ཡི་གེ་བརྒྱ་པའི་འདོན་ཐབས། འཇིག་རྟེན་པའི་ལམ་གྱི་སྐབས་སུ་རླུང་གི་སྦྱོར་བ་བདུན་གྱི་ལམ་ཁྲིད་པ།
བྷ་གའི་ཡི་གེ་བཅུ་བཞི། འདས་པའི་ལམ་ལ་གསང་དབང་གི་སྐབས་སུ་འཁོར་བཞིའི་རྒྱ། བཞི་པའི་སྐབས་སུ་དབང་ཕྱུག་གི་དོན་བརྒྱད། ། ས་བཅུ་གསུམ་པའི་ཕྱེད་ཀྱི་མངོན་རྟོགས། དེ་ཐམས་ཅད་ཀྱི་དོན་བསྡུས་པའི་ཚིགས་སུ་བཅད་པ། དེ་དག་ལས་འཕྲོས་པ་ལ། ཀུན་གཞི་རྒྱུ་རྒྱུད་ལ་འཕྲོས་ནས་འཁོར་འདས་དབྱེར་མེད་ཀྱི་ལྟ་བ་རྩ་འགྲེལ་གཉིས། གདན་སོགས་ལ་འཕྲོས་ནས་དབང་གི་ཆུ་བོ་མ་ནུབ་པར་བསྐུར་བ་སྟེ་དེ་ལ་དབང་བཞིའི་ཆོ་ག་མཐའ་དག་མདོར་བསྡུས་པ་མན་ངག་གི་གནད། མཆོག་དབང་གསུམ་གྲོལ་ལམ་ལ་བརྟེན་ནས་བསྐུར་བ། ལམ་སོགས་ཉི་ཤུ་ལ་འཕྲོས་ནས་ཕྱི་བསྐྱེད་པའི་རིམ་པ་མདོར་བསྡུས་པ་དམ་ཚིག་ལ་འཕྲོས་ནས་བདུད་རྩི་རིལ་བུ་བསྒྲུབ་པ།
བྱིན་རླབས་ཀྱི་རྒྱུད་པ་མ་ཉམས་པ། བསྲུང་བ་སུམ་ཅུ་དང་མན་ངག་གི་གནད་བདུན་ཅུ་ལ་འཕྲོས་ནས་གེགས་སེལ་ལོ། ། དེ་ལ་ཡི་གེ་བཞི་སྟེ། བསམ་གཏན་འདོར་བའི་འཕྲང་བདུན། བྱུང་རྒྱལ་དུ་མི་བཏང་བའི་གནད་བཞི། འབྱུང་བ་ལུས་འཁྲུགས་རླུང་དང་སྤྱོད་ལམ་གྱིས་བསལ་བ། རྣལ་འབྱོར་གྱི་ཕྲིན་ལས་སུམ་ཅུ་རྩ་གཉིས་དང་ལས་དང་པོ་བ་དང་ཐུན་མོང་གི་ཆོས་བདུན་ཏེ་ལམ་རྒྱས་པ་དང་། རྩ་བ་མེད་པའི་ལམ་འབྲིང་པོ་དང་། རང་གི་གཞུང་ཅུང་ཟད་ཡོད་པ། ། བསྒྲུབ་པའི་ལུང་སྦྱིན་པ་ལམ་བསྡུས་པ་ཏེ།
དེ་ལྟར་ན་ལམ་རྒྱས་འབྲིང་བསྡུས་གསུམ་དང་། ལམ་དེ་དག་རྣལ་འབྱོར་པས་ཉམས་སུ་བླངས་པས་རྟོགས་ཚད་བསྐྱེད་པའི་ཕྱིར། ལམ་གྱི་གཞུང་ཤིང་བཞི་དང་། རྟོགས་པ་བསྐྱེད་པའི་ཆོས་ལྔ་ཡོད་དེ། གཞུང་ཤིང་ཆེན་པོ་བཞི་ནི། གང་ཟག་གཞུང་ཇི་ལྟ་བཞིན་དུ་བཀྲི་བའི་གཞུང་ཤིང་། མན་ངག་གི་གནད་དྲུག་གི་བཀྲི་པའི་གཞུང་ཤིང་། བརྩོན་འགྲུས་ཅན་མན་ངག་གི་གནད་བཅུ་གཅིག་གིས་བཀྲི་བའི་གཞུང་ཤིང་། གང་ཟག་དབང་པོ་རབ་འབྲིང་གསུམ་དུ་བཀྲི་བའི་གཞུང་ཤིང་ངོ་། ། རྟོགས་པ་བསྐྱེད་པའི་ཆོས་ལྔ་ནི།
ལམ་འཇུག་ལྡོག ཕྱག་རྒྱ་འཇུག་ལྡོག ཤེས་པས་ཕན་འདོགས་པའི་མན་ངག་བདུན། ལམ་བསྲེ་བ་འགྲོས་བཞི་དང་བཅས་པ། ཕྱི་ནང་གི་མཛད་པ་བཅུ་གཉིས། རྟོགས་པ་བསྐྱེད་པའི་དཔེ་ཆུང་ལ། འཆི་ལྟས་ཀྱི་འཁོར་ལོ་གཉིས། རྩའི་དཔེ་ཆུང་། བྷ་གའི་ཡི་གེ་བཅུ་བཞིའི་དཔེ་ཆུང་། གེགས་སེལ་གཞན་གྱི་དཔེ་ཆུང་རྣམས་ནི་གང་ཟག་ཐ་མའི་ལམ་གྱི་མན་ངག་ཡིན་ལ།
འབྲིང་གི་ལམ་དམ་ཚིག་དང་སྡོམ་པ་ནི་དེ་དག་གི་སེབ་ཚགས་སུ་འདུའོ། ། གང་ཟག་རབ་ཀྱི་མན་ངག་བླ་མའི་རྣལ་འབྱོར་གྱི་ཡི་གེ དེ་ཐམས་ཅད་ཀྱི་རྒྱབ་བརྟེན་ལུང་འདི་ཉིད་དང་མདོར་བསྡུས་ཏེ་སྦྱར་བ་དང་། ཞིབ་ཏུ་སྦྱར་བ། ལུང་མཐའ་དག་དང་མདོར་བསྡུས་ཏེ་སྦྱར་བ་དང་། བླ་མ་བོད་དང་རྒྱ་གར་བའི་ལོ་རྒྱུས་རྣམས་སོ། ། དེ་དག་གི་བརྒྱུད་པ་ནི། འཕགས་པ་རིན་པོ་ཆེ། ཞང་དཀོན་མཆོག་དཔལ། ཆོས་རྗེ་བྲག་ཕུག་པ།
བླ་མ་བློ་གྲོས་བརྟན་པ། བླ་མ་དཔལ་ལྡན་ཚུལ་ཁྲིམས། བླ་མ་དམ་པ་བུདྡྷ་ཤྲི། ཆོས་རྗེ་ཀུན་དགའ་བཟང་པོ། ཆོས་རྗེ་སེམས་དཔའ་ཆེན་པོ། ཆོས་རྗེ་དཀོན་མཆོག་འཕེལ། དེས་བདག་ལའོ། ། ཡང་ན་ས་སྐྱ་པཎྜི་ཏ། ཚོགས་སྒོམ་པ། ཉན་ཆེན་པ།
བྲག་ཕུག་པ་མན་འདྲ། ཡང་བླ་མ་བརྒྱུད་པའི་རྣམ་ཐར་ངོ་མཚར་སྣང་བ། གཞུང་བཤད་མན་ངག་གཏེར་མཛོད། གཞུང་ཇི་ལྟ་བ་བཞིན་བཀྲི་བའི་གཞུང་ཞིང་སྦས་དོན་གསལ་བ། གནད་བཅུ་གཅིག་གི་བཀྲི་བའི་གཞུང་ཞིང་གནད་ཀྱི་སྒོ་འབྱེད། གནད་དྲུག་བཀྲི་བའི་གཞུང་ཞིང་གནད་ཀྱི་ལྡེ་མིག དབང་པོ་རབ་འབྲིང་གསུམ་གྱིས་བཀྲི་བའི་གཞུང་ཤིང་ཉུང་ངུ་རྣམས་གསལ། བླ་མའི་རྣལ་འབྱོར་ཞལ་ཤེས་ཀྱི་ཡི་གེ་དང་བཅས་བ། ལུས་དཀྱིལ་གྱི་དབང་མཆོག ལམ་དུས་ཀྱི་དབང་སྟེ།
ཆོས་རྗེ་བསོད་ནམས་རྒྱལ་མཚན་དཔལ་བཟང་པོས་མཛད་པའི་ལམ་འབྲས་པོད་ནག་ཏུ་གྲགས་པ་དང་གསལ་བྱེད་ཉེར་གཉིས་ལ་སོགས་པ་གཉག་མ་ཡིག་ཆུང་རྣམས་དང་བཅས་པའི་བརྒྱུད་པ་ནི། ཆོས་རྗེ་བྲག་ཕུག་པ། ཆོས་རྗེ་བསོད་ནམས་རྒྱལ་མཚན། བླ་མ་དཔལ་ལྡན་ཚུལ་ཁྲིམས། བླ་མ་དམ་པ་བུདྷ་ཤྲཱི། རྗེ་བཙུན་ཀུན་དགའ་བཟང་པོ། འཇམ་དབྱངས་ཤེས་རབ་རྒྱ་མཚོ། ཆོས་རྗེ་དཀོན་མཆོག་འཕེལ། དེས་བདག་ལའོ། ། ཡང་ན།
ཉན་ཆེན་པ། བླ་མ་དཔལ་ལྡན་སེང་གེ འགྲོ་མགོན་བསོད་ནམས་རྒྱལ་མཚན་མན་འདྲ། བླ་མ་བརྒྱུད་པའི་རྣམ་ཐར་ཞིབ་མོ་རྡོ་རྗེ། གཞུང་བཤད་དམར་བ། ཟིན་བྲིས་བར་སྟོན་མ། བར་སྟོན་གྱིས་མཛད་པའི་བླ་མ་རྒྱ་བོད་ཀྱི་རྣམ་ཐར་རྣམས་ཀྱི་བརྒྱུད་པ་ནི། ས་སྐྱ་པཎྜི་ཏ། དམར་ཆོས་ཀྱི་རྒྱལ་པོ། ། སྒང་སྟོན་ཤེས་འབུམ།
དཀར་པོ་བྲག་པ་རིན་ཆེན་སེང་གེ ཡང་ན་ས་སྐྱ་པཎྜི་ཏ། ཚོགས་སྒོམ་པ། ཉན་ཆེན་པ། དཀར་པོ་བྲག་པ། བླ་མ་དཔལ་ལྡན་ཚུལ་ཁྲིམས། བླ་མ་དམ་པ་བུདྡྷ་ཤྲཱི། རྗེ་བཙུན་ཀུན་དཀའ་བཟང་པོ། ། ཆོས་རྗེ་མུས་ཆེན་པ། ཆོས་རྗེ་ཀུན་མཁྱེན་པ།
ཆོས་རྗེ་དཀོན་མཆོག་འཕེལ་བ། དེས་བདག་ལའོ། ། ལམ་ཟབ་མོ་བླ་མའི་རྣལ་འབྱོར་གྱི་བྱིན་རླབས། དབང་བཞི་ངོ་སྤྲོད། སྒྲུབ་པ་ལུང་སྦྱིན་རྣམས་ཀྱི་བརྒྱུད་པ་ནི། ། ས་སྐྱ་པཎྜི་ཏ། ཚོགས་སྒོམ་རིན་པོ་ཆེ། ཉན་ཆེན་པ། བྲག་ཕུག་པ། ཆོས་རྗེ་རྣམ་གཉིས།
བླ་མ་དཔལ་ལྡན་ཚུལ་ཁྲིམས་མན་འདྲ། ཁྲིད་གྱི་དཀར་ཆག་གི་བརྒྱུད་པ་ནི། ས་སྐྱ་པཎྜི་ཏ། ལུང་ཕུ་བ། བཀྲས་ལུང་པ། མཁས་བཙུན་གཞོན་ནུ་གྲུབ། དགའ་ལྡན་པ་ཀུན་བསོད། བྲག་ཕུག་པ། ཆོས་རྗེ་རྣམ་གཉིས། དཔལ་ལྡན་ཚུལ་ཁྲིམས་མན་འདྲ།
མན་ངག་གསང་བ་བཅུའི་བརྒྱུད་པ་ནི། འཕགས་པ། ཞང་དཀོན་མཆོག་དཔལ། དགའ་ལྡན་པ་ཀུན་བསོད། བྲག་ཕུག་པ། ཆོས་རྗེ་རྣམ་གཉིས་མན་འདྲ། ཚར་གསུམ་ཁུག་པ་ཡན་ལག་དྲུག་དང་བཅས་པའི་བརྒྱུད་པ་ནི། ས་སྐྱ་པཎྜི་ཏ། ལུང་ཕུ་བ། བཀྲས་ལུང་བ།
མཁས་གྲུབ་ཆོས་རྗེ། ཞང་བྱང་ཤེ། ཆོས་རྗེ་བསོད་ནམས་རྒྱལ་མཚན། དཔལ་ལྡན་ཚུལ་ཁྲིམས་པ་མན་འདྲ། ཡང་ན་ཚོགས་སྒོམ་པ། ཉན་ཆེན་པ། ཞག་ཆེན་པ། ཆོས་རྗེ་བྲག་ཕུག་པ། ཆོས་རྗེ་བསོད་ནམས་རྒྱལ་མཚན། བླ་མ་དཔལ་ལྡན་ཚུལ་ཁྲིམས།
གྲུབ་ཆེན་བུདྡྷ་ཤྲཱི། ཆོས་རྗེ་ཀུན་དགའ་བཟང་པོ། ཆོས་རྗེ་མུས་ཆེན་མན་འདྲ། ལུས་སྦྱོང་ཉི་ཤུ་པ། ཉམས་ཆུང་བ། བར་ཆད་གསུམ་སེལ་ཆེ་བ། ཆུང་བ། གེགས་སེལ་གཅེས་བསྡུས། གསང་བདུན་མ། གེགས་སེལ་བཀའ་རྒྱ་མ།
གླེང་གཞི་མ། བརྡ་ཚིག་བརྒྱུད། དབང་གི་རབ་དབྱེ། གསང་དབང་གི་རབ་དབྱེ། བིརྺ་པས་མཛད་པ་ཕྱི་ནང་གསང་གསུམ་གྱི་མཎྜལ། རྟེན་འབྲེལ་ལྔའི་ཡི་གེ ཕྱག་རྒྱ་ཆེན་པོའི་དབྱེ་བ་རྣམས་ཀྱི་བརྒྱུད་པ་ནི། འཕགས་པ་རིན་པོ་ཆེ། ཞང་དཀོན་མཆོག་དཔལ། ཆོས་རྗེ་བྲག་ཕུག་པ།
ཆོས་རྗེ་རྣམ་གཉིས། བླ་མ་དཔལ་ལྡན་ཚུལ་ཁྲིམས་མན་འདྲ། བརྡ་དོན་གསལ་བའི་ཁྲིད་ཡིག་བྱིན་རླབས་དང་བཅས་པའི་བརྒྱུད་པ་ནི། རྡོ་རྗེ་འཆང་། བདག་མེད་མ། བིརྺ་པ། བླ་མ་ས་སྐྱ་པ་ཆེན་པོ། རྗེ་བཙུན་རིན་པོ་ཆེ། ཆོས་རྗེ་པ། ལུང་ཕུ་པ།
བཀྲས་ལུང་པ། མཁས་གྲུབ་ཆོས་རྗེ། བླ་མ་ཀུན་བསོད། བྲག་ཕུག་པ་ཆེན་པོ། ཆོས་རྗེ་རྣམ་གཉིས། བླ་མ་དཔལ་ལྡན་ཚུལ་ཁྲིམས་པ་མན་འདྲ། རྣམ་འབྱོར་དབང་བྱུག་གི་ཆོས་བཞི་ལས་ལམ་ཟབ་བླ་མའི་རྣལ་འབྱོར་གྱི་བྱིན་རླབས་མན་ངག་དང་བཅས་པའི་བརྒྱུད་པ་ནི། རྡོ་རྗེ་འཆང་། བདག་མེད་མ། བིརྺ་པ།
བླ་མ་ས་སྐྱ་པ་ཆེན་པོ། སློབ་དཔོན་རིན་པོ་ཆེ། རྗེ་བཙུན་རིན་པོ་ཆེ། ས་སྐྱ་པཎྜི་ཏ། ཚོགས་སྒོམ་རིན་པོ་ཆེ་ཆོས་རྗེ་ཉན་ཆེན་པ། ཆོས་རྗེ་བྲག་ཕུག་པ། བླ་མ་བློ་གྲོས་བརྟན་པ། བླ་མ་དཔལ་ལྡན་ཚུལ་ཁྲིམས་པ་མན་འདྲ། བིརྺ་པའི་བྱིན་རླབས། བསྲུང་བའི་མན་ངག་དང་བཅས་པའི་བརྒྱུད་པ་ནི།
ཆོས་རྗེ་བྲག་ཕུག་པ་ཡན་གོང་དང་འདྲ་བ་ལས་ཆོས་རྗེ་རྣམ་གཉིས། བླ་མ་དཔལ་ལྡན་ཚུལ་ཁྲིམས་མན་འདྲ། ལམ་སྦས་བཤད་ཀྱི་ཐུགས་རྡོ་རྗེའི་ཁྲི། འཁྲུལ་འཁོར། གྲུབ་ཆེན་བཅུ། ཕྲ་མོ་བརྒྱད་དང་བཅས་པའི་བརྒྱུད་པ་ནི། བིར་བསྲུང་དང་འདྲའོ། དེའི་འཁྲུལ་འཁོར་སོ་གཉིས་ཀྱིས་བརྒྱུད་པ་ནི། ཉན་ཆེན་པ། གཉག་སྙིང་པོ་རྒྱལ་མཚན།
བླ་མ་རྒྱལ་མཚན་འོད། ཆོས་རྗེ་བསོད་ནམས་རྒྱལ་མཚན། བླ་མ་དཔལ་ལྡན་ཚུལ་ཁྲིམས་མན་འདྲ། སྦས་བཤད་ཕོ་བྲང་ལྔའི་ཁྲིད་འཁྲུལ་འཁོར་དང་བཅས་པའི་བརྒྱུད་པ་ནི། ཉན་ཆེན་པ། དཀར་པོ་བྲག་པ་རིན་ཆེན་སེང་གེ བླ་མ་དཔལ་ལྡན་ཚུལ་ཁྲིམས་མན་འདྲ། ལམ་སྐོར་ལ་སྒྲོལ་མ་དཀར་མོའི་བྱིན་གྱིས་རླབས་ཤིང་རྡོ་རྗེ་བདག་མེད་མས་དབང་དང་གདམ་ངག་བསྟན་པ་སློབ་དཔོན་ངག་གི་དབང་བྱུག་གྲགས་པས་མཛད་པ་ཕྱག་རྒྱ་ཆེན་པོ་ཡི་གེ་མེད་པ་ཞེས་བྱ་བའི་གདམས་ངག་རྗེ་བཙུན་གྱི་ཁྲིད་ཡིག་བྱིན་རླབས་དང་བཅས་པ་ཐོབ་པའི་བརྒྱུད་པ་ནི། རྗེ་བཙུན་མ་སྒྲོལ་མ། སློབ་དཔོན་ངག་གི་དབང་ཕྱུག་གྲགས་པ།
དེ་བ་ཨཱ་ཀ་ར་ཙནྡྲ། དེ་གཉིས་ལ་ཇོ་བོ་ཨ་མོ་གྷ་བཛྲས་གསན། དེ་ལ་འབྲོག་མི། དེ་མན་ལམ་འབྲས་དང་འདྲའོ། ། ཚེ་འདི་ཉིད་ལ་མཆོག་གི་དངོས་གྲུབ་བརྙེས་པ་གྲུབ་ཆེན་ཏོག་རྩེ་པས་སཾབྷུ་ཊའི་རྒྱུད་ལ་བརྟེན་ནས་བསམ་གྱིས་མི་ཁྱབ་པ་ལྔས་ལམ་རྫོགས་པའི་ཁྲིད་ཡིག་ལོ་རྒྱུས་དང་བཅས་པ་རྩེ་མོས་མཛད་པ་བྱིན་རླབས་དང་བཅས་པའི་བརྒྱུད་པ་ནི། རྡོ་རྗེ་འཆང་། རྟ་མཆོག བིརྺ་པཱ་དང་། ཨིནྟྲ་བྷཱུ་ཏི། ལཀྵྨཱི་པཱ་ད།
སྒེག་པའི་རྡོ་རྗེ། གྷུན་ཌྷ་རི་པ། པདྨ་བཛྲ། ཆོས་ཀྱི་པ། བཟང་པོའི་ཞབས། རྟོག་རྩེ་པ། བྷུ་ཥ་ཎ་པ། དྷ་མ་པ། ཀརྞ་པ། དཔའ་བོ་རྡོ་རྗེ།
འབྲོག་མི་མན་འདྲའོ། ། དེའི་བྱིན་རླབས་ཀྱི་བརྒྱུད་པ་ནི། ཆོས་རྗེ་ས་སྐྱ་པཎྜི་ཏ། འོད་ཤཱཀ ལ་རུ་བ། ཡེ་ཤེས་མགོན། བག་སྟོན་གཞོན་ཚུལ། བླ་མ་ཚུལ་རྒྱལ། བླ་མ་དཔལ་ལྡན་ཚུལ་ཁྲིམས། བླ་མ་དམ་པ་བུདྡྷ་ཤྲཱི་མན་འདྲའོ། །
ཆོས་རྗེ་ས་པཎ་ཡན་གདམས་ངག་གི་བརྒྱུད་པ་དང་འདྲའོ། ། རྒྱལ་བས་ལུང་བསྟན་པའི་བདག་ཉིད་ཆེན་པོ་འཕགས་པ་ཀླུ་སྒྲུབ་ཀྱི་སྲས་ཀྱི་ཐུ་བོ་ཨཱརྻ་དེ་ཝའི་དོན་དུ་གསང་བ་འདུས་པའི་རྒྱུད་ལ་བརྟེན་ནས་མཛད་པའི་མཆོད་རྟེན་གྱི་དྲུང་དུ་སེམས་ཐག་བཅད་པའི་གདམས་ངག་རྗེ་བཙུན་རྩེ་མོས་མཛད་པའི་ཁྲིད་ཡིག་དང་བཅས་པ་ཐོབ་པའི་བརྒྱུད་པ་ནི། རྡོ་རྗེ་འཆང་། ཕྱག་ན་རྡོ་རྗེ། ས་ར་ཧ། འཕགས་པ་ཀླུ་སྒྲུབ། ཨཱརྻ་དེ་ཝ། དགེ་སློང་ནག་པོ་ཞབས། ཙནྡྲ་ཀཱིརྟི། བྲམ་ཟེ་དཔལ་འཛིན།
དཔའ་བོ་རྡོ་རྗེ། འབྲོག་མི་མན་ལམ་འབྲས་དང་འདྲའོ། ། བར་དོར་ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པ་གྲུབ་ཆེན་ནག་པོ་སྤྱོད་པ་བས་འཁོར་ལོ་བདེ་མཆོག་གི་རྩ་བཤད་ཀྱི་རྒྱུད་ལ་བརྟེན་ནས་མཛད་པའི་གཏུམ་མོས་ལམ་ཡོངས་སུ་རྫོགས་པའི་གདམས་ངག རྗེ་བཙུན་གྲགས་པ་རྒྱལ་མཚན་གྱིས་མཛད་པའི་ཁྲིད་ཡིག་དང་བཅས་པ་ཐོབ་པའི་བརྒྱུད་པ་ནི། རྡོ་རྗེ་འཆང་། རྡོ་རྗེ་རྣལ་འབྱོར་མ། སློབ་དཔོན་རྡོ་རྗེ་དྲིལ་བུ་པ། རུས་སྤལ་ཞབས། ཛ་ལཾ་དྷ་རི་པ། གན་པོ་སྤྱོད་པ།
ཤྲཱི་དྷ་ར། ག་ཡ་དྷ་ར། འབྲོག་མི་མན་འདྲའོ། ། ཡང་ནག་པོ་པས་མཛད་པའི། རླུང་ཡོན་པོ་སྲང་བའི་ཁྲིད་ཡིག་གི་བརྒྱུད་རིམ་ཡང་གོང་མ་དང་འདྲའོ། ། སངས་རྒྱས་ཀྱི་མངོན་སུམ་དུ་དབང་བསྐུར་བས་འབྲས་བུ་གྲུབ་པ། ས་བཅུའི་དབང་ཕྱུག་རྒྱལ་ཆེན་ཨིནྡྲ་བྷཱུ་ཏིས་གསང་བ་འདུས་པ་ལ་བརྟེན་ནས་མཛད་པའི་ཕྱག་རྒྱས་ལམ་རྫོགས་པའི་གདམས་ངག་ལོ་རྒྱུས་དང་བཅས་པ་ཐོབ་པའི་བརྒྱུད་པ་ནི། དང་པོ་དཔལ་སྡེའི་ཞལ་སྔ་ནས། དེ་བཞིན་དུ་ཡང་ཚངས་པ་དང་། བྲམ་ཟེ་མོ་ནི་རྡོ་རྗེ་གྲུབ།
དེ་ནས་ཤྲཱི་བཛྲ་བོ་དྷི་རྒྱལ། དཔེ་ཡི་སློབ་དཔོན་དེའི་ཕྱི་མ། གོས་བྲལ་ཞལ་སྔ་དེ་བཞིན་ནོ། ། དཔལ་ལྡན་ཛྙཱ་ན་བོ་དྷི་རྒྱལ། དེ་བཞིན་ཤྲཱི་ཡོ་བོ་དྷི་དང་། སློབ་དཔོན་པདྨ་བཛྲ་དང་། ཌོཾ་བིའི་ཞལ་སྔ་དེ་བཞིན་ནོ། ། ཡན་ལག་བར་མ་དཔལ་ལྷ་མོ། ། བུང་བའི་པདྨ་དེ་བཞིན་ནོ། ། དུར་ཁྲོད་དུ་ནི་ཀི་ལར་བཞུགས།
ལྷ་ལྕམ་ལཀྵྨཱི་དེ་བཞིན་ནོ། ། བདག་ཀྱང་དང་པོ་གྲུབ་པ་ཡིན། ཞེས་པ་ལྟར། རྡོ་རྗེ་འཆང་། དཔལ་བདེ་བ་ཆེན་པོ། ཨིནྡྲ་བྷཱུ་ཏི། དཔལ་ཚངས་པའི་ཞབས། བྲམ་ཟེ་གྲུབ་པའི་རྡོ་རྗེ། ཨིནྡྲ་བྷཱུ་ཏི་བར་པ། སློབ་དཔོན་ཨུ་མ་པའི་ཞབས།
སློབ་དཔོན་གོས་བྲལ་ཞབས། རྒྱལ་པོ་ཛྙཱ་ན་བོ་དྷི། ཤྲཱི་ཡོ་བོ་དྷི། སློབ་དཔོན་པདྨ་བཛྲ། ཌོཾ་བི་ཧེ་རུ་ཀ ཡན་ལག་བར་མའི་ཞབས། ལྷ་མོ་བུང་བའི་པདྨ། ལྕམ་ལཀྵྨཱི། རྒྱལ་པོ་ཨིནྟྲ་བྷཱུ་ཏི་ཆུང་བ། དེའི་སློབ་མ་བྲམ་ཟེ་རིན་ཆེན་རྡོ་རྗེ།
དེ་ལ་ཁ་ཆེ་ཤེས་རབ་གསང་བས་གསན། དེ་ལ་འབྲོག་མི་སྟེ། དེ་མན་ལམ་འབྲས་དང་འདྲའོ། ། ཉེ་བརྒྱུད་ནི། ཨནྡྲ་བྷཱུ་ཏི་ཆེ་བ། ལྕམ་ལཀྵྨཱི། ཤེས་རབ་གསང་བའོ། ། ཡང་སྐུ་ཚེ་འདི་ལ་ཕྱག་རྒྱ་ཆེན་པོ་མཆོག་གི་དངོས་གྲུབ་བརྙེས་པ་ཐུགས་རྗེ་ཆེན་པོ་དང་ལྡན་པ། པདྨ་བཛྲ་གྱིས་བརྟག་གཉིས་ལ་བརྟེན་ནས་མཛད་པའི་བསྐྱེད་རིམ་ཟབ་པའི་ཚུལ་དགུ། རྫོགས་རིམ་མར་མེའི་རྩེ་མོ་ལྟ་བུ།
ཁྲིད་ཡིག་རྗེ་བཙུན་གྲགས་པས་མཛད་པ་དང་བཅས་པ་ཐོབ་པའི་བརྒྱུད་པ་ནི། རྡོ་རྗེ་འཆང་། བི་ལ་སྱ་བཛྲ། ཡན་ལག་མེད་པའི་རྡོ་རྗེ། མཚོ་སྐྱེས་རྡོ་རྗེ། ཨིནྡྲ་བྷཱུ་ཏི། ལྕམ་ལཀྵྨཱི། ནག་པོ་སྤྱོད་པ། བྲམ་ཟེ་དཔལ་འཛིན། རྗེ་ག་ཡ་དྷ་ར།
འབྲོག་མི་མན་འདྲའོ། ། ཡང་ར་ཌ་ཞེས་བྱ་བའི་ཡུལ་དུ། སྐུ་ལུས་འདི་ཉིད་ལ་དངོས་གྲུབ་བརྙེས་པ་ཌོཾ་བྷི་ཧེ་རུ་ཀས་བརྟག་གཉིས་ལ་བརྟེན་ནས། རྫོགས་པའི་རིམ་པ་ལྷན་ཅིག་སྐྱེས་པ་གྲུབ་པ་ཞེས་བྱ་བའི་ཁྲིད་ཡིག་རླུང་སྦྱོར་གྱི་ཐབས་དང་བཅས་པ་ཐོབ་པའི་བརྒྱུད་པ་ནི། རྡོ་རྗེ་འཆང་། ཡེ་ཤེས་ཀྱི་མཁའ་འགྲོ་མ། ཌོཾ་བྷི་བ། ཨ་ལ་ལ་བཛྲ། ནགས་ཁྲོད་པ། གརྦྷ་རི་པ།
བསོད་སྙོམས་པ། མི་ཐུབ་ཟླ་བ། དཔའ་བོ་རྡོ་རྗེ། འབྲོག་མི་མན་འདྲའོ། ། སྒོ་དྲུག་ཆོས་འབྲེལ་དུ་གྲགས་པ་ནི། རྡོ་རྗེ་གདན་གྱི་ཤར་སྒོ་མཁས་པ་ཤཱནྟི་པའི་མདོ་རྒྱུད་བསྲེ་བ། དབུས་ཀྱི་ཀ་ཆེན་ཛྙཱ་ན་ཤྲཱི་དང་རིན་ཆེན་རྡོ་རྗེ་གཉིས། ། ནུབ་སྒོ་བ་ཤེས་རབ་འབྱུང་གནས་སྦས་པ་སྟེ་གསུམ་གྱིས་བར་ཆད་གསུམ་སེལ། ལྷོ་སྒོ་བ་ངག་དབང་གྲགས་པའི་གཉུག་མ་དྲན་གསལ། བྱང་སྒོ་བ་ནཱ་རོ་ཏ་པའི་ཕྱག་རྒྱ་ཆེན་པོ་སྡུག་བསྔལ་གསུམ་སེལ་ཏེ།
དེས་ན་ཤཱནྟི་པ། ཛྙཱ་ན་ཤྲཱི། རིན་ཆེན་རྡོ་རྗེ། ཤེས་རབ་འབྱུང་གནས་སྦས་པ། ངག་དབང་གྲགས་པ། ནཱ་རོ་པ། དེ་དྲུག་སོ་སོ་ལ་འབྲོག་མིའི་གསན། དེ་ཡང་བར་ཆད་གསུམ་སེལ་ནི་འབྲོག་མིས་སེ་རོག་གཉིས་ལ། དེས་གཉོས་ལ། དེ་ནས་ཡེར་བ་སྒོམ་སེང་།
གྲུབ་ཐོབ་ལྷ་འབར། ཁ་རག་སྒོམ་པ། ལུང་ཕུ་བ། བཀྲས་ལུང་བ། མཁས་གྲུབ་ཆོས་རྗེ། ཞང་བྱང་ཤེ། ཆོས་རྗེ་བླ་མ། དཔལ་ལྡན་ཚུལ་ཁྲིམས། ཆོས་རྗེ་བུདྡྷ་ཤྲཱི། རྗེ་བཙུན་ཀུན་དགའ་བཟང་པོ་མན་སྔར་དང་འདྲའོ། །
གཉུག་མ་དྲན་གསལ་གྱི་བརྒྱུད་པ་ནི། སྒྲོལ་མ། ངག་དབང་གྲགས་པ། འབྲོག་མི། འཁོན་དཀོན་མཆོག་རྒྱལ་པོ། བླ་མ་ཤང་པ། ས་ཆེན། རྗེ་བཙུན་པ། ཆོས་རྗེ་པ། ལུང་ཕུ་བ་མན་གོང་བཞིན་ནོ། །
སྡུག་བསྔལ་གསུམ་སེལ་གྱི་བརྒྱུད་པ་ནི། ནཱ་རོ་པ། འབྲོག་མི། མངའ་རིས་པ། ས་ཆེན་མན་འདྲའོ། ། མདོ་རྒྱུད་བསྲེ་བའི་བརྒྱུད་པ་ནི། ཤཱིནྟ་པ། འབྲོག་མི། སེ་མཁར་ཆུང་པ། ས་ཆེན་མན་འདྲའོ། །
ལམ་འབྲས་སྲས་དོན་མར་གྲགས་པ་ཐོབ་པའི་བརྒྱུད་བ་ནི། བྲག་ཕུག་བ་ཡན་ཁྲིད་དང་འདྲ་བ་ལས། བྲག་ཕུག་པ་བསོད་ནམས་དཔལ། བྲག་ཕུག་པ་དཀོན་རྒྱལ། ། གྲུབ་ཆེན་བུདྡྷ་ཤྲཱི། ཆོས་རྗེ་ཀུན་དགའ་བཟང་པོ། ཆོས་རྗེ་ཀུན་དགའ་དབང་ཕྱུག བླ་མ་ཆོས་རྗེ། ཡང་ན། ཆོས་རྗེ་ཀུན་དགའ་བཟང་པོ།
ཆོས་རྗེ་མུས་པ་ཆེན་པོ། ཀུན་མཁྱེན་བསོད་ནམས་སེང་གེ རྡོ་རྗེ་འཆང་དཀོན་མཆོག་འཕེལ་བ། དེ་ལ་བདག་གིས་ཐོས་སོ། ། བླ་མའི་རྣམ་ཐར་ཐོར་བུར་གནས་པ་རྣམས་དང་། པོད་དམར་མར་གྲགས་པ་དཀར་ཆག་བཞིན་དང་། ཞང་བྱ་རུ་བ། ཀླན་དཀར་བ་སེང་གེ་རྒྱལ་མཚན། ཉན་ཆེན་པ། གཉག་སྙིང་པོ་རྒྱལ་མཚན་རྣམས་ཀྱི་མཛད་པའི་ཁྲིད་ཡིག་རྣམས་ཐོས་ཏེ།
རྗེ་བླ་མ་ཆོས་རྗེ་དཔལ་ལྡན་རྡོ་རྗེ་ལ་གསན་གསུང་ངོ་། དེ་ལྟར་ན་གསུང་ངག་རིན་པོ་ཆེའི་མན་ངག་དཀར་ཆག་ཏུ་འབྲི་བ་དང་མི་འབྲི་བ་འགའ་དང་བཅས་ཏེ་ཡོངས་སུ་རྫོགས་པར་ཐོབ་བོ། ། ལམ་འབྲས་ཆོས་འབྱུང་ཆོས་རྗེ་རྡོ་རྗེ་འཆང་གིས་མཛད་པ། ཀུན་མཁྱེན་བསོད་ནམས་སེང་གེས་མཛད་པའི་ཁ་སྐོང་དང་བཅས་པའི་ལུང་ཡང་ཐོས་སོ། ། གྲུབ་ཆེན་རྡོ་རྗེ་དྲིལ་བུ་པས་བཀྲལ་བའི་འཁོར་ལོ་བདེ་མཆོག་གི་རྫོགས་རིམ་ཟབ་མོ་རིམ་ལྔའི་ཁྲིད་ཐོབ་པའི་བརྒྱུད་པ་ནི། རྡོ་རྗེ་འཆང་། རྡོ་རྗེ་རྣལ་འབྱོར་མ། རྡོ་རྗེ་དྲིལ་བུ་པ། རུས་སྦལ་ཞབས། ཛ་ལནྡྷ་ར་པ།
ཀརྞ་པ། གུ་ཧྱ་པ། ཏི་ལོ་པ། ནཱ་རོ་པ། ཕཾ་ཐིང་པ། ཀློག་ཀྱ་ཤེས་རབ་བརྩེགས། མལ་གྱི་བློ་གྲོས་གྲགས། ས་སྐྱ་པ་ཆེན་པོ་ཀུན་དགའ་སྙིང་པོ། རྗེ་བཙུན་རྩེ་མོ། ། རྗེ་བཙུན་གྲགས་པ་རྒྱལ་མཚན།
ཆོས་རྗེ་ས་སྐྱ་པཎྜི་ཏ། བོ་དོང་རིན་པོ་ཆེ།་་་་་ བརྩོན་འགྲུས་རྡོ་རྗེ། རིན་པོ་ཆེ་ཁྲོ་ཕུ་བ།་་་་་ བསོད་ནམས་སེང་གེ་དཔལ་བཟང་པོ། ཡང་རྩེ་བ་རིན་ཆེན་སེང་གེ གཉན་མཁར་བ་བཀྲ་ཤིས་བཟང་པོ། གཞོན་ནུ་བསོད་ནམས། ཆོས་རྗེ་ཡེ་ཤེས་རྒྱལ་མཚན། ཆོས་རྗེ་ཀུན་དགའ་བཟང་པོ།
སེམས་དཔའ་ཆེན་པོ་དཀོན་མཆོག་རྒྱལ་མཚན། ཀུན་མཁྱེན་བསོད་ནམས་སེང་གེ འཇམ་དབྱངས་དཀོན་མཆོག་འཕེལ། དེས་བདག་ས་སྐྱ་ལོ་ཙཱ་བ་ལའོ། ། བདེ་མཆོག་གི་རྫོགས་རིམ་ཟབ་མོ་རིམ་བཞིའི་ཁྲིད་ཐོབ་པའི་བརྒྱུད་པ་ནི། རྡོ་རྗེ་འཆང་། ཕྱག་ན་རྡོ་རྗེ། ས་ར་ཧ། ཀླུ་སྒྲུབ། ཤ་བ་རི་པ།
ལུ་ཨི་པ། དཱ་རི་ཀ་པ། རྡོ་རྗེ་དྲིལ་བུ་པ། རུས་སྦལ་ཞབས། ཤྲཱི་ཛ་ལནྡྷ་ར་པ། ནག་པོ་སྤྱོད་པ། གུ་ཧྱ་པ། རྣམ་རྒྱལ་ཞབས། ཏི་ལོ་པ། ནཱ་རོ་པ།
ཕམ་ཐིང་པ་སྐུ་མཆེད། ཀློག་ཀྱ་བ། མལ་ལོ། ས་སྐྱ་པ་ཆེན་པོ། སློབ་དཔོན་རིན་པོ་ཆེ། རྗེ་བཙུན་པ། ཆོས་རྗེ་པ། འཕགས་པ། ཞང་དཀོན་མཆོག་དཔལ། བྲག་ཕུག་པ།
བློ་གྲོས་བརྟན་པ། བླ་མ་དཔལ་ལྡན་ཚུལ་ཁྲིམས། ཆོས་རྗེ་ཡེ་ཤེས་རྒྱལ་མཚན། རྗེ་བཙུན་ཀུན་དགའ་བཟང་པོ། མུས་ཆེན་འཁོར་ལོ་སྡོམ་པ། མཁས་གྲུབ་བསོད་ནམས་སེང་གེ རྡོ་རྗེ་འཆང་ཆེན་པོ་དཀོན་མཆོག་འཕེལ། དེས་བདག་ས་སྐྱ་ལོ་ཙཱ་བ་ལའོ། ། རིམ་བཞི་ལམ་སློང་། ཁྲིད་ཡིག་ཕྲན་རྣམས་དང་བཅས་པ་དང་།
ཆོས་རྗེ་བསོད་ནམས་སེང་གེ་བས་མཛད་པའི་ཁྲིད་ཡིག་གི་ལུང་རྣམས་ཐོས་སོ། ། བདེ་མཆོག་དཀར་པོའི་ཁྲིད་ཀྱི་བརྒྱུད་པ་ནི། ། འཁོར་ལོ་བདེ་མཆོག པཎ་ཆེན་ཤཱཀྱ་ཤྲཱི། གཡག་སྡེ་ལོ་ཙཱ་བ། མངའ་རིས་པ་སངས་རྒྱས་ཡེ་ཤེས། རིན་པོ་ཆེ་བསོད་ནམས་གྲགས་པ། ཆོས་རྗེ་བསོད་ནམས་རྒྱལ་མཚན། རིན་པོ་ཆེ་གྲགས་ཚུལ་བ། མཁས་བཙུན་བྱང་ཆུབ་སེང་གེ
ས་བཟང་འཕགས་པ། ཆོས་རྗེ་ཀུན་དགའ་བཟང་པོ། ཆོས་རྗེ་དཔལ་ལྡན་རྡོ་རྗེ། ཆོས་རྗེ་དཀོན་མཆོག་འཕེལ། དེས་བདག་ས་སྐྱ་ལོ་ཙཱ་བ་ལའོ། ། དཔྱལ་ཨ་མོ་གྷས་མཛད་པའི་ཁྲིད་ཡིག ལྷན་སྐྱེས་པྲཛྙཱ་རཀྵི་ཏའི་ལུགས་ཀྱི་མངོན་རྟོགས། ཁྲིད་ཡིག་བརྒྱུད་པ་གསུམ་པ། ཡང་ཁྲིད་ཡིག་གཅིག་རྣམས་ཐོས་སོ། ། རྫོགས་རིམ་ཟབ་མོ་ཤིན་ཏུ་སྤྲོས་མེད་ཀྱི་ཁྲིད་ཐོབ་ནས་བརྒྱུད་པ་ནི།
གཤིན་རྗེའི་གཤེད། བིརྺ་པ། ཌོཾ་བི་པ། བྲམ་ཟེ་དཔལ་འཛིན། ། བློ་བཟང་སྙིང་པོ། དརྤཎ་ཨཱ་ཙརྻ། གློ་བོ་ལོ་ཙཱ་བ་ཤེས་རབ་རིན་ཆེན། ། བླ་མ་ས་པ། མཆོག་ལྡན་ལེགས་པའི་བློ་གྲོས། བླ་མ་དཔལ་ལྡན་སེང་གེ
བུ་སྟོན་རིན་ཆེན་གྲུབ། ཆོས་རྗེ་བསོད་ནམས་རྒྱལ་མཚན། ཆོས་རྗེ་ཕྱོགས་ལས་རྣམ་རྒྱལ། ཆོས་རྗེ་ཡེ་ཤེས་རྒྱལ་མཚན། རྗེ་བཙུན་ཀུན་དགའ་བཟང་པོ། མུས་ཆེན་དཀོན་མཆོག་རྒྱལ་མཚན། ཀུན་མཁྱེན་བསོད་ནམས་སེང་གེ ཆོས་རྗེ་དཀོན་མཆོག་འཕེལ་བ། དེས་བདག་ས་སྐྱ་ལོ་ཙཱ་བ་ལའོ། ། སྤྲོས་མེད་རྡོ་རྗེའི་ཚིག་རྐང་བིརྺ་པས་མཛད་པ།
སྤྲོས་མེད་ཀྱི་བྱིན་རླབས། འོད་གསལ་འཆར་བའི་རིམ་པ། བདུད་རྩི་ལྔ་བྱིན་གྱིས་བརླབས་པའི་ཆོ་ག་གཉིས་བིརྺ་པས་མཛད་པ། གློ་བོ་ལོ་ཙཱ་བས་མཛད་པའི་ཁྲིད་ཡིག སྤྲོས་མེད་མཛེས་རྒྱན་རྣམས་ཐོས་སོ། ། ཀུ་རུ་ཀུལླེ། འདོད་པའི་རྒྱལ་པོ། ཚོགས་ཀྱི་བདག་པོ་རྣམས་ཀྱི་རྗེས་གནང་ཐོབ་ནས། ཀུ་རུ་ཀུལླེའི་ལོ་རྒྱུས་རྗེས་གནང་གི་ཡི་གེ སྒྲུབ་ཐབས་ལྷན་སྐྱེས་རོལ་པས་མཛད་པ།
བླ་མ་རྡོ་རྗེ་གདན་པས་མཛད་པའི་མན་ངག་ཆེ་ཆུང་གསུམ། སྒྲུབ་ཐབས་རྗེ་བཙུན་གྱིས་མཛད་པ། འདོད་རྒྱལ་ལ། སྔགས་ཀྱི་རྒྱལ་པོའི་སྒྲུབ་ཐབས་རིན་ཆེན་རྡོ་རྗེས་མཛད་པ། གསལ་བྱེད་ཉི་མའི་འཁོར་ལོ། ། སྒྲུབ་ཐབས་ཀྱི་རྣམ་བཤད། ས་སྐྱ་པ་ཆེན་པོས་མཛད་པ། དབང་གི་ཞལ་གདམས་ཉམས་སུ་བླང་བདེ་བ་ས་པཎ་གྱི་མཛད་པ། སྐུ་གསུང་ཐུགས་ཀྱི་རབ་གནས། བཟླས་ལུང་།
གཏོར་མའི་ཞལ་གདམས། དྲག་པོའི་ལས་སྦྱོར། འཁོར་ལོ་བྲི་བའི་མན་ངག ལས་བཞིའི་ཟིན་བྲིས། གསང་བསྒྲུབ། རིན་ཆེན་བསྒྲུབ་པའི་མན་ངག ཞི་རྒྱས་དྲག་གསུམ་ལ་ཁ་བསྒྱུར། སྦྱིན་སྲེག བསྟོད་པ། མཆོད་འབུལ།
རྟགས་ཡིག རྟེན་འབྲེལ་གྱི་ཆོ་ག བརྒྱུད་པའི་ལོ་རྒྱུས། སྒྲུབ་ཐབས་ཆོས་རྗེ་ཀུན་དགའ་བཟང་པོས་མཛད་པ། ཚོགས་བདག་གི་ལོ་རྒྱུས། བགེགས་ཀྱི་རྒྱལ་པོའི་སྒྲུབ་ཐབས་དེ་པཾ་ཀ་རས་མཛད་པ། སྒྲུབ་ཡིག་འཕགས་པས་མཛད་པ། དབང་རྒྱས་གཉིས་ཀྱི་སྦྱིན་སྲེག ཚོགས་བདག་གི་གཟུངས་རྣམས་ཀྱི་བརྒྱུད་པ་ནི་ཆོས་རྗེ་ཀུན་དགའ་བཟང་པོ། ཆོས་རྗེ་ཀུན་དགའ་དབང་ཕྱུག
བླ་མ་ཆོས་རྗེ། ཡང་ན། ཆོས་རྗེ་བསོད་ནམས་སེང་གེ བླ་མ་ཆོས་རྗེ་ལ་བདག་ས་སྐྱ་ལོ་ཙཱ་བས་ཐོས་སོ། ། སྤྱིར་རྒྱ་གར་ན་སྒྲུབ་ཐབས་རྒྱས་བསྡུས་གསུམ་ཡོད་པ་ལས། རྒྱས་པ་སྒྲུབ་ཐབས་ཀུན་བཏུས་སམ་རྒྱ་མཚོ་ཞེས་གྲགས་པ་སྒྲུབ་ཐབས་ཉིས་བརྒྱ་ལྷག་པ་བཞུགས་པ་བོད་ཡུལ་དུ་ཆོས་རྗེ་ས་པཎ་གྱི་དངོས་སློབ་ཡར་ལུང་པ་གྲགས་པ་རྒྱལ་མཚན་གྱི་འགྱུར། བར་པ་ཕྱེད་དང་ཉིས་བརྒྱ་པ་ཞེས་གྲགས་པ་པ་ཚབ་ཀྱིས་བསྒྱུར་བ། བསྡུས་པ་བརྒྱ་རྩར་གྲགས་པ་བ་རི་བས་བསྒྱུར་བ་འདི་རྣམས་ཡིན་པ་ལས། འདིར་སྒྲུབ་ཐབས་བསྡུས་པའི་རྗེས་གནང་ལུང་དང་བཅས་པ་ཐོབ་པའི་རྣམ་གྲངས་ནི་ཐུབ་པ་རྡོ་རྗེ་གདན་གཙོ་འཁོར་གསུམ་གྱི་སྒྲུབ་ཐབས། འཇམ་དབྱངས་བརྟན་པའི་འཁོར་ལོ་སློབ་དཔོན་བྷ་ཝ་སྐནྡྷས་མཛད་པ།
ཡང་བརྟན་པའི་འཁོར་ལོ་རིན་ཆེན་བཟང་པོའི་འགྱུར། ། ཚིག་ལྷུག་པའི་བརྟན་པའི་འཁོར་ལོ། ཚིག་ལྷུག་པའི་ཨ་ར་པ་ཙ་ན་ལྷ་ལྔ་དཀར་པོ་སློབ་དཔོན་པདྨ་འབྱུང་གནས་གྱིས་མཛད་པ། ཡང་ཨ་ར་པ་ཙ་ན་དཀར་པོ་ལྷ་ལྔ་སློབ་དཔོན་མི་ཕམ་བཤེས་གཉེན་གྱིས་མཛད་པ། འཇམ་དབྱངས་དམར་སེར་ཞལ་གསུམ་ཕྱག་དྲུག་པ། འཇམ་པའི་རྡོ་རྗེ་གཙོ་འཁོར་ལྔ་པ། འཇམ་དཔལ་ངག་གི་རྒྱལ་པོ་གཙོ་འཁོར་གཉིས་པ། འཇམ་དབྱངས་རྒྱལ་པོ་རོལ་པ། རིག་པ་འཛིན་པའི་སྡེ་སྣོད་ནས་གསུངས་པའི་འཇམ་དབྱངས་ཨ་ར་པ་ཙ་ན་རིག་པ་འཛིན་པའི་སྡེ་སྣོད་ཀྱིས་བསྡུས་པའི་འཇམ་དཔལ། འཇམ་དཔལ་ཡེ་ཤེས་ཀྱི་སྦྱོར་བ་ཟེར་བའི་དམིགས་པ་ཅིག
འཇམ་དཔལ་ཡན་ལག་མེད་པའི་རྡོ་རྗེ། འཇམ་དབྱངས་གསུང་གི་དབང་ཕྱུག མཚན་ཡང་དག་པར་བརྗོད་པའི་འཇམ་དཔལ། འཇམ་དཔལ་དཔའ་བོ་གཅིག་པ། འཇམ་དཔལ་ཤེས་རབ་འཁོར་ལོ། ། འཕྲལ་དུ་ཉམས་སུ་མྱོང་བའི་ཨ་ར་པ་ཙ་ན་ལྷ་ལྔ། གཤིན་རྗེའི་གཤེད་ནག་པོ་ཞལ་དྲུག་པ། གཤིན་རྗེའི་གཤེད་ནག་པོ་ཕྱག་གཉིས་པ། ཡང་གཤིན་རྗེའི་གཤེད་ནག་པོ་ཞལ་གསུམ་ཕྱག་དྲུག་པ། འཇམ་དཔལ་སློབ་དཔོན་པཱུ་ཛ་ན་བྷ་ཏྲས་མཛད་པ།
སེང་གེ་སྒྲ་སློབ་དཔོན་ཙནྟྲ་གོ་མིས་མཛད་པ། ཧ་ལ་ཧ་ལའི་སྒྲུབ་ཐབས་ལྷན་སྐྱེས་རོལ་པས་མཛད་པ། ཁར་ས་པཱ་ཎི་ལྷ་ལྔ་རྙོག་པ་མེད་པས་མཛད་པ། སྤྱན་རས་གཟིགས་ཡི་གེ་དྲུག་པ་གཙོ་འཁོར་གཉིས་པ་ལྷན་སྐྱེས་རོལ་པས་མཛད་པ། ཧ་རི་ཧ་རི་ལ་ཞོན་པ། ཡང་ཧ་ལ་ཧ་ལའི་སྒྲུབ་ཐབས་ལྷན་སྐྱེས་རོལ་པས་མཛད་པ། པདྨ་གར་གྱི་དབང་ཕྱུག་ལྷ་དགུ་རྫོགས་པའི་སངས་རྒྱས་ཀྱིས་མཛད་པ། སྒྱུ་འཕྲུལ་དྲྭ་བའི་སྤྱན་རས་གཟིགས་དགྲ་ལས་རྣམ་པར་རྒྱལ་བས་མཛད་པ། སྒྲོལ་མའི་སྒྲུབ་ཐབས་རྡོ་རྗེ་མྱུ་གུས་མཛད་པ། སྒྲོལ་མ་དཀར་མོ་གཙོ་འཁོར་གསུམ་པ་ཡིད་བཞིན་ནོར་བུའི་རྒྱལ་པོས་མཛད་པ།
སེང་ལྡེང་ནགས་སྒྲོལ་གཙོ་འཁོར་གསུམ་པ་རྫོགས་པའི་སངས་རྒྱས་ཀྱིས་མཛད་པ། སྒྲོལ་དཀར་གྱི་སྒྲུབ་ཐབས་སློབ་དཔོན་ངག་དབང་གྲགས་པའི་སློབ་མ་ཐུ་བོས་མཛད་པ། ཨུ་རྒྱན་གྱི་འོད་ཟེར་ཅན། རྟོག་པ་ལས་བྱུང་བའི་འོད་ཟེར་ཅན། རྟོག་པ་ལས་བྱུང་བའི་འོད་ཟེར་ཅན་དཀར་མོ། ། མྱ་ངན་མེད་པའི་འོད་ཟེར་ཅན། ཨུ་རྒྱན་གྱི་འོད་ཟེར་ཅན་ལྷན་སྐྱེས་རོལ་པས་མཛད་པ། ཡང་ཨུ་རྒྱན་གྱི་འོད་ཟེར་ཅན། ཙུནྡའི་སྒྲུབ་ཐབས། འཛམ་སེར་ཙཎྜ་གོ་མིས་མཛད་པ།
ཛཾ་ནག་དགའ་བ་བྱིན་གྱིས་མཛད་པ། ནོར་རྒྱུན་མ། ཁྲོ་གཉེར་ཅན། བྱམས་པ། ཤེར་ཕྱིན་དཀར་མོ་རྫོགས་པའི་སངས་རྒྱས་ཀྱི་མཛད་པ། ཡང་ཤེར་ཕྱིན་གྱི་སྒྲུབ་ཐབས་དགེ་འདུན་བྱིན་གྱི་སྲས་ཀྱིས་མཛད་པ། ཤེས་ཕྱིན་གྱི་སྒྲུབ་ཐབས། ཡང་ཤེར་ཕྱིན་གྱི་སྒྲུབ་ཐབས། མདོར་བསྡུས་པའི་ཤེར་ཕྱིན་གྱི་སྒྲུབ་ཐབས། མི་གཡོ་བ་སྔོན་པོའི་སྒྲུབ་ཐབས་པྲ་བྷ་ཀ་ར་ཀཱི་རྟིས་མཛད་པ།
ཡང་མི་གཡོ་བ་སྔོན་པོའི་སྒྲུབ་ཐབས་གཞོན་ནུ་སྦས་པས་མཛད་པ། ཡང་གཏུམ་པོ་ཆེན་པོ། ཧཱུྃ་མཛད་རི་ཁྲོད་མ། དབྱངས་ཅན་མ་དམར་མོ། ། བགེགས་དགྲ རལ་གཅིག་མ། དུག་སེལ་མ། རིག་བྱེད་མ། རྟོག་པ་ལས་གསུངས་པའི་ཀུ་རུ་ཀུལླེའི་སྒྲུབ་ཐབས་ཀླུ་སྒྲུབ་ཀྱིས་མཛད་པ། ཡང་རིག་བྱེད་མ། ཨུ་རྒྱན་ནས་འབྱུང་བའི་ཀུ་རུ་ཀུལླེའི་འཇིག་རྟེན་གསུམ་དབང་དུ་བྱེད་པའི་སྤྱན་རས་གཟིགས་ས་ར་ཧས་མཛད་པ།
ནོར་རྒྱུན་མ་དང་ཇམྦྷ་ལ་ལ་གནོད་སྦྱིན་ཕོ་མོ་ཉེར་བཞིས་བསྐོར་བ། རྒྱ་ནག་སྒྲོལ་མ་རྟག་པའི་རྡོ་རྗེས་མཛད་པ། རྡོ་རྗེ་སྒྲོལ་མ་གཙོ་འཁོར་བཅུ་གཅིག གཤེད་དམར་གྱི་གཙོ་བོ་ཡབ་ཡུམ། སོ་སོ་འབྲང་མ། གཙུག་ཏོར་རྣམ་རྒྱལ། རྨ་བྱ་ཆེན་མོ། ། སྟོང་ཆེན་རབ་འཇོམས། གསང་སྔགས་རྗེས་འཛིན། བསིལ་བའི་ཚལ།
ཕྱིར་བཟློག་མ་ཆེན་མོ། རྒྱལ་མཚན་རྩེ་མོའི་དཔུང་རྒྱན། གཞན་གྱིས་མི་ཐུབ་མ། རྡོ་རྗེ་གྷནྡྷ་རི། གུར་མགོན་བྲམ་ཟེ་མཆོག་སྲེད་ཀྱིས་མཛད་པ། རྡོ་རྗེ་ལྕགས་སྒྲོག སྟོབས་པོ་ཆེ། གདུགས་དཀར་ཅན། རྟ་མགྲིན། ཧེ་རུ་ཀ་ཕྱག་གཉིས་པ།
བདག་མེད་མ། ཡང་བདག་མེད་མ། གསེར་མདོག་ཅན་གྱི་ཤེར་ཕྱིན། རྟོག་པ་ལས་གསུངས་པའི་འོད་ཟེར་ཅན། རྡོ་རྗེ་ཕག་མོ། ། རིག་བྱེད་མ། སྒྲོལ་མ་དཀར་མོ་རྫོགས་པའི་སངས་རྒྱས་ཀྱིས་མཛད་པ། དེ་ལྟར་ན་སྒྲུབ་ཐབས་བསྡུས་པར་གྲགས་པ་དེ་དག་གི་ལུང་དང་རྗེས་གནང་གི་བརྒྱུད་པ་ནི། ཡང་དག་པར་རྫོགས་པའི་སངས་རྒྱས། ཕྱག་ན་རྡོ་རྗེ།
ཛེ་ཏཱ་རི། རྡོ་རྗེ་གདན་པ་ཆེ་ཆུང་གཉིས། བ་རི་ལོ་ཙཱ་བ། ས་སྐྱ་པ་ཆེན་པོ། སློབ་དཔོན་རིན་པོ་ཆེ། རྗེ་བཙུན་རིན་པོ་ཆེ། ཆོས་རྗེ་ས་སྐྱ་པཎྜི་ཏ། ཚོགས་སྒོམ་ཀུན་དགའ་དཔལ། ཉན་ཆེན་བསོད་ནམས་བརྟན་པ། བླ་མ་བསོད་ནམས་སྐྱབས།
གཟུངས་ཀྱི་དཔལ། བླ་མ་དཔལ་ལྡན་ཚུལ་ཁྲིམས། ཆོས་རྗེ་ཡེ་ཤེས་རྒྱལ་མཚན། རྗེ་བཙུན་ཀུན་དགའ་བཟང་པོ། མུས་ཆེན་དཀོན་མཆོག་རྒྱལ་མཚན། མཁས་གྲུབ་དཔལ་ལྡན་རྡོ་རྗེ། རྗེ་བཙུན་དཀོན་མཆོག་འཕེལ། དེས་བདག་ལའོ། ། སྒྲུབ་ཐབས་རྒྱ་མཚོ་ཞེས་བྱ་བའི་ལྷ་ཚོགས་དེ་དག་གི་རྗེས་གནང་ལུང་དང་བཅས་པ་ཐོབ་པའི་རྣམ་གྲངས་ནི། དམ་ཚིག་གསུམ་བཀོད་པའི་རྒྱལ་པོ་ཞེས་བྱ་བའི་སྒྲུབ་ཐབས་པཎྜི་ཆེན་པོ་ཀུ་མུད་ཏ་འབྱུང་བའི་བློ་གྲོས་ཞབས་ཀྱིས་མཛད་པ།
དམ་ཚིག་གསུམ་གྱི་རྒྱལ་པོའི་སྒྲུབ་ཐབས་རིན་ཆེན་འབྱུང་གནས་སྦས་པའི་ཞབས་ཀྱིས་མཛད་པ། དཔལ་རྡོ་རྗེ་གདན་གྱི་མན་ངག་གི་ཆོ་ག་དང་། དཔལ་རྡོ་རྗེ་གདན་གྱི་སྒྲུབ་ཐབས། ཡང་དཔལ་རྡོ་རྗེ་གདན་གྱི་སྒྲུབ་ཐབས་ཡི་གེ་དྲུག་པའི་སྒྲུབ་ཐབས་ལྷན་ཅིག་སྐྱེས་པའི་རོལ་པས་མཛད་པ། ཟ་མ་ཏོག་བཀོད་པའི་ནང་ནས་ཕྱུང་བ་ཡི་གེ་དྲུག་པ་ཤམ་ཐབ་ཅན་གྱི་སྒྲུབ་ཐབས། དཔལ་འཇིག་རྟེན་མགོན་པོའི་སྒྲུབ་ཐབས། ཡི་གེ་དྲུག་པའི་སྒྲུབ་ཐབས། ཁ་སར་པ་ཎི་འཇིག་རྟེན་དབང་ཕྱུག་གི་སྒྲུབ་ཐབས་སློབ་དཔོན་རྙོག་པ་མེད་པས་མཛད་པ། པོ་ཏཱ་ལ་ཁ་སར་པ་ཎིའི་སྒྲུབ་ཐབས་སློབ་དཔོན་པདྨ་འབྱུང་གནས་ཀྱིས་མཛད་པ། ཁ་སར་པ་ཎའི་སྒྲུབ་ཐབས་སློབ་དཔོན་བདེ་བྱེད་ཀྱིས་མཛད་པ།
དཔལ་ལྡན་མཁའ་སྤྱོད་འཇིག་རྟེན་དབང་ཕྱུག་གི་སྒྲུབ་ཐབས་ཨ་ནུ་པ་མ་རཀྵི་ཏས་ཅུང་ཟད་རྒྱས་པར་མཛད་པ། དཔལ་ལྡན་མཁའ་སྤྱོད་ཀྱི་སྒྲུབ་ཐབས། སེང་གེ་སྒྲའི་སྒྲུབ་ཐབས་པཎྜི་ཏ་ཨ་ཝ་དྷཱུ་ཏི་དཔལ་ལྡན་འཇིགས་མེད་རྡོ་རྗེའི་ཞབས་ཀྱིས་མཛད་པ། འཇིག་རྟེན་མགོན་པོའི་སྒྲུབ་ཐབས། འཇིག་རྟེན་དབང་ཕྱུག་གི་སྒྲུབ་ཐབས། སེང་གེ་སྒྲའི་གྲུབ་ཐབས། འཕགས་པ་སེང་གེ་སྒྲའི་སྒྲུབ་ཐབས། དཔལ་ལྡན་སེང་གེ་སྒྲའི་སྒྲུབ་ཐབས། འཇིག་རྟེན་དབང་ཕྱུག་གི་དབང་ཕྱུག་ཧ་ལ་ཧཱ་ལ་ཧཱ་ལའི་སྒྲུབ་ཐབས། ཧ་ལ་ཧཱ་ལའི་སྒྲུབ་ཐབས་ལྷན་སྐྱེས་རོལ་པས་མཛད་པ།
རྡོ་རྗེ་ཆོས་ཀྱི་སྒྲུབ་ཐབས་ཆོ་ག་བསྡུས་པ། པདྨ་གར་གྱི་དབང་ཕྱུག་གི་སྒྲུབ་ཐབས་སངས་རྒྱས་ཀྱིས་མཛད་པ། པདྨ་གར་གྱི་དབང་ཕྱུག་གིས་སྒྲུབ་ཐབས། ཧ་རི་ཧ་རི་ལ་ཞོན་པར་གྱུར་པའི་སྒྲུབ་ཐབས། ཧ་རི་ཧ་རི་ཧ་རི་ལ་ཞོན་པར་གྱུར་པའི་སྒྲུབ་ཐབས་སངས་རྒྱས་ཀྱིས་གསུངས་པ། འཇིག་རྟེན་གསུམ་པོ་དབང་དུ་བྱེད་པའི་འཇིག་རྟེན་དབང་གི་སྒྲུབ་ཐབས་ས་ར་ཧའི་ཞབས་ཀྱིས་མཛད་པ། འཇིག་རྟེན་གསུམ་དབང་དུ་བྱེད་པའི་འཇིག་རྟེན་དབང་ཕྱུག་གི་སྒྲུབ་ཐབས། འཇིག་རྟེན་དབང་ཕྱུག་དམར་པོའི་སྒྲུབ་ཐབས། འཇིག་རྟེན་དབང་ཕྱུག་གི་ལྷག་པར་དབང་དུ་བྱ་བའི་ཆོ་ག འཕགས་པ་སྤྱན་རས་གཟིགས་དབང་ཕྱུག་མགྲིན་པ་སྔོན་པོ་ཅན་གྱི་སྒྲུབ་ཐབས་སྒྱུ་འཕྲུལ་དྲྭ་བའི་རིམ་པའི་འཕགས་པ་སྤྱན་རས་གཟིགས་དབང་ཕྱུག་གི་སྒྲུབ་ཐབས།
པདྨའི་ཕྱག་གི་གཟུངས་ཉེ་བར་སྤྱོད་པ་དང་བཅས་པ་སྲན་མ་མ་ཤའི་ཞལ་གྱི་གཟུངས། འཇིག་རྟེན་དབང་ཕྱུག་དོན་ཡོད་ཞགས་པའི་སྒྲུབ་ཐབས། དཔལ་ལྡན་འཇིག་རྟེན་གསུམ་པོ་དབང་དུ་བྱེད་པའི་འཕགས་པ་བྷཱུ་ག་མའི་སྒྲུབ་ཐབས་སློབ་དཔོན་ཤཱུ་ནྱ་ཏཱ་ས་མཱ་དྷི་བཛྲ་པ་དའི་ཞབས་ཀྱིས་མཛད་པ། དཔལ་ལྡན་འཇིག་རྟེན་མགོན་པོའི་སྒྲུབ་ཐབས་སློབ་དཔོན་བྷ་ཝ་སྐནྡྷས་མཛད་པ། ཚིག་ལྷུག་པའི་བརྟན་པའི་འཁོར་ལོའི་སྒྲུབ་ཐབས། འཇམ་དཔལ་སེང་གེ་སྒྲའི་སྒྲུབ་ཐབས། འཇམ་དཔལ་ངག་གིས་རྒྱལ་པོའི་སྒྲུབ་ཐབས་པཎྜི་ཏ་དཔལ་ཡིད་བཞིན་ནོར་བུས་མཛད་པ། དཔལ་ལྡན་ངག་གི་རྒྱལ་པོའི་སྒྲུབ་ཐབས། ཡང་ངག་གི་རྒྱལ་པོའི་སྒྲུབ་ཐབས། འཇམ་པའི་དབྱངས་ཀྱི་སྒྲུབ་ཐབས།
དཔལ་ལྡན་འཕགས་པ་ངག་གི་རྒྱལ་པོའི་སྒྲུབ་ཐབས། ཨ་ར་པ་ཙ་ནའི་སྒྲུབ་ཐབས། རྗེ་བཙུན་མི་ཕམ་བཤེས་གཉེན་གྱིས་མཛད་པ། ཤེས་རབ་འཕེལ་བའི་གཏེར། ངག་གི་རྒྱལ་པོའི་སྒྲུབ་ཐབས་དཔལ་ལྡན་འཕྲོག་བྱེད་འཇོམས་མཛད་པ། ཚིག་ལྷུག་པའི་ཨ་ར་པ་ཙའི་སྒྲུབ་ཐབས། རྗེ་བཙུན་འཕགས་པ་འཇམ་དཔལ་བསྒོམ་པའི་མན་ངག ཨ་ར་པ་ཙ་ན་འཕྲལ་དུ་ཉམས་སུ་མྱོང་བའི་སྒྲུབ་ཐབས། འཕགས་པ་འཇམ་དཔལ་གྱི་སྒྲུབ་ཐབས། ཨ་ར་པ་ཙ་ནའི་སྒྲུབ་ཐབས།
ངག་གི་དབང་ཕྱུག་གི་སྒྲུབ་ཐབས། དཔའ་བོ་གཅིག་ཏུ་གྲུབ་པའི་སྒྲུབ་ཐབས། ཆོས་དབྱིངས་ངག་གི་དབང་ཕྱུག་གི་སྒྲུབ་ཐབས་ཀྱི་དབང་དུ་བྱ་བའི་ཆོ་ག ངག་གི་སྒྲུབ་ཐབས། འཇམ་དཔལ་རྒྱལ་པོ་ཆེན་པོ་རོལ་པའི་སྒྲུབ་ཐབས། འཇམ་དཔལ་གྱི་སྒྲུབ་ཐབས། དཔའ་བོ་གཅིག་ཏུ་གྲུབ་པའི་སྒྲུབ་ཐབས། བུང་བ་མྱོས་པའི་སྒྲུབ་ཐབས། ལྷག་པར་དབང་དུ་བྱེད་པའི་འཇམ་དཔལ་གྱི་སྒྲུབ་ཐབས། འཇམ་དཔལ་གྱི་སྒྲུབ་ཐབས།
རིག་པ་འཛིན་པའི་སྡེ་སྣོད་ལས་བསྡུས་པའི་འཇམ་དཔལ་གྱི་སྒྲུབ་ཐབས། རིག་པ་འཛིན་པ་སོ་སོ་ནས་བསྡུས་པ་འཇམ་དཔལ་གྱི་སྒྲུབ་ཐབས། ཤེས་རབ་འཕེལ་བའི་ཆོ་ག མཚན་ཡང་དག་པར་བརྗོད་པའི་མན་ངག་ཤེས་རབ་འཁོར་ལོའི་དངོས་གྲུབ་མཆོག་གི་སྒྲུབ་ཐབས། ཆོས་ཀྱི་དུང་གི་ཏིང་ངེ་འཛིན་འཇམ་དཔལ་གྱི་སྒྲུབ་ཐབས། འཕགས་པ་མཚན་ཡང་དག་པར་བརྗོད་བའི་སྒྲུབ་ཐབས། འཇམ་པའི་རྡོ་རྗེའི་སྒྲུབ་ཐབས། ཡི་གེ་གཅིག་པའི་རབ་ཏུ་སྦྱོར་བའི་སྒྲུབ་ཐབས། གཏུམ་པོ་ཆེན་པོའི་སྒྲུབ་ཐབས་ཆོ་ག་དང་བཅས་པ་འོད་ཟེར་འབྱུང་གནས་སྦས་པས་མཛད་པ། གཏུམ་པོ་ཆེན་པོའི་སྒྲུབ་ཐབས།
སེང་ལྡེང་ནགས་སྒྲོལ་གྱི་སྒྲུབ་ཐབས་སངས་རྒྱས་ཀྱིས་གསུངས་པ། སྒྲོལ་མ་ཆེན་མོའི་སྒྲུབ་ཐབས། མཆོག་སྦྱིན་སྒྲོལ་མའི་སྒྲུབ་ཐབས། དབང་བྱེད་སྒྲོལ་མའི་སྒྲུབ་ཐབས་སློབ་དཔོན་རྡོ་རྗེ་མྱུ་གུས་མཛད་པ། རྡོ་རྗེ་སྒྲོལ་མའི་སྒྲུབ་ཐབས་ཚུལ་མི་འདྲ་བ་གསུམ་ལས་གཅིག་སློབ་དཔོན་ཀླུ་སྒྲུབ་ཀྱིས་མཛད་པ། ཡང་རྡོ་རྗེ་སྒྲོལ་མའི་སྒྲུབ་ཐབས་པཎྜི་ཏ་སློབ་དཔོན་ཆོས་འབྱུང་ཞབས་ཀྱིས་མཛད་པ། སྒྲོལ་མ་དུག་སེལ་མའི་སྒྲུབ་ཐབས། སྒྲོལ་མ་ནོར་སྦྱིན་མའི་སྒྲུབ་ཐབས། འོད་དཔག་མེད་ཀྱི་སྙིང་པོའི་རྒྱུད་ལས་འཕགས་མ་སྒྲོལ་མའི་རྟོག་པ་གསུངས་པ་ངན་སོང་ལས་སྒྲོལ་བའི་སྒྲོལ་མའི་སྒྲུབ་ཐབས། ལྷ་མོ་སྒྲོལ་མའི་སྒྲུབ་ཐབས།
འཆི་བ་བསླུ་བའི་སྒྲོལ་མའི་སྒྲུབ་ཐབས། སྣ་ཚོགས་ཡུམ་གྱི་སྒྲུབ་ཐབས། དོན་ཐམས་ཅད་རབ་ཏུ་སྦྱིན་པའི་སྒྲོལ་མའི་སྒྲུབ་ཐབས། དེའི་གཟུངས། ཡང་དུག་སེལ་མའི་སྒྲུབ་ཐབས། དེའི་རིགས་སྔགས་སངས་རྒྱས་ཀྱིས་གསུངས་པ། འཕགས་མ་དུག་སེལ་མའི་རྟོག་པ། ཛཾ་གུ་ལིའི་སྒྲུབ་ཐབས། རྡོ་རྗེ་སྒྲོལ་མའི་སྒྲུབ་ཐབས་པཎྜི་ཏ་རིན་ཆེན་འབྱུང་གནས་ཞི་བས་མཛད་པ། དེའི་མན་ངག
ཡང་སྒྲོལ་མའི་སྒྲུབ་ཐབས་པཎྜི་ཏ་ཆེན་པོ་གནས་བརྟན་དཔེ་མེད་ཀྱིས་མཛད་པ། འཇིགས་པ་བརྒྱད་ལས་སྐྱོབ་པའི་སྒྲུབ་ཐབས། རྒྱ་ནག་རིམ་པའི་འཕགས་མ་སྒྲོལ་མའི་སྒྲུབ་ཐབས། རྒྱ་ནག་ཆེན་པོའི་རིམ་པའི་འཕགས་མ་སྒྲོལ་མའི་སྒྲུབ་ཐབས། སློབ་དཔོན་བརྟག་པའི་རྡོ་རྗེ་མཛད་པ། འཆི་བ་བསླུ་བའི་སྒྲོལ་མའི་སྒྲུབ་ཐབས། འཆི་བ་བསླུ་བའི་སྒྲོལ་མ་དཀར་མོའི་སྒྲུབ་ཐབས་སློབ་དཔོན་ངག་གི་དབང་ཕྱུག་གི་སློབ་མ་ཐུ་བོས་མཛད་པ། སྒྲོན་མ་དཀར་མོའི་སྒྲུབ་ཐབས་སློབ་དཔོན་ཡིད་བཞིན་ནོར་བུའི་རྒྱལ་པོས་མཛད་པ། སྒྲོལ་མ་དཀར་མོ་ཕྱག་དྲུག་མའི་སྒྲུབ་ཐབས། རལ་གཅིག་མའི་སྒྲུབ་ཐབས་ཆེ་ཆུང་མི་འདྲ་བ་ལྔ་ལས་གཅིག་སློབ་དཔོན་ཀླུ་སྒྲུབ་ཀྱིས་མཛད་པ།
ཙུནྟའི་སྒྲུབ་ཐབས་མི་འདྲ་བ་གསུམ། རྟོག་པ་ལས་བྱུང་བའི་འོད་ཟེར་ཅན་ཕྱག་བཅུ་མའི་སྒྲུབ་ཐབས། ཡང་རྟོག་པ་ལས་གསུངས་པའི་འོད་ཟེར་ཅན་གྱི་སྒྲུབ་ཐབས། མྱ་ངན་མེད་པའི་ཤིང་གི་འོད་ཟེར་ཅན་གྱི་སྒྲུབ་ཐབས། རྟོག་པ་ལས་གསུངས་པའི་འོད་ཟེར་ཅན་དཀར་མོའི་སྒྲུབ་ཐབས། རྡོ་རྗེ་དབྱིངས་ཀྱི་དབང་ཕྱུག་མའི་སྒྲུབ་ཐབས། འོད་ཟེར་ཅན་སེར་མོ་ཕྱག་བརྒྱད་མའི་སྒྲུབ་ཐབས། ཨོ་ཌི་ཡ་ནའི་འོད་ཟེར་ཅན་ཕྱག་བཅུ་གཉིས་མའི་སྒྲུབ་ཐབས། ཨོ་ཌི་ཡ་ནའི་འོད་ཟེར་ཅན་དམར་མོ་ཕྱག་བཅུ་གཉིས་མའི་སྒྲུབ་ཐབས་སློབ་དཔོན་ལྷན་ཅིག་སྐྱེས་པའི་རོལ་པས་མཛད་པ། འོད་ཟེར་ཅན་དམར་མོ་ཕྱག་བཅུ་མའི་སྒྲུབ་ཐབས།
མྱ་ངན་མེད་པའི་ཤིང་གི་འོད་ཟེར་ཅན་གྱི་སྒྲུབ་ཐབས། དེའི་ཇག་བཅིང་། རྟོག་པ་ལས་གསུངས་པའི་འོད་ཟེར་ཅན་གྱི་སྒྲུབ་ཐབས་སྙིང་པོའི་ཞབས་ཀྱིས་མཛད་པ། འོད་ཟེར་ཅན་གྱི་སྒྲུབ་ཐབས། འོད་ཟེར་ཅན་པི་ཙུ་མའི་སྒྲུབ་ཐབས། ཡང་འོད་ཟེར་ཅན་གྱི་སྒྲུབ་ཐབས་རྒྱས་བསྡུས་གཉིས། དེའི་གཟུངས་ཀླག་པའི་མན་ངག རི་ཁྲོད་ལོ་མ་ཅན་གྱི་སྒྲུབ་ཐབས་མི་འདྲ་བ་གཉིས། ཤེར་ཕྱིན་དཀར་མོའི་སྒྲུབ་ཐབས། རི་ཁྲོད་ལོ་མ་ཅན་གྱི་གཟུངས།
ཤེས་རབ་ཀྱི་ཕ་རོལ་ཏུ་ཕྱིན་མ་སྐུ་མདོག་སེར་མོའི་སྒྲུབ་ཐབས་རྒྱས་བསྡུས་གཉིས། ཤེར་ཕྱིན་དཀར་མོའི་སྒྲུབ་ཐབས་སློབ་དཔོན་དགེ་འདུན་བྱིན་གྱི་བུས་མཛད་པ། ཡང་ཤེར་ཕྱིན་དཀར་མོའི་སྒྲུབ་ཐབས་པཎྜི་ཏ་པདྨ་འཕེལ་གྱིས་མཛད་པ། གསེར་མདོག་ཅན་གྱི་ཕ་རོལ་ཏུ་ཕྱིན་མའི་སྒྲུབ་ཐབས། ཤེར་ཕྱིན་གྱི་སྒྲུབ་ཐབས། ཡང་གསེར་མདོག་ཅན་གྱི་ཤེར་ཕྱིན་གྱི་སྒྲུབ་ཐབས། ཤེར་ཕྱིན་གྱི་སྒྲུབ་ཐབས་སློབ་དཔོན་འཕགས་པ་ཐོགས་མེད་ཀྱིས་མཛད་པ། འཕགས་མ་རྡོ་རྗེ་དབྱངས་ཅན་མའི་སྒྲུབ་ཐབས་སློབ་དཔོན་དཔལ་འཛིན་གྱིས་མཛད་པ། དབྱངས་ཅན་མ་ཆེན་མོའི་སྒྲུབ་ཐབས། རྡོ་རྗེ་དབྱངས་ཅན་མའི་སྒྲུབ་ཐབས་མི་འདྲ་བ་གཉིས།
རྡོ་རྗེ་པི་ཝཾ་མ་དབྱངས་ཅན་མའི་སྒྲུབ་ཐབས། རྡོ་རྗེ་དབྱངས་ཅན་མའི་སྒྲུབ་ཐབས་གཉིས། ཡང་རྡོ་རྗེ་དབྱངས་ཅན་མའི་སྒྲུབ་ཐབས་འཕགས་མ་ཁྲོ་གཉེར་ཅན་གྱི་སྒྲུབ་ཐབས་མི་འདྲ་བ་གཉིས། སྒྲོལ་མའི་བསྟོད་པ་ལས་ཕྱུང་བ་ཀུ་རུ་ཀུལླེའི་གྲུབ་ཐབས། སྒྲོལ་མའི་བསྟོད་པ་ལས་ཕྱུང་བའི་རིག་བྱེད་མའི་སྒྲུབ་ཐབས་སློབ་དཔོན་ཀླུ་སྒྲུབ་ཀྱིས་མཛད་པ། དེའི་དབང་དུ་བྱེད་པའི་མན་ངག ཡང་རིག་བྱེད་མའི་སྒྲུབ་ཐབས་མི་འདྲ་བ་གཉིས། ཨུ་རྒྱན་ནས་བྱུང་བའི་རིག་བྱེད་མའི་སྒྲུབ་ཐབས། སློབ་དཔོན་ལྷན་སྐྱེས་རོལ་པས་མཛད་པའི་རིག་བྱེད་མའི་སྒྲུབ་ཐབས། ཀྱཻ་རྡོ་རྗེའི་རིམ་པའི་རིག་བྱེད་མའི་སྒྲུབ་ཐབས།
ཀྱཻ་རྡོར་གྱི་རྒྱུད་ནས་བྱུང་བའི་རིག་བྱེད་མའི་སྒྲུབ་ཐབས། རིག་བྱེད་མ་ཕྱག་དྲུག་མའི་སྒྲུབ་ཐབས་མི་འདྲ་བ་གཉིས། རིག་བྱེད་མ་ཕྱག་བརྒྱད་མའི་སྒྲུབ་ཐབས་ཨིནྡྲ་བྷཱུ་ཏིས་མཛད་པ། ཡང་རིག་བྱེད་མའི་སྒྲུབ་ཐབས། དེའི་མན་ངག་གི་རིམ་པ། རིག་བྱེད་མ་དཀར་མོའི་སྒྲུབ་ཐབས། སློབ་དཔོན་ནག་པོ་པས་མཛད་པའི་རིག་བྱེད་མའི་སྒྲུབ་ཐབས། ཀུ་རུ་ཀུལླེའི་ལས་ཀྱི་སྦྱོར་བ། རྣམ་རྒྱལ་གྱི་སྒྲུབ་ཐབས། གདུགས་དཀར་ཅན་གྱི་སྒྲུབ་ཐབས།
རྡོ་རྗེ་ཙཱ་ཙི་ཀའི་སྒྲུབ་ཐབས། སོ་སོར་འབྲང་མའི་སྒྲུབ་ཐབས་མི་འདྲ་བ་གཉིས། སྟོང་ཆེན་མོ། ། གསང་སྔགས་རྗེས་འཛིན། རྨ་བྱ་ཆེན་མོ། ། བསིལ་བའི་ཚལ་ཞེས་བྱ་བའི་སྒྲུབ་ཐབས། ལྷ་མོ་ལྔའི་སྒྲུབ་ཐབས་མདོར་བསྡུས། ཕྱིར་བཟློག་མའི་སྒྲུབ་ཐབས། རྒྱལ་མཚན་རྩེ་མོའི་དཔུང་རྒྱན་གྱི་སྒྲུབ་ཐབས། གཞན་གྱིས་མི་ཐུབ་མའི་སྒྲུབ་ཐབས།
རྡོ་རྗེ་གྷཎྜྷ་རིའི་སྒྲུབ་ཐབས་གཉིས། བསྲུང་བ་ལྔའི་ཆོ་ག རྡོ་རྗེ་ལྕགས་སྒྲོགས་ཀྱི་སྒྲུབ་ཐབས་མི་འདྲ་བ་གཉིས། པཎྜི་ཏ་ཆོས་ཀྱི་འབྱུང་གནས་བློ་གྲོས་ཀྱི་མཛད་པའི་རྒྱལ་མཚན་རྩེ་མོའི་དཔུང་རྒྱན་གྱི་སྒྲུབ་ཐབས། གཙུག་ཏོར་རྣམ་རྒྱལ་གྱི་སྒྲུབ་ཐབས། ལྷ་མོ་ནོར་རྒྱུན་མའི་སྒྲུབ་ཐབས་མི་འདྲ་བ་གསུམ། དེའི་གཟུངས་ཀྱི་མན་ངག་ཕག་མོའི་སྒྲུབ་ཐབས་ཨ་ཝ་དྷཱུ་ཏི་པས་མཛད་པ། ཕག་མོ་ཤེས་རབ་གསལ་བྱེད་མའི་སྒྲུབ་ཐབས། བྱམས་པའི་སྒྲུབ་ཐབས་མི་འདྲ་བ་གཉིས། པཎྜི་ཏས་འཇིགས་མེད་འབྱུང་གནས་སྦས་པའི་ཛཾ་བྷ་ལ་ནག་པོའི་སྒྲུབ་ཐབས།
ཛཾ་བྷ་ལ་སེར་པོའི་སྒྲུབ་ཐབས་རྒྱས་བསྡུས་གསུམ། སེར་པོ་ཕྱག་གཉིས་པའི་སྒྲུབ་ཐབས་ཙནྡྲ་གོ་མིས་མཛད་པ། སེར་པོ་ལྷ་ཕོ་བརྒྱད། མོ་བརྒྱད་ཀྱིས་བསྐོར་བའི་སྒྲུབ་ཐབས་རྒྱས་བསྡུས་གཉིས། དེ་ལ་ཆུ་རྒྱུན་དུ་དབུལ་བའི་མན་ངག་གི་རིམ་པ་མི་འདྲ་བ་གཉིས། ཡང་སློབ་དཔོན་ཙནྟྲ་གོ་མིས་མཛད་པའི་རྟ་མགྲིན་གྱི་སྒྲུབ་ཐབས། རྟོག་པ་བདུན་པ་ལས་གསུངས་པའི་རྟ་མགྲིན་གྱི་སྒྲུབ་ཐབས། པཎྜི་ཏ་ཤརྡྷཱ་ཀ་རས་མཛད་པའི་རྟ་མགྲིན་གྱི་སྒྲུབ་ཐབས། འཇིག་རྟེན་གསུམ་ལས་རྣམ་པར་རྒྱལ་གྱི་སྒྲུབ་ཐབས། རྡོ་རྗེ་མེ་དང་ཉི་མ་འབར་བའི་སྒྲུབ་ཐབས།
རྟ་མཆོག་གི་སྒྲུབ་ཐབས། གཤིན་རྗེའི་གཤེད་དམར་པོའི་སྒྲུབ་ཐབས། གཤིན་རྗེའི་གཤེད་ནག་པོའི་སྒྲུབ་ཐབས་མི་འདྲ་བ་གཉིས། ཡང་དགྲ་ནག་གི་སྒྲུབ་ཐབས། གཤིན་རྗེ་མཐར་བྱེད་ཀྱི་སྒྲུབ་ཐབས་མི་འདྲ་བ་གཉིས། བགེགས་མཐར་བྱེད་ཀྱི་སྒྲུབ་ཐབས། སྟོབས་པོ་ཆེའི་སྒྲུབ་ཐབས་སློབ་དཔོན་ཤཱཀྱ་གཤིན་རྗེ་གྱིས་མཛད་པ། ཡང་སྟོབས་པོ་ཆེའི་སྒྲུབ་ཐབས། ཧཱུྃ་མཛད་ཀྱི་སྒྲུབ་ཐབས། ཧེ་རུ་ཀའི་སྒྲུབ་ཐབས།
ཀྱེ་རྡོ་རྗེ་ཕྱག་གཉིས་པའི་སྒྲུབ་ཐབས་ཏཱ་ར་ཤྲཱིས་མཛད་པ། བདག་མེད་མའི་སྒྲུབ་ཐབས་རྒྱས་བསྡུས་གཉིས། འབྱུང་པོ་འདུལ་བྱེད་ཀྱི་སྒྲུབ་ཐབས། དེའི་ཆོ་ག་དམ་པ་ཐམས་ཅད་འདྲེན་པའི་འཇིག་རྟེན་གསུམ་གྱིས་རྡོ་རྗེས་མཛད་པ། ནག་པོ་ཆེན་པོའི་སྒྲུབ་ཐབས། ཡང་ནག་པོ་ཆེན་པོའི་སྒྲུབ་ཐབས་རྣམས་སོ། ། ལྷ་འདི་དག་གི་རྗེས་གནང་གི་བརྒྱུད་པ་ནི། ཨ་བྷ་ཡཱ་ཀ་ར། ཤུ་བྷྃ་ཀ་ར་གུཔྟ། རཏྣ་རཀྵི་ཏ།
གོ་ཏམ་ཤྲཱི། ཀཱིརྟི་པཎྜི་ཏ། ལོ་ཙཱ་བ་གྲགས་རྒྱལ། རྒྱལ་མཚན་རིན་ཆེན། གར་ཐིག་པ་བསོད་རྒྱལ། ཀ་བཅུ་བ་གཞོན་ནུ་སེང་གེ བླ་མ་མགོན་པོ་འབུམ། བླ་མ་དཔལ་ལྡན་ཚུལ་ཁྲིམས། ཆོས་རྗེ་ཡེ་ཤེས་རྒྱལ་ཚན། རྡོ་རྗེ་འཆང་ཀུན་དགའ་བཟང་པོ།
འཇམ་དབྱངས་ཤེས་རབ་རྒྱ་མཚོ། ཆོས་རྗེ་དཀོན་མཆོག་འཕེལ། དེས་བདག་ས་སྐྱ་ལོ་ཙཱ་བ་ལའོ། ། ཡང་ན་རྡོ་རྗེ་འཆང་ཀུན་དགའ་བཟང་པོ། མུས་ཆེན་པ། ཆོས་རྗེ་དཀོན་མཆོག་འཕེལ། དེས་བདག་ལའོ། ། ལུང་རྐྱང་གི་བརྒྱུད་པ་ནི། ལོ་ཙཱ་བ་གྲགས་རྒྱལ། བཅོམ་ལྡན་རལ་གྲི།
འོང་ཆུང་བ་བསམ་གཞོན། རེ་སྟེང་པ་བྱང་དཔལ། བླ་མ་མགོན་པོ་འབུམ་མན་གོང་དུ་སྨོས་པ་དང་འདྲའོ། ། ནཱ་རོ་མཁའ་སྤྱོད་ཀྱི་བྱིན་རླབས་ཐོབ་པའི་བརྒྱུད་པ་ནི། རྡོ་རྗེ་འཆང་། རྡོ་རྗེ་རྣལ་འབྱོར་མ། སློབ་དཔོན་རྡོ་རྗེ་དྲིལ་བུ་པ། ཌྷེཾ་གི་པ། ཨནྟར་པ། ཏི་ལོ་པ།
ནཱ་རོ་པ། ཕཾ་ཐིང་པ་གཅེན་འཇིགས་མེད་གྲགས་པ། གཅུང་དུས་འཁོར་བ། ཀློག་ཀྱ་ཤེས་རབ་བརྩེགས། མལ་ལོ་ཙཱ་བ། རྗེ་ས་ཆེན། སློབ་དཔོན་རིན་པོ་ཆེ། རྗེ་བཙུན་གྲགས་པ། ས་སྐྱ་པཎྜི་ཏ། འཕགས་པ་རིན་པོ་ཆེ།
ཞང་དཀོན་མཆོག་དཔལ། བྲག་ཕུག་པ། བློ་གྲོས་བརྟན་པ། བླ་མ་དཔལ་ལྡན་ཚུལ་ཁྲིམས། རྡོ་རྗེ་འཆང་ཀུན་དགའ་བཟང་པོ། སེམས་དཔའ་ཆེན་པོ་དཀོན་མཆོག་རྒྱལ་མཚན། རྗེ་ཀུན་དགའ་དབང་ཕྱུག འཇམ་དབྱངས་དཀོན་མཆོག་འཕེལ། དེས་ས་སྐྱ་ལོ་རྩཱ་བ་ལའོ། ། རྣམ་འཇོམས་བིར་ལུགས་ཀྱི་བྱིན་རླབས་ཀྱི་བརྒྱུད་པ་ནི།
རྡོ་རྗེ་རྣམ་འཇོམས། བིརྺ་པ། ས་ཆེན། རྩེ་མོ། ། གྲགས་པ། པཎ་ཆེན། སྐྱོ་སྟོན་དྲི་མེད། ཞང་དཀོན་མཆོག་དཔལ། དགའ་ལྡན་པ་ཀུན་བསོད། གན་པ་རིན་རྒྱལ།
བླ་མ་དམ་པ། བླ་མ་དཔལ་ལྡན་ཚུལ་ཁྲིམས། ཆོས་རྗེ་ཡེ་ཤེས་རྒྱན་མཚན། ཆོས་རྗེ་ཀུན་དགའ་བཟང་པོ། ཆོས་རྗེ་སེམས་དཔའ་ཆེན་པོ། ཆོས་རྗེ་ཀུན་དགའ་དབང་ཕྱུག ཆོས་རྗེ་དཀོན་མཆོག་འཕེལ་བ། དེས་བདག་ས་སྐྱ་ལོ་ཙཱ་བ་ལའོ། ། ཐུགས་རྗེ་ཆེན་པོ་སྐྱེར་སྒང་ལུགས་ཀྱི་རིག་གཏད་ཀྱི་བརྒྱུད་པ་ནི། སྤྱན་རས་གཟིགས།
རཱ་ཧུ་ལ་གུཔྟ་བཛྲ། དི་པཾ་ཀ་ར་ཤྲཱི་ཛྙཱ་ན། ནག་ཚོ་ལོ་ཙཱ་བ། རོང་པ་ཕྱག་སོར་བ། ཝ་ཡུ་བ་ཤེས་རབ་ཚུལ་ཁྲིམས། ལྕེ་སྒོམ་འཕགས་པ། དབོན་སྟོན་སྐྱེར་སྒང་པ་ཆོས་ཀྱི་སེང་གེ གཉག་སྟོན་ཆོས་ཀྱི་ཤེས་རབ། ཆོས་རྗེ་སྟོན་པ་བརྩོན་འགྲུས་སེང་གེ འགྲོ་མགོན་ཤངས་པ་ཚུལ་ཁྲིམས་འབུམ།
གཉག་སྟོན་ཆེན་པོ་རྒྱལ་མཚན་དཔལ་བཟང་པོ། ནམ་མཁའ་དབང་ཕྱུག ནམ་མཁའི་རྣལ་འབྱོར། སེམས་དཔའ་ཆེན་པོ། ཆོས་རྗེ་དཀོན་མཆོག་འཕེལ། དེས་བདག་ས་སྐྱ་ལོ་ཙཱ་བ་ལའོ། ། ཡང་མུས་ཆེན་ལ། ཆོས་རྗེ་བསོད་ནམས་སེང་གེ་བས་གསན། དེ་ལ་བླ་མས་ཀྱང་གསན་ནོ། ། སྒྲུབ་ཐབས་མར་མེ་མཛད་ཀྱིས་མཛད་པ།
རིག་པ་གཏད་པའི་ཆོ་ག བླ་མ་སྐྱེར་སྒང་པས་ཞལ་གཟིགས་དུས་ཀྱི་བསྟོད་པ་རྣམས་དང་། རྣམ་རྒྱལ། རྣམ་འཇོམས་གཉིས་ཀྱི་རྗེས་གནང་ཡང་ཐོབ། ། རྡོ་རྗེ་ནག་པོ་ཆེན་པོ་གུར་གྱི་མགོན་པོ་ལྕམ་དྲལ་གྱི་རྗེས་གནང་ཐོབ་པའི་བརྒྱུད་པ་ནི། རྡོ་རྗེ་འཆང་། མཁའ་འགྲོ་མ་རྡོ་རྗེ་གུར། བྲམ་ཟེ་མཆོག་སྲེད། ནོར་བུ་གླིང་པ། ཤྲཱརྡྷ་ཀ་ར་ཝརྨ།
ལོ་ཆེན་རིན་ཆེན་བཟང་པོ། བྲག་སྟེངས་པ། མལ་ལོ། ། ས་སྐྱ་པ་ཆེན་པོ། སློབ་དཔོན་རིན་པོ་ཆེ། རྗེ་བཙུན་རིན་པོ་ཆེ། ས་སྐྱ་པཎྜི་ཏ། འཕགས་པ་རིན་པོ་ཆེ། ཞང་དཀོན་མཆོག་དཔལ། བྲག་ཕུག་པ།
བླ་མ་དམ་པ། བླ་མ་དཔལ་ལྡན་ཚུལ་ཁྲིམས་པ། ཆོས་རྗེ་ཡེ་ཤེས་རྒྱལ་མཚན། རྡོ་རྗེ་འཆང་ཀུན་དགའ་བཟང་པོ། རྗེ་ཀུན་དགའ་དབང་ཕྱུག རྡོ་རྗེ་འཆང་དཀོན་མཆོག དེས་བདག་ལའོ། ། ཐུན་མོང་མ་ཡིན་པ་ལྷ་བརྒྱད་ཀྱི་རྗེས་གནང་ཐོབ་པའི་བརྒྱུད་པ་ནི། རྡོ་རྗེ་འཆང་། འཕགས་པ་ཀླུ་སྒྲུབ།
སློབ་དཔོན་པདྨ་འབྱུང་གནས། པཎྜི་ཏ་རྡྷརྨཱ་པཱ་ལ། ལོ་ཆེན། བྲག་སྟེངས་པ། མལ་ལོ། ། ས་སྐྱ་པ་གོང་མ་ལྔ། དམ་པ་ཀུན་དགའ་གྲགས། དགའ་ལྡན་པ་ཀུན་བསོད། གན་པ་རིན་རྒྱལ། བླ་མ་དམ་པ།
བླ་མ་དཔལ་ལྡན་ཚུལ་ཁྲིམས། བུདྡྷ་ཤྲཱི། རྡོ་རྗེ་འཆང་ཀུན་དགའ་བཟང་པོ། མུས་ཆེན། ཆོས་རྗེ་ཀུན་དགའ་དབང་ཕྱུག རཏྣཝརྡྷ། དེས་བདག་ལའོ། ། ཡང་ལས་མགོན་པུ་ཏྲའི་ཟུར་དཀའ་རྒྱས་པ་ལྕམ་སྲིང་ལྔ་དང་བསྡུས་པ་མིང་སྲིང་གསུམ་གྱི་རྗེས་གནང་ཐོབ་པའི་བརྒྱུད་པ་ནི་གོང་ལྷ་བརྒྱད་དང་འདྲའོ། ། རྒྱུད་ཀྱི་བཤད་བཀའ་ཐོབ་པ་ལ། འཁོར་ལོ་བདེ་མཆོག་རྩ་བའི་རྒྱུད་ལེའུ་ལྔ་བཅུ་རྩ་གཅིག་པ་གོང་མའི་ས་བཅད།
དཀའ་འགྲེལ་མུ་ཏིག་ཕྲེང་བ། དེའི་བཤད་རྒྱུད་རྣལ་འབྱོར་མ་ཀུན་སྤྱོད། རྗེ་བཙུན་ཆེན་པོའི་འགྲེལ་པ་དང་བཅས་པའི་སྟེང་ནས་བཤད་བཀའ་ཐོབ་པའི་བརྒྱུད་པ་ནི། རྡོ་རྗེ་འཆང་། ཕྱག་ན་རྡོ་རྗེ། ས་ར་ཧ། ཀླུ་སྒྲུབ། ཤ་ཝ་རི། ལཱུ་ཧི་པ། དཱ་རི་ཀ་པ།
རྡོ་རྗེ་དྲིལ་བུ་པ། རུས་སྦལ་ཞབས། ཤྲི་ཛྭ་ལནྡྷ་རི་པ། ནག་པོ་སྤྱོད་པ། གུ་ཧྱ་པ། རྣམ་རྒྱལ་ཞབས། ཏེ་ལོ་པ། ནཱ་རོ་པ། ཕམ་ཐིང་པ་སྐུ་མཆེད། ཀློག་ཀྱ་བ།
མལ་ལོ། ། ས་ཆེན་ཡབ་སྲས་གསུམ། ཆོས་རྗེ་ཁུ་དབོན་གཉིས། ཞང་དཀོན་མཆོག་དཔལ། བྲག་ཕུག་པ། བླ་མ་དམ་པ། བླ་མ་དཔལ་ལྡན་ཚུལ་ཁྲིམས། ཆོས་རྗེ་ཡེ་ཤེས་རྒྱལ་མཚན། རྗེ་བཙུན་ཀུན་དགའ་བཟང་པོ། ཆོས་རྗེ་ཀུན་དགའ་དབང་ཕྱུག
ཆོས་རྗེ་རཏྣ་ཝརྡྷ། དེས་བདག་ལའོ། ། བཀའི་དགོངས་འགྲེལ་གྱི་བསྟན་བཅོས་ཐོབ་པའི་ཚུལ་ནི། ཐོག་མར་དཔལ་ཀྱཻ་རྡོ་རྗེའི་འགྲེལ་པ་ལུགས་ཀྱི་སྐོར་ལ། བདུད་རྩི་འོད། ལྷན་ཅིག་སྐྱེས་གྲུབ། ཚོགས་འཁོར་འདུ་བ་བསྒྲག་པ། དེ་ཉིད་བཅུ་པ་རྣམས་ཌོཾ་བི་བས་མཛད་པ། ཕྱག་གཉིས་པའི་སྒྲུབ་ཐབས་ཨ་ལ་ལ་བཛྲ་གྱིས་མཛད་པ། དྲན་པ་གཅིག་པ་གརྦྷ་རི་པས་མཛད་པ།
བདག་མེད་མ་དཔའ་གཅིག་བསོད་སྙོམས་པས་མཛད་པ། གུར་གྱི་སྒྲུབ་ཐབས། བཟང་པོ་ཡོང་བཟུང་། ཡན་ལག་དྲུག་པ། བདག་མེད་མའི་སྒྲུབ་ཐབས་གཏོར་ཆོག་འགྲེལ་པ་ཀུ་མུ་ཏི་རྣམས་མི་ཐུབ་ཟླ་བས་མཛད་པ། རིན་ཆེན་འབར་བ་གྲུབ་ཆེན་དཔའ་བོ་རྡོ་རྗེས་མཛད་པ། མཚོ་སྐྱེས་རྡོ་རྗེས་མཛད་པའི་དཀྱིལ་ཆོག་ནས་གླིང་མ། སྒྲུབ་ཐབས་མཚོ་སྐྱེས། ཚོགས་འཁོར་དམ་ཚིག་ལྔ་པ། བསྟོད་པ་ཉི་ཤུ་པ།
འགྲེལ་པ་པདྨ་ཅན་རྣམས་མཚོ་སྐྱེས་ཀྱི་སྐོར། སློབ་དཔོན་ནག་པོ་པས་མཛད་པའི་དཀྱིལ་ཆོག སྒྲུབ་ཐབས་དེ་ཉིད་གསལ་བ། ཕྱག་བཅུ་དྲུག་པས་དཔའ་གཅིག ཕྱག་གཉིས་པ་དཔའ་གཅིག རབ་གནས་ཚུལ་ཟབ་མོ། ། སྦྱིན་སྲེག རོ་སྲེག གཤིན་གྱི་ཆོ་ག མཆོད་རྟེན་གྱི་ཆོ་ག
ཚོགས་འཁོར། བདག་མེད་མའི་སྒྲུབ་ཐབས་ཆེ་ཆུང་གཉིས། རྫོགས་རིམ་གྱི་གཞུང་། འདི་རྣམས་ནག་པོ་པའི་སྐོར་རོ། ། ཡང་སྐབས་ཀྱི་འགྲེལ་ཆུང་བརྒྱད། རྫོགས་རིམ་ཐིག་ལེ་ཆེན་པོ། ཕྱག་རྒྱ་བཞི་པ་ཛེ་ཏཱ་རིས་མཛད་པ་རྣམས་ཐོས། བདེ་མཆོག་སྡོམ་འབྱུང་གི་འགྲེལ་པ་པདྨ་ཅན་རཏྣ་རཀྵི་ཏས་མཛད་པ། ཤོང་འགྱུར་གྱི་བརྒྱུད་པ་ནི། རྡོ་རྗེ་འཆང་།
རིན་ཆེན་མཚོ། ཆོས་རྗེ་དཔལ། མདོ་སྡེ་འབར། གཡུང་ཕུག་པ། བློ་གྲོས་བརྟན་པ། ཉི་མའི་ཞབས། བུ་སྟོན་རིན་པོ་ཆེ། ལོ་ཙཱ་བ་རིན་རྣམ། བླ་མ་བཀྲ་ཤིས་རིན་ཆེན། ཆོས་རྗེ་ཀུན་དགའ་བཟང་པོ།
ཆོས་རྗེ་དཔལ་ལྡན་རྡོ་རྗེ། ཆོས་རྗེ་དཀོན་མཆོག་འཕེལ་བ། དེས་ས་སྐྱ་ལོ་ཙཱ་བ་ལའོ། ། ལུ་ཧི་པའི་སྒྲུབ་ཐབས་དཔལ་མངོན་པར་རྟོག་པ། ལོ་ཆེན་གྱིས་བསྒྱུར་ལ། འགོས་དང་མར་དོས་བཅོས་པ། དེའི་འགྲེལ་པ་རྔོག་གི་འགྱུར། ཕྱི་རོལ་མཆོད་པའི་ཆོ་ག་དང་། ལག་མཆོད་གཉིས་དཔྱལ་ཆོས་བཟང་གི་འགྱུར། གཏོར་མའི་ཆོ་ག་རྔོག་གི་འགྱུར།
དེ་བཞི་པྲཛྙཱ་རཀྵི་ཏས་མཛད་པ་སྟེ་ལཱུ་ཧི་པའི་སྨད་ལྔར་གྲགས་པའང་ཐོས་སོ། ། ཡང་ནག་པོ་སྤྱོད་པས་མཛད་པའི་དཔལ་འཁོར་ལོ་སྡོམ་པའི་སྒྲུབ་ཐབས། དཀྱིལ་ཆོག་ལོ་ཆེན་གྱི་འགྱུར་ལ། འགོས་ཀྱིས་བཅོས་པ། སྦྱིན་སྲེག་གི་ཆོ་ག་དགེ་སློང་རིག་པ་གཞོན་ནུའི་འགྱུར་ཏེ། བསྐྱེད་རིམ་སྐོར་གསུམ་དང་། རྫོགས་རིམ་སྐོར་གསུམ་ནི་དཔྱིད་ཀྱི་ཐིག་ལེ་མར་དོའི་འགྱུར། གསང་བའི་དེ་ཁོ་ན་ཉིད་རབ་ཏུ་གསལ་བ་འགོས་འགྱུར་ལ་མར་དོས་བཅོས་པ། ཨོ་ལ་པ་ཏི་གྲགས་མཆོག་ཤེས་རབ་ཀྱི་འགྱུར་རྣམས་ཐོས་སོ། ། དྲིལ་བུ་པས་མཛད་པའི་སྒྲུབ་ཐབས་མལ་འགྱུར།
དཀྱིལ་ཆོག་ཆོས་ཀྱི་ཤེས་རབ་ཀྱི་འགྱུར། རིམ་ལྔ་བློ་ལྡན་ཤེས་རབ་ཀྱི་འགྱུར་རྣམས་ཐོས། གསང་འདུས་ལུགས་གསུམ་གྱི་ཡིག་ཆའི་ལུང་ཐོབ་པའི་རྣམ་གྲངས་ལ་ཐོག་མར། སྒྲུབ་ཐབས་མདོར་བྱས་དང་། མདོ་བསྲེ་གཉིས་ཀླུ་སྒྲུབ་ཀྱིས་མཛད་པ། ལོ་ཆེན་འགྱུར། ཀླུ་བྱང་གིས་མཛད་པའི་རྣམ་གཞག་རིམ་པ། ཀླུའི་བློས་མཛད་པའི་དཀྱིལ་ཆོག་ཉི་ཤུ་པ་དཔྱལ་ཆོས་བཟང་གི་འགྱུར། དཀྱིལ་ཆོག་ཟུང་འཇུག་གསལ་བ་ས་པཎ་གྱི་འགྱུར། གསང་འདུས་ཀྱི་དཀྱིལ་ཆོག་དང་།
རྡོ་རྗེ་སེམས་དཔའི་མཆོད་མཆོག་གཉིས་ནག་པོ་པས་མཛད་པ་འགོས་འགྱུར། རྡོ་རྗེ་སེམས་དཔའི་སྒྲུབ་ཐབས་ཟླ་གྲགས་ཀྱིས་མཛད་པ། ཀློག་ཀྱ་གཞོན་ནུ་འབར་གྱི་འགྱུར། ། བྱང་ཆུབ་སེམས་འགྲེལ་རབ་ཞི་བཤེས་གཉེན་གྱི་འགྱུར། པ་ཚབ་ཀྱིས་བཅོས་པ། ཡ་ར་ལ་ཝ་སོགས་ཚུལ་བཞིར་བཤད་པ་འཕགས་པ་ལྷས་མཛད་པ། ལོ་ཆེན་གྱི་འགྱུར། རྫོགས་རིམ་ཟབ་མོ་རིམ་པ་ལྔའི་གཞུང་ཀླུ་སྒྲུབ་ཀྱིས་མཛད་པ་ལས། རིམ་པ་གཉིས་པ་ཤཱཀྱ་བཤེས་གཉེན་གྱིས་མཛད་པ། རིམ་པ་ལྔ་པའི་དོན་འགྲེལ་སྤྱོད་བསྡུས་སྒྲོན་མ་དང་།
མངོན་པར་བྱང་ཆུབ་པའི་རིམ་པ་འཕགས་པ་ལྷས་མཛད་པ་ལོ་ཆེན་གྱི་འགྱུར། བདག་བྱིན་གྱིས་བརླབས་པའི་རིམ་པ་འགོས་འགྱུར། སེམས་ཀྱི་སྒྲིབ་སྦྱོང་ནག་ཚོའི་འགྱུར། རིམ་པ་ཁོངས་སུ་བསྡུ་བ་ཀླུ་བྱང་གིས་མཛད་པ་བནྡྷེ་ཉི་མ་གྲགས་ཀྱི་འགྱུར། འགོས་ཀྱི་སྟོང་འཐུན་ཆེན་པོ་རྣམས་འཕགས་ལུགས་ཀྱི་སྐོར་རོ། ། ཡེ་ཤེས་ཞབས་ལུགས་ཀྱི་སྐོར་ལ། ཡེ་ཤེས་ཞབས་ཀྱིས་མཛད་པའི་སྒྲུབ་ཐབས་ཀུན་བཟང་ལོ་ཆེན་གྱི་འགྱུར། དཀྱིལ་ཆོག་བཞི་བརྒྱ་ལྔ་བཅུ་པ་མར་མེ་མཛད་བཟང་པོས་མཛད་པ་བནྡྷེ་དགེ་བའི་བློ་གྲོས་ཀྱི་འགྱུར། འཇམ་དཔལ་ཞལ་ལུང་ཡེ་ཤེས་ཞབས་ཀྱིས་མཛད་པ་ལྷ་ཡེ་ཤེས་རྒྱལ་མཚན་གྱི་འགྱུར། དེའི་འགྲེལ་པ་དམན་ཞབས་ཀྱིས་མཛད་པ།
གསང་འདུས་སྤྱན་རས་གཟིགས་ཀྱི་སྒྲུབ་ཐབས་མར་མེ་མཛད་ཡེ་ཤེས་ཀྱིས་མཛད་པ། གྲོལ་བའི་ཐིག་ལེ་བདག་སྒྲུབ་པ་ཡེ་ཤེས་ཞབས་ཀྱིས་མཛད་པ། གྲོལ་བའི་ཐིག་ལེའི་འགྲེལ་པ་སློབ་དཔོན་དམན་པའི་ཞབས་ཀྱིས་མཛད་པ་རྣམས་ལོ་ཆེན་གྱིས་འགྱུར་ཐོས་སོ། ། ཕ་རོལ་དུ་ཕྱིན་པའི་མདོ་དང་གཞུང་ལུགས་ཐོས་པ་ནི། བདེ་བ་ཅན་གྱི་ཞིང་བཀོད་ཀྱི་མདོ་ཡེ་ཤེས་སྡེའི་འགྱུར། ། སྨན་བླའི་མདོ་བརྒྱད་བརྒྱ་པ། མདོའི་ཆོ་ག་བོ་དྷི་ས་ཏྭས་མཛད་པ། ཆོས་ཉིད་རང་གི་ངོ་བོ་ལས་མི་གཡོ་བར་བསྟན་པའི་མདོ། རྒྱལ་པོ་གཟུགས་ཅན་སྙིང་པོ་ལ་གདམས་པའི་མདོ། རྒྱལ་པོ་འཆར་བྱེད་ལ་གདམས་པའི་མདོ།
འཕགས་པ་སྦྱིན་པའི་ཕན་ཡོན་བསྟན་པའི་མདོ། སྤྱན་རས་གཟིགས་ཀྱི་ཞུས་པའི་ཆོས་བདུན་པའི་མདོ། ཆོས་བཞི་པའི་མདོ། འདི་རྣམས་བནྡྷེ་ཡེ་ཤེས་སྡེའི་འགྱུར། བྱང་ཆུབ་སེམས་དཔའ་རྒྱལ་བའི་བློ་གྲོས་ཀྱི་མདོ་དགེ་བའི་བློ་གྲོས་ཀྱི་འགྱུར། གསལ་རྒྱལ་གྱི་ཚིགས་བཅད། ཡེ་ཤེས་སྡེའི་འགྱུར། མཆོད་རྟེན་བསྐོར་བའི་མདོ། ལྟུང་བ་སྡེ་ལྔའི་དགེ་བ་དང་མི་དགེ་བའི་འབྲས་བུ་རྣམ་པར་གཞག་པའི་མདོ། ཀུན་ཏུ་རྒྱུ་སེན་རིངས་ཀྱི་ཞུས་པའི་མདོ།
ཟླ་བའི་མདོ། དགེ་བའི་བཤེས་གཉེན་བརྟེན་པའི་མདོ། སེམས་བསྐྱེད་ཀྱི་མདོ། ཆོས་སྤྱོད་བཅུའི་མདོ། འཕགས་པ་དཀོན་མཆོག་གསུམ་ལ་སྐྱབས་སུ་འགྲོ་བའི་མདོ། ཡང་སྐྱབས་སུ་འགྲོ་བའི་མདོ་སྟེ་ལུང་སིལ་བུ་བཅུ་བདུན་དུ་གྲགས་པ་དང་། དེ་རྣམས་ཀྱི་བསྡུས་དོན་མཆིམས་ནམ་མཁའ་གྲགས་ཀྱིས་མཛད་པའི་ལུང་ཡང་ཐོས་སོ། ། རྡོ་རྗེ་འཆང་དང་དབྱེར་མ་མཆིས་པ་རྗེ་བཙུན་ས་སྐྱ་པ་ཡབ་སྲས་ཀྱི་བཀའ་འབུམ་གྱི་ལུང་ཐོབ་པ་ལ་ཐོག་མར་ས་སྐྱ་པ་ཆེན་པོའི་བཀའ་འབུམ་ཐོབ་པའི་རྣམས་གྲངས་ནི། རྒྱུད་སྡེ་སྤྱི་རྣམ། བརྟག་གཉིས་ཀྱི་ས་བཅད།
བརྟག་གཉིས་ཀྱི་ཚིག་འགྲེལ། དཀའ་འགྲེལ། ཊཱིཀ་ཆུང་མན་ངག་དོན་གསལ། གུར་གྱི་ཐོ་ཡིག གུར་གྱི་བཤད་པའི་ཆིངས། རྡོ་རྗེའི་གླུའི་བཤད་པ། བསྡུས་དོན། རྩའི་མངོན་རྟོགས་ཀྱི་བཤད་པའི་དཀའ་འགྲེལ། རྡོ་རྗེ་སྙིང་འགྲེལ་གྱི་ཡིག་སྣ། སྒྲུབ་ཐབས་མཚོ་སྐྱེས་གྱི་ས་བཅད།
སློབ་དཔོན་མཚོ་སྐྱེས་ཀྱི་ལོ་རྒྱུས། མཚོ་སྐྱེས་ཀྱི་བཤད་པ་ཚིག་བཅད་མ། གུར་གྱི་རྒྱུད་ཀྱི་ཟིན་བྲིས། སམྤུ་ཊའི་རྒྱུད་ཀྱི་དཀའ་འགྲེལ། རྫོགས་རིམ་གྱི་མན་ངག རྒྱུད་ཕྱི་མའི་བཤད་པ་གཉིས། སམྤུ་ཊ་རྡོར་དབྱིངས་ཀྱི་དཀྱིལ་ཆོག ཀྱཻ་རྡོ་རྗེའི་གདན་གྱི་རྣམ་དག སྔོན་འབྱུང་གི་རྣམ་འཕྲུལ་ཌོཾ་བི་ཧེ་རུ་ཀས་མཛད་པའི་དེ་ཉིད་བཅུ་པའི་དཀའ་འགྲེལ། ཀག་ཆོལ་གྱི་སྒྲུབ་ཐབས་རིན་ཆེན་རྡོ་རྗེས་མཛད་པའི་འགྲེལ་པ།
བདེ་མཆོག་རྩ་རྒྱུད་ཀྱི་ལེ་འགྲེལ། ས་བཅད། དཀའ་འགྲེལ། བདེ་མཆོག་ནག་པོ་པའི་དཀྱིལ་ཆོག་གི་ཡིག་སྣ། འདི་ཐེ་ཚོམ་ཅན་ཡིན་གསུངས། ནག་པོ་གཞུང་དྲུག་གི་ཊཱི་ཀ་དང་མན་ངག་ནག་འབུམ་དུ་གྲགས་པ་ལ། སློབ་དཔོན་སྤྱོད་པའི་རྡོ་རྗེའི་ལོ་རྒྱུས། གཞུང་དྲུག་སྤྱིའི་རྣམ་གཞག དཀྱིལ་ཆོག སྒྲུབ་ཐབས།
སྦྱིན་སྲེག གསང་བའི་དེ་ཁོ་ན་ཉིད་གསལ་བ། ཨོ་ལ་པ་ཏི། དཔྱིད་ཐིག་རྣམས་ཀྱི་ས་བཅད་རེ་རེ། རས་བྲིས་ལ་བརྟེན་པའི་དཀྱིལ་ཆོག མངོན་རྟོགས་ཀྱི་གསལ་བྱེད། སྦྱིན་སྲེག་གི་ཊཱི་ཀ དེའི་ལག་ལེན། རོ་སྲེག གསང་བའི་དེ་ཁོ་ན་ཉིད་གསལ་བའི་ཊཱི་ཀ
དེའི་ཚིག་དོན་བསྡུས་པའི་གོ་འབྱེད། ཨོ་ལ་པ་ཏིའི་རྣམ་བཤད། ཨོ་ལ་པ་ཏིའི་མན་ངག དཔྱིད་ཐིག་གི་ཊཱི་ཀ འཇིགས་བྱེད་རྟོག་བདུན་གྱི་ཊཱི་ཀ སྒྲོལ་མ་བཅུ་བདུན་མའམ་བཅུ་གསུམ་མའི་དཀྱིལ་ཆོག མན་ངག་གཅེས་བསྡུས་སུ་གྲགས་པ་ལ། བིརྺ་པའི་སྒྲུབ་ཐབས་སོགས་མན་ངག་གི་རྣམ་གྲངས་བཞི་བཅུ་ཞེ་དྲུག་ཕྱོགས་གཅིག་ཏུ་བྲིས་པ། གུར་གྱི་ཁྲོ་བཅུའི་གདམས་པ། བྷ་ཡ་ནའི་མན་ངག
བླ་མ་སྐྱུ་ར་ཨ་སྐྱབས་ལ་ཞུ་ཡིག བུམ་གཏེར་གཞུག་ཚུལ་གྱི་མན་ངག་རྣམས་སོ།། ༈ །སློབ་དཔོན་རིན་པོ་ཆེའི་གསུང་འབུམ་ཐོབ་པ་ལ། རྗེ་ས་སྐྱ་པ་ཆེན་པོ་ལ་བསྟོད་པ། ལམ་འབྲས་བརྒྱུད་པའི་གསོལ་འདེབས། རྒྱ་སྒོམ་ཚུལ་ཁྲིམས་གྲགས་ལ་སྤྲིངས་ཡིག སློབ་དཔོན་ཆ་པ་ལ་བསྟོད་པ། རྒྱུད་སྡེ་སྤྱིའི་རྣམ་གཞག་ཆོས་རྗེ་པས་ཞུས་དག་མཛད་པ། བརྟག་གཉིས་ཀྱི་ས་བཅད། རྒྱུད་ཀྱི་རྣམ་བཤད་ཉི་མའི་འོད་ཟེར།
སཾ་པུ་ཊའི་ས་བཅད་ཊཱི་ཀ་གནད་ཀྱི་གསལ་བྱེད། གཉིས་པའི་རབ་བྱེད་གཉིས་པའི་ཊཱི་ཀ སྒྲུབ་ཐབས་མཚོ་སྐྱེས་ཀྱི་ཊཱི་ཀ ནས་གླིང་མའི་ལུགས་ཀྱི་ཀྱཻ་རྡོ་རྗེའི་དབང་ཆོག ལས་དང་པོ་བའི་བྱ་བ། ཌོཾ་བི་ཧེ་རུ་ཀའི་ལུགས་ཀྱི་ཀྱཻ་རྡོ་རྗེའི་དཀྱིལ་ཆོག བཟང་པོ་ཡོངས་བཟུང་གི་རབ་གནས་དང་། སྦྱིན་སྲེག་གི་ཆོ་གའི་ཊཱི་ཀ ཀྱཻ་རྡོ་རྗེ་མན་ངག་ལུགས་ཀྱི་མངོན་རྟོགས་རྒྱས་པ། དབང་གི་ཆུ་བོ། །
རབ་གནས་བཟང་དྲུག ཞི་བའི་སྦྱིན་སྲེག བདག་མེད་མའི་དབང་གི་ཐོ་ཡིག བདེ་མཆོག་དྲིལ་བུ་པའི་སྒྲུབ་ཐབས། དྲིལ་བུ་པའི་དབང་གི་བྱ་བའི་ཊཱི་ཀ གཙུག་ཏོར་རྣམ་རྒྱལ་གྱི་རྟོག་པའི་ཊཱི་ཀ་དང་ས་བཅད། སེང་གེ་སྒྲའི་སྒྲུབ་སྐོར། དོན་ཡོད་ཞགས་པའི་ལོ་རྒྱུས། དོན་ཞགས་རྒྱུད་ཆུང་གི་ས་བཅད། ལྷ་ལྔའི་བསྟོད་པ།
དོན་ཡོད་ཞགས་པའི་མདོའི་འགྲེལ་བ། རྡོ་རྗེ་གདན་པའི་མན་ངག་ཆོས་དྲུག མི་གཡོ་བ་སྔོན་པོའི་ཆོས་སྐོར་གདམ་ངག་དང་བཅས་པ། དེ་ལ་ཉེ་བར་མཁོ་བའི་སྲུང་འཁོར་གྱི་རྒྱ་གཞུང་། གཏོར་ཆེན་གྱི་ཆོ་ག སྤྱོད་འཇུག་གི་ཊཱི་ཀ ཆོས་ལ་འཇུག་པའི་སྒོ བྱིས་པ་བདེ་ལག་ཏུ་འཇུག་པ། བདེ་མཆོག་རྩ་རྒྱུད་ཀྱི་ཊཱི་ཀ་མུ་ཏིག་ཕྲེང་བ་ཞེས་བྱ་བ། བླ་ཆེན་མལ་དང་། རྗེ་ས་སྐྱ་པ་ཆེན་པོ་གཉིས་ཀའི་སློབ་མ་རྗེ་བཙུན་སྐུ་མཆེད་གཉིས་ཀའི་སློབ་དཔོན་བླ་མ་གཉན་ཕུལ་བྱུང་བས་མཛད་པ་རྣམས་དང་།།
༈ །རྗེ་བཙུན་རིན་པོ་ཆེའི་གསུང་རབ་ལ། ལམ་འབྲས་བླ་མ་བརྒྱུད་པའི་གསོལ་འདེབས། རྗེ་ས་ཆེན་གྱི་རྣམ་ཐར། བླ་མ་ལྔ་བཅུ་པའི་ཊཱི་ཀ ཚར་གསུམ་ཁུག་པའི་མན་ངག བརྟག་གཉིས་ཀྱི་རྣམ་བཤད་དག་ལྡན། རྒྱུད་གསུམ་གྱི་མངོན་པར་རྟོགས་པ་རིན་པོ་ཆེ་ལྗོན་ཤིང་། སྟོང་ཐུན་ས་བཅད། གུར་གྱི་ས་བཅད། རྒྱུད་སྡེའི་དུམ་བུ་བརྒྱ་བཅུ་གསུམ་པ།
འགྲེལ་པ་གུར་རྒྱན། གུར་གྱི་ཐིག་ཆོག ཀྱཻ་རྡོ་རྗེའི་མངོན་པར་རྟོགས་པ་ཡན་ལག་དྲུག་པ། བདག་མེད་མའི་མངོན་རྟོགས། བྱིན་རླབས་ཀྱི་བརྒྱུད་པ་མ་ཉམས་པར་བསྐུར་བ། ཚོགས་འཁོར་གྱི་ཆོ་ག ལས་བཞིའི་སྦྱིན་སྲེག རྡོ་རྗེ་དྲིལ་བུ་དང་། བགྲང་ཕྲེང་གི་དེ་ཉིད། དགའ་སྟོན་རྡོ་རྗེ་གྲགས་ལ་གདམས་པ།
རྒྱུད་འབུམ་གྱི་དཀར་ཆག བླ་མ་གོང་མའི་ཆོས་སྐོར་གྱི་དཀར་ཆག དབང་གི་སྔོན་འགྲོའི་སེམས་བསྐྱེད་ཀྱི་ཆོ་ག རིན་ཆེན་འབར་བའི་ས་བཅད། དུས་ཐ་མའི་ཆོ་ག་གཞན་ཕན་བདུད་རྩི། ཀྱཻ་རྡོ་རྗེའི་བསྟོད་པ་དཎྜ་ཀ བདག་མེད་མ་ལྷ་མོ་བཅོ་ལྔའི་བསྟོད་པ་ཀྱཻ་རྡོ་རྗེའི་བཀྲ་ཤིས། ཧེ་རུ་ཀའི་བྱུང་ཚུལ། བདེ་མཆོག་ལཱུ་ཧི་པའི་མངོན་རྟོགས། བདེ་མཆོག་ནག་པོ་པའི་དཀྱིལ་ཆོག་གི་ས་བཅད་འཁྲུགས་ཅན་དང་འཁྲུགས་མེད་གཉིས།
ནག་པོ་པའི་སྒྲུབ་ཐབས་དང་སྦྱིན་སྲེག་གི་ས་བཅད་རེ། ནག་པོ་པའི་དཀྱིལ་ཆོག་གི་འགྲེལ་བ། དཀྱིལ་ཆོག་ལག་ཏུ་བླང་བའི་རིམ་པ། དྲིལ་བུ་བའི་ལོ་རྒྱུས། དྲིལ་བུ་བའི་སྒྲུབ་ཐབས། རིམ་ལྔའི་ཊཱི་ཀ ཚེས་བཅུའི་མཆོད་པ་བྱ་ཚུལ། ཕག་མོ་ཞལ་གཉིས་མའི་སྒྲུབ་ཐབས། སྔགས་ཀྱི་དེ་ཉིད་བྱིན་གྱིས་བརླབས་པ་ཞེས་བྱ་བའི་རྫོགས་རིམ། ལས་བཅུའི་གསལ་བྱེད།
མཻ་ཏྲི་མཁའ་སྤྱོད་བརྒྱུད་ཀྱི་དུམ་བུ། སྒྲུབ་ཐབས་གཉིས་མེད་རྡོ་རྗེས་མཛད། རྗེས་གནང་གི་ཆོ་ག་རྒྱལ་བ་སྡེས་མཛད་པ་འདི་གསུམ་རྗེ་བཙུན་གྱིས་མཛད་པ་མིན་ཀྱང་། ཕྱོགས་གཅིག་བསྒྲིག་མཁན་དང་། མཆན་དང་ཟིན་བྲིས་ཕྲེང་རེ་བ་འདི་རྣམས་མཛད་མཁན་རྗེ་བཙུན་ཡིན་པས་འདིར་བྲིས་སོ། ། ནཱ་རོ་མཁའ་སྤྱོད་ཀྱི་སྒྲུབ་ཐབས། ཕྱི་མཆོད་མདོར་བསྡུས་བྱེད་ཚུལ། ཚེས་བཅུའི་མཆོད་པ། ཚོགས་འཁོར། སྦྱིན་སྲེག
མར་མེའི་སྦྱིན་སྲེག པྲ་དབབ་པ། གནོད་སྦྱིན་མོ་སྒྲུབ་པའི་མན་ངག སྨན་ཆེན་པོའི་བཅུད་ལེན། འདི་རྣམས་རྗེ་ས་ཆེན་གྱི་ཡིན་པས། གོང་དུ་འདྲི་རྒྱུ་ཡིན་ནའང་ཕག་མོ་སྐོར་གསུམ་གྱི་མན་ངག་ཕྱོགས་གཅིག་ཏུ་བྱ་བའི་ཕྱིར། སྔ་མ་རྣམས་ཀྱིས་འདིར་བྲིས་པ་བཞིན་བཞག་གོ ། རྩ་དབུ་མའི་ཁྲིད་ཡིག ངེས་བརྗོད་བླ་མའི་འཁོར་ལོ་བྲི་བའི་གདམས་ངག རྣལ་འབྱོར་མ་ཀུན་སྤྱོད་ཀྱི་རྒྱུད་ཀྱི་བསྡུས་དོན།
ཊཱི་ཀ ཀུ་རུ་ཀུལླེའི་སྒྲུབ་ཐབས། ཚོགས་བདག་གི་སྒྲུབ་ཐབས། དགྲ་ནག་གི་མངོན་རྟོགས། འཇིགས་བྱེད་ཀྱི་བསྟོད་པ། བདུད་རྩི་འཁྱིལ་པའི་གདམས་ངག སྒྲོལ་མ་ཞི་ཁྲོའི་སྒྲུབ་ཐབས། བསྟོད་པ་འདོན་ཐབས། ལས་ཁ་ཚར་བ་དང་བཅས་པ། སྒྲོལ་མ་སྤྱི་སྒྲུབ།
སོ་སོའི་སྒྲུབ་ཐབས། བསྟོད་པ་འདོན་ཐབས་ཀྱི་བརྗེད་བྱང་། ཕྱག་འཚལ་ཉི་ཤུ་རྩ་གཅིག་གི་སྒྲུབ་ཐབས་ཀྱི་ཊཱི་ཀ དེའི་ས་བཅད། སྒྲོལ་མ་ལུས་དཀྱིལ་གྱི་སྒྲུབ་ཐབས། འཆིམས་ཆོས་སེང་གེ་དོན་ཏུ་མཛད་པ། ཕྱག་འཚལ་ཉེར་གཅིག་གི་ས་བཅད། མཆན་དཀྱུས་སུ་བཅུག་པ་གསལ་བའི་འོད་ཟེར། སྒྲོལ་མའི་སྒྲུབ་ཐབས་ཡན་ལག་དྲུག་པ། སྒྲོལ་མ་མཎྜལ་བཞི་པའི་གསོལ་འདེབས།
རྗེ་བཙུན་གྱི་མནལ་ལམ་ཁམས་པ་སྦ་སྟོན་གྱིས་བྲིས་པ། ནང་གི་ལྷུང་བཟེད་བརྟག་པ། རྗེ་བཙུན་གྱི་གསུང་བཞིན་རྦ་རོའི་བནྡྷེ་བཤེས་གཉེན་གྲགས་ཀྱིས་ཟིན་བྲིས་བྱས་པ། ག་རིངས་རྒྱལ་པོ་ལ་བརྩིས་བསྡུར་དུ་བསྐུར་བ་ཧེ་རུ་ཀའི་ཆས་དྲུག་གིས་བཤད་པ། རྩ་ལྟུང་གི་འགྲེལ་པ་འཁྲུལ་སྤོང་། སྒྲུབ་ཐབས་བརྒྱ་རྩ་ལ་གཞུང་དགུ་བཅུ་གོ་དྲུག་ཡོད་པའི་ཊཱིཀ་ཆུང་སྤྱིའི་རྣམ་གཞག ས་བཅད་དང་བཅས་པ་ལ་སྒྲུབ་ཐབས་བསྡུས་པའི་ཡིག་སྣ་ཞེས་གྲགས་པ། ངན་སོང་སྦྱོང་རྒྱུད་ཀྱི་སྤྱི་དོན། སྦྱོང་རྒྱུད་གྱི་ས་བཅད། རྡོ་རྗེ་འབྱུང་བའི་ཊཱི་ཀ
ཀུན་རིག་གི་ཆོ་ག་གཞན་ཕན་འོད་ཟེར། ཆོ་ག་བསྡུས་པ་གཞན་ཕན་ཉེར་མཁོ། ཨརྒའི་ཆོ་ག རབ་གནས་དོན་གསལ། རིགས་གསུམ་སྤྱིའི་དཀྱིལ་ཆོག དཔལ་བོ་གཅིག་གྲུབ་ཀྱི་རྒྱུད་ཀྱི་ཊཱི་ཀ མི་གཡོ་བ་སྔོན་པོའི་བསྟོད་པ་འཐད་ལྡན། འཇམ་དབྱངས་ལ་བསྟོད་པ་རྒྱུད་གསུམ་འཁོར་ལོ། མཚན་བརྗོད་འདོན་ཐབས། ཨ་ར་པ་ཙ་ནའི་སྒྲུབ་ཐབས་ཚིགས་བཅད་མ།
འདི་སྔོན་གྱི་དཔེ་རྙིང་གཅིག་ལ། རྗེ་བཙུན་རྩེ་མོས་མཛད་བྱ་བ་སྣང་སྟེ། དེ་དག་པ་ཡིན་ནོ། ། ཨ་ར་པ་ཙ་ན་ལྷ་ལྔའི་སྒྲུབ་ཐབས། འདི་སིང་ཧ་ཤྲཱི་ཟེར་བ་གཅིག་གི་བྱས་པར་སྣང་ཀྱང་། མ་དཔེ་ན་བྲིས་པ་བཞིན་འདིར་ཤོར་བ་ཡིན་ནོ། ། ཨ་ར་པ་ཙ་ན་ལྷ་ལྔའི་དཀྱིལ་ཆོག དོན་ཡོད་ཞགས་པའི་ཆོ་ག མཎྜལ་གྱི་ཆོ་ག བསྟོད་པ།
སྲུང་འཁོར་བྲི་ཚུལ། ལག་ན་རྡོ་རྗེའི་གཟུངས་ཀྱི་མན་ངག རྣམ་འཇོམས་ཀྱི་རྒྱུད་ཀྱི་ཊཱི་ཀ་དང་། བསྡུས་དོན་ཐེ་ཚོམ་ཅན། དཔུང་བཟང་ཀྱི་རྒྱུད་ཀྱི་དཀའ་གནས་ཀྱི་ཐོ་ཡིག དྲན་པ་ཉེར་གཞག་སོགས་སྦྱར་བ། མཁའ་ལྡིང་གི་མན་ངག མི་གཡོ་བ་གསང་རྒྱུད་ལེའུ་བཞི་པའི་མན་ངག གཏོར་ཆེན་དོན་ལྔའི་ཆོ་ག འདི་རྗེ་བཙུན་རྩེ་མོའི་གཏོར་ཆེན་དང་མི་མཐུན་པས་མིན་པ་འདྲ་ནའང་སྔ་མ་རྣམས་ཀྱིས་བྲིས་པ་བཞིན་བཞག་གོ །
གཏོར་མ་བརྒྱ་རྩ་བཏང་ཚུལ། ཤཱཀྱའི་རྒྱལ་རབས། བོད་ཀྱི་རྒྱལ་རབས། རྒྱ་བོད་ཀྱི་དགེ་འདུན་གྱི་གྱེས་མདོ། དུས་ཚོད་བཟུང་བའི་རྩིས་ཡིག གཟའ་སྐར་འཕྲོད་མི་འཕྲོད་བརྟག་པ། ཞེ་ས་དགུ་ཕྲུགས་ཀྱི་ཡི་གེ ཕྱག་རྒྱ་ཆེན་པོ་གཅེས་བསྡུས་ཞེས་བྱ་བ། བླ་མ་སོ་སོའི་གདམས་ངག་ཟབ་མོ་རྣམས་ཕྱོགས་གཅིག་ཏུ་བསྡུས་པ་ལ་ཕྱག་རྒྱ་ཆེན་པོ་གཉིས་མེད་འོད་གསལ་བ་ལ་སོགས་པ་མན་ངག་སུམ་ཅུ་ཐམ་པ། ཆོས་སྤྱོད་རིན་ཆེན་ཕྲེང་བ།
སྡོམ་པ་ཉི་ཤུ་པའི་རྣམ་བཤད། སྤྱོད་འཇུག་གི་ས་བཅད། ཡེ་ཤེས་རྡོ་རྗེ་ལ་གདམས་པའི་ཉམས་དབྱངས། ཞེན་པ་བཞི་བྲལ་གྱི་གདམས་ངག ཁམས་བདེ་དྲི་བའི་དོན་གྱི་ཉམས་དབྱངས། ས་སྐྱའི་གནས་ལ་བསྟོད་པའི་ཉམས་དབྱངས། གཉེན་པོ་བསྟེན་ཚུལ་གྱི་ཉམས་དབྱངས། རྨི་ལམ་ཉམས་ལེན་བརྒྱད་ཀྱི་ཉམས་དབྱངས། སྒྲུབ་པ་ཉམས་སུ་ལེན་ཚུལ། སེམས་འདུལ་ཚུལ་གྱི་ཉམས་དབྱངས།
གསང་སྔགས་ནང་གི་ཉམས་ལེན། རང་ལ་རང་གིས་བསྐུལ་བ། ཉམས་དབྱངས་ཆེན་མོ། ། འདི་གླིང་རས་ཀྱི་ཟུར་ཟ་ཆེན་མོ་ལ་བཅོས་ནས། གཞན་ཞིག་གི་བྱས་པ་ཡིན་ནམ་གསུང་ངོ་། སྨན་སྤྱད་རྒྱལ་པོའི་དཀོར་མཛོད་ཅེས་གྲགས་པའི་སྨན་སྤྱད་ཀྱི་གདམས་ངག་ཆེན་མོ་འདི། སྨན་ཡན་ལག་བརྒྱད་པའི་མན་ངག་འཕགས་པ་ཀླུ་སྒྲུབ་ནས་ལོ་ཙཱ་བ་རིན་ཆེན་བཟང་པོའི་བར་དུ་རིམ་པར་བརྒྱུད་དེ་བླ་མ་མལ་ལོ་ཙཱ་བ་ཆེན་པོ་ལས་བྱུང་བའི་མན་ངག་རྗེ་ས་ཆེན། རྗེ་བཙུན་ཆེན་པོ་དཔལ་ཆེན་འོད་པོ་རྣམས་ཀྱི་མན་ངག་ཐོར་བུར་མཛད་པ་རྣམས་ཕྱོགས་གཅིག་ཏུ་བསྡེབས་པ་ཡིན་པས། དང་པོ་འདུ་བ་སྤྱིའི་རྣམ་གཞག་ནས་མཐར་མགོ་བཅོས་ཀྱིས་རྣམ་གཞག་གི་བར་ལ་སྨན་སྤྱད་འཐོར་སྤྱད།

རྟེན་འབྲེལ་གྱི་གདམས་ངག་རབ་ཏུ་མང་པོ་ཞིག་བཞུགས་སོ། ། འདི་རྣམས་ཀྱི་ལུང་དང་གླེགས་བཾ་དང་པོ་ནས་ཕྱོགས་གཅིག་ཏུ་བསྡེབས་པ་མ་བྱུང་བ་ལ་བླ་མ་དམ་པ་དཔལ་ལྡན་སེང་གེའི་ཐུགས་དགོངས་རྫོགས་པའི་ཕྱིར་དུ། ཆོས་ཀྱི་རྗེ་བསོད་ནམས་རྒྱལ་མཚན་དཔལ་བཟང་པོས། མཁན་པོ་ཤེས་རབ་རྡོ་རྗེ་དང་། དབུས་པ་རིན་རྒྱལ་གཉིས། ཕྱོགས་བཅུར་བཏང་སྟེ་ལུང་སུ་ཡོད་ལ་ཞུས་པ་ཡིན་པས། བརྒྱུད་པ་གོང་མ་རྣམས་ནི། གསན་ཡིག་ཏུ་ཤེས་པར་བྱ་ཞིང་། མཁན་པོ་ཤེས་རབ་རྡོ་རྗེ། མཁན་ཆེན་རྒྱལ་བ་བཟང་པོ། མཁན་ཆེན་བྱང་ཆུབ་སེང་གེ
ཐམས་ཅད་མཁྱེན་པ་ཡེ་ཤེས་རྒྱལ་མཚན། རྡོ་རྗེ་འཆང་ཀུན་དགའ་བཟང་པོ། ཆོས་རྗེ་ཀུན་དགའ་དབང་ཕྱུག ཆོས་རྗེ་དཀོན་མཆོག་འཕེལ། དེས་བདག་ལའོ།། ༈ །ཆོས་རྗེ་ས་སྐྱ་པཎྜི་ཏ་ཆེན་པོའི་བཀའ་འབུམ་ལ། ལེགས་པར་བཤད་པ་རིན་པོ་ཆེའི་གཏེར། རོལ་མོའི་བསྟན་བཅོས། བློ་གསལ་ཞིང་དོན་དུ་གཉེར་བའི་སྐྱེ་བོ་རྣམས་ལ་དྲི་བའི་ཚུལ་རྩོམ་འཕྲོ། མཁས་པ་འཇུག་པའི་སྒོ།
སྒྲ་ལ་འཇུག་པ་ཞེས་བྱ་བའི་རྣམ་བཤད། སྒྲའི་གནད་ཀྱི་གནད་བསྡུས་པ། བྱིས་པ་བདེ་བླག་ཏུ་འཇུག་པའི་རྣམ་བཤད་བྱིས་པ་ལ་ཕན་པ། ཡི་གེའི་སྦྱོར་བ། སྒྲ་ཉེ་བར་བསྡུ་བའི་ཚིགས་བཅད། ཚིག་གི་གཏེར། སྡེབ་སྦྱོར་སྣ་ཚོགས་མེ་ཏོག་གི་ཆུན་པོ། བདེ་བར་གཤེགས་པའི་ཐུགས་རྗེ་ལ་བསྐུལ་བ། རྗེ་བཙུན་ཆེན་པོའི་རྣམ་ཐར་ཐུན་མོང་དུ་གྲགས་པ། ང་བརྒྱད་རྩ་འགྲེལ།
དབུ་མ་ལུགས་ཀྱི་སེམས་བསྐྱེད་དེའི་ལུང་སྦྱོར། ཐུབ་པའི་དགོངས་པ་གསལ་བ། ཚད་མ་རིགས་པའི་གཏེར་རྩ་འགྲེལ། རྗེ་བཙུན་གྱི་བསྟོད་པ། སྡོམ་པ་གསུམ་གྱི་རབ་ཏུ་དབྱེ་བ། ཕྱོགས་བཅུའི་སངས་རྒྱས་ལ་ཞུ་ཕྲིན། སྐྱེས་བུ་དམ་པ་རྣམས་ལ་ཕྲིན་དུ་སྤྲིངས་པ། ལུང་རིགས་རྣམ་དག་དང་མཐུན་པར་འཆད་དགོས་ཚུལ། རྟོགས་ལྡན་གཅིག་གི་དྲིས་ལན། ཞང་ལོ་ཙཱ་བ་ལ་གདམས་པའི་ཚིགས་སུ་བཅད་པ།
བསྟན་པ་ལ་དགའ་བའི་ལྷ་རྣམས་ལ་སྤྲིངས་པ། ཡང་ཚིགས་བཅད་གོང་འོག་གཉིས། མི་ཉག་གི་རྒྱལ་ཁམས་དཔལ་བདེ་ཆེན་ལྷུན་གྱི་གྲུབ་པའི་གཙུག་ལག་ཁང་ཆེན་པོར་གཉུག་མར་གནས་པའི་མཁན་སློབ་དགེ་འདུན་རྣམས་ལ་ཕུལ་བའི་ཡི་གེ ཉི་མ་འབུམ་ལ་སྤྲིངས་བ། ལམ་ཟབ་མོ་བླ་མའི་རྣལ་འབྱོར། བརྡ་དོན་གསལ་བ། སྒྲུབ་པ་ལུང་སྦྱིན། རྟེན་འབྲེལ་ལྔའི་ཡི་གེ ལམ་སྦས་བཤད། ཨཥྚའི་བཞི་བཤད་སྙིང་པོ་དོན་གསལ།
ཚོགས་འཁོར་འབྲིང་པོ། དེ་ལ་དགོངས་པ་རྡོ་རྗེ་གུར་གྱི་ལུང་སྦྱོར། རྡོ་རྗེ་རྣམ་འཇོམས་ཀྱི་རྒྱུད་ཀྱི་བཤད་པ་བདུད་རྩི་སྤེལ་བ། ཨ་ར་པ་ཙ་ན་དང་། རྗེ་བཙུན་མ་སྒྲོལ་མའི་སྒྲུབ་ཐབས། རིགས་ཀྱི་རབ་དབྱེའི་བཤད་སྦྱར། སྒྲ་སྒྲུབ་དུམ་བུ་དགུ་པ། ཟུང་འཇུག་གསལ་བའི་ས་བཅད། གཟའ་ཡུམ་གྱི་མཆོད་ཆོག བརྟག་གཉིས་ཀྱི་པིཎྜཱར་ཐ།
རྩ་ལྟུང་བཅུ་བཞིའི་འགྲེལ་པ། དྲི་མ་མེད་པའི་རྒྱན་གྱི་འགྲེལ་པ། བླ་མ་ལ་ཐུན་མོང་མ་ཡིན་པའི་སྒོ་ནས་གསོལ་བ་གདབ་པ། བླ་མ་དམ་པ་ལ་གསོལ་བ་གདབ་པ། བོད་ཡུལ་ལ་བསྔགས་པ། ཤཱཀྱའི་རྒྱལ་པོ་ལ་གསོལ་བ་གདབ་པའི་ཚིགས་སུ་བཅད་པ་བཅོ་ལྔ་པ། ཐུབ་པའི་བསྟོད་པ་ལྷུག་པ། བདེ་བར་གཤེགས་པ་ཁམས་གསུམ་གྱི་མགོན་པོ་ལ་བསྟོད་པ་ཚིགས་སུ་བཅད་པ་དགུ་བ། འཇིག་རྟེན་དབང་ཕྱུག་ལ་བསྟོད་པ་ཚིགས་སུ་བཅད་བ་བཅུ་གཅིག་པ། ལྷ་སའི་བདེ་བར་གཤེགས་པ་ཐམས་ཅད་ལ་རབ་ཏུ་བསྔགས་པ།
རྗེ་བཙུན་ཆེན་པོས་མཛད་པའི་འཇམ་དབྱངས་ཀྱི་བསྟོད་པའི་རྣམ་བཤད་ཡི་གེ་ཉུང་ངུ་། བསམ་ཡས་སུ་འཇམ་དབྱངས་ཀྱི་ཕྱག་མཚན་རི་མོར་བྲིས་པའི་ཡི་གེ གུར་སྟོན་གྱི་ཞུས་ལན། གངས་རིའི་ཁྲོད་ཀྱི་སྒོམ་ཆེན་རྣམས་ལ་གདམས་པ། རང་གི་བུ་སློབ་རྣམས་ལ་སྤྲིངས་པ། དོ་ཀོར་བའི་དྲིས་ལན། མུ་སྟེགས་ཀྱི་སྟོན་པ་འཕྲོག་བྱེད་དགའ་བོ་སོགས་དྲུག་བཏུལ་བའི་ཚེ་ཚིགས་སུ་བཅད་པ། བ་གོར་ཞེས་བྱ་བའི་སྒྲ་ལ་དྲངས་པའི་ཡི་གེ རྟ་ནག་རི་ཁུད་ཀྱི་རྔ་བོ་ཆེ་ལ་བསྟོད་པ། གདོང་བཞི་པ་ལ་བསྟོད་པ།
ཐེག་པ་ཆེན་པོའི་ལམ་གྱི་རྣམ་གཞག་མདོར་བསྡུས་པ། ཞེན་པ་བཞི་བྲལ། སྣང་བ་མཐའ་ཡས་ཀྱི་བསྒོམ་དོན། སྤྱོད་པ་རྣམ་པར་དག་པའི་ཚིགས་སུ་བཅད་པ། སེམས་ཀྱི་གནས་ལུགས་རྣལ་དུ་མཚོན་པར་བྱེད་པའི་མན་ངག་ཚིགས་སུ་བཅད་པ། འཆི་ཁ་མའི་གདམས་ངག་ངོ་མཚར་ཅན་ཆག་ལོའི་དྲིས་ལན། གློ་བོ་ལོ་ཙཱ་བ་ལ་སྤྲིངས་པའི་ཡི་གེ བཀའ་གདམས་པ་ནམ་མཁའ་འབུམ་གྱི་དྲིས་ལན། ཡང་དྲིས་ལན་མདོར་བསྡུས་གཅིག སྙི་མོ་སྒོམ་ཆེན་ལ་སྤྲིངས་ཡིག
ཕྱག་རྒྱ་ཆེན་པོ་ཡན་ལག་བདུན་ལྡན་གྱི་རྩ་བ། བསྔོ་བའི་ཡོན་བཤད་རྣམས་ཐོབ་པའི་བརྒྱུད་པ་ནི། ཆོས་རྗེ་ས་སྐྱ་པཎྜི་ཏ། འཕགས་པ་རིན་པོ་ཆེ། བྲག་ཕུག་པ་བསོད་ནམས་དཔལ། བླ་མ་དོན་ཡོད་རྒྱལ་མཚན། སློབ་དཔོན་འདུལ་འཛིན། ། བྱང་སེང་བ། ཆོས་རྗེ་ཡེ་ཤེས་རྒྱལ་མཚན་མན་གོང་དང་འདྲའོ།། ༈ །ཆོས་ཀྱི་རྒྱལ་པོ་འཕགས་པ་རིན་པོ་ཆེའི་བཀའ་འབུམ་ལ།
ལམ་འབྲས་བརྒྱུད་པའི་གསོལ་འདེབས། བརྟག་གཉིས་གྱི་འགྲེལ་པ་ཀུ་མུ་ཏིའི་བརྒྱུད་པའི་གསོལ་འདེབས། བ་རི་བའི་ཆོས་སྐོར་གྱི་བརྒྱུད་པའི་གསོལ་འདེབས། འཇིགས་བྱེད་བརྒྱུད་པའི་གསོལ་འདེབས། བླ་མ་བརྒྱུད་པའི་མཚན་འབུམ། བླ་མ་དམ་པ་ལ་གསོལ་བ་འདེབས་པའི་རབ་བྱེད་ལ་སྤེལ་བ་གོང་འོག་གཉིས། བླ་མ་སྤྱིའི་བསྟོད་པ་མུ་ཏིག་ཕྲེང་བ། ཆོས་རྗེ་པ་ལ་བསྟོད་པ་གཉིས། གསོལ་འདེབས་ཡན་ལག་བདུན་པ་རྩེ་ལྔར་སྦྱར་བ། དཀོན་མཆོག་གསུམ་ལ་བསྟོད་པ།
ཆོས་རྗེ་པའི་མཚན་ལ་སྤེལ་བའི་བསྟོད་པ་གཉིས། ཡང་ཆོས་རྗེ་པ་ལ་བསྟོད་པ་བདུན། ། ཐོགས་མེད་སྐུ་མཆེད་སོགས་ལ་བསྟོད་པ། ཡང་ཆོས་རྗེ་པ་ལ་བསྟོད་པ་གཉིས། ཐོས་པ་རྒྱ་མཚོ་མ། མཆོག་བརྒྱད་ལ་བསྟོད་པ། བླ་མ་ལ་ཐུན་མོང་མ་ཡིན་པའི་སྒོ་ནས་གསོལ་བ་འདེབས་པའི་འགྲེལ་པ། བླ་མ་ལ་མཎྜལ་དབུལ་ཞིང་གསོལ་བ་འདེབས་པའི་མན་ངག བླ་མའི་རྣལ་འབྱོར། ཆོས་རྗེ་པའི་རྣམ་ཐར།
རྩ་བའི་བླ་མ་ལ་ཐུན་མོང་མ་ཡིན་པའི་སྒོ་ནས་གསོལ་བ་འདེབས་པ། ཆོས་རྗེ་པ་ལ་བསྟོད་པ་མེ་ཏོག་གི་ཕྲེང་བ། ལམ་འབྲས་ལམ་སྐོར་སོགས་ཀྱི་བརྒྱུད་ཡིག་བཀྲ་ཤིས་རྒྱལ་མཚན་གྱིས་ཞུས་ནས་འཚལ་མདོར་ལྡེབས་པ། ཀྱེ་རྡོ་རྗེའི་རྒྱུད་ཀྱི་བསྡུས་དོན། རྒྱུད་གྱི་མངོན་རྟོགས། དག་ལྡན་ཆུང་བ། སྤྱི་དོན་གསལ་བ་གུར་གྱི་ལེ་འགྲེལ། སམྦུ་ཊའི་བསྡུས་དོན། ཧེ་རུ་ཀའི་ཡིག་བརྒྱ་བཟླ་བའི་མན་ངག ཀྱཻ་རྡོ་རྗེའི་སྒྲུབ་ཐབས་སྲུང་འཁོར་དང་བཅས་པ།
སྒྲུབ་ཐབས་ཡིད་བཞིན་ནོར་བུ། བསྙེན་སྒྲུབ་ཡན་ལག་བཞི་དྲུག་གི་མི་འདྲ་བའི་ཁྱད་པར། བསྙེན་པའི་གྲངས་ཚད་སོགས་ཞུས་པའི་ལན། དམ་ཚིག་གསུམ་གྱི་གླུའི་རྗེས་ལ་སྨོན་ལམ་གདབ་ཚུལ། ཀྱཻ་རྡོ་རྗེའི་བདག་འཇུག་གི་ཆོ་ག་དབང་ལ་འཇུག་པ། ལམ་དུས་ཀྱི་དབང་རྒྱས་པ་བླང་བའི་ལག་ལེན། དབང་གོང་མ་གསུམ་གྱི་ལག་ལེན་ཚིགས་བཅད་མ། ཀྱཻ་རྡོ་རྗེའི་ལུས་དཀྱིལ་གྱི་སྒྲུབ་ཐབས། ཀྱཻ་རྡོ་རྗེའི་ཚོགས་འཁོར་གྱི་ཆོ་ག་བདུད་རྩི་བུམ་པ། དེའི་ལུང་སྦྱོར།
ཀྱཻ་རྡོ་རྗེའི་ཚོགས་འཁོར་བསྡུས་པ། བདུད་རྩི་འབྱུང་བ། བདག་མེད་མ་ལྷ་མོ་བཅོ་ལྔའི་མངོན་རྟོགས། བསྟོད་པ་རྣམ་དག་གི་ཕྲེང་བ། དག་པ་གསུམ་གྱི་ཁྲིད་ཡིག འཕོ་བའི་རྣལ་འབྱོར། ཁྲོ་བཅུའི་བསྟོད་བསྐུལ། སེང་གེའི་མཐའི་དྲིས་ལན། དྲིས་ལན་རྣམ་ངེས། དབང་ཕྱུག་འབུམ་གྱི་དྲིས་ལན།
སྡེ་སྣོད་འཛིན་པ་གྲགས་རིན་གྱི་དྲིས་ལན། དུས་འཁོར་ཐུགས་དཀྱིལ་གྱི་མངོན་རྟོགས། ལྔ་བསྡུས་སྒྲ་གཅན་གཟའ་ལྔ་དང་བཅས་པའི་རྩིས་གཞི། ཉི་ཁྱིམ་འཕོ་བའི་ངེས་པ། ཡང་དུས་ཀྱི་འཁོར་ལོའི་རྩིས་འདས་དུས་གསལ་བའི་སྒྲོན་མེ། དེའི་དོན་ཡང་དག་པར་བསྡུས་པ། གདོད་མའི་དུས་གསལ་བར་བྱེད་པ་ཞེས་བྱ་བའི་རྩིས། རྩིས་ཀྱི་གཙུག་ལག་དང་མཐུན་པར་ངེས་པ་ཞེས་བྱ་བ། རྒྱུ་བ་གཉིས་པ་ཞེས་བྱའི་རྩིས། ལོ་བདག་གི་རྩིས་ཉི་ཤུ་རྩ་གཉིས་པ།
རྟེན་ཅིང་འབྲེལ་བར་འབྱུང་བའི་གཙུག་ལག་གི་དེ་ཁོ་ན་ཉིད་ཉུང་དུས་བདེ་བླག་ཏུ་རྟོགས་པར་བྱེད་པ་རིན་པོ་ཆེའི་སྒྲོན་མེ། རྒྱལ་པོ་ཇིམ་གིན་གྱིས་ཆོས་འཁོར་བསྐོར་བའི་དུས་ཀྱི་བསྟན་རྩིས། བདེ་མཆོག་སོ་སོའི་དཀྱིལ་འཁོར་དུ་དབང་བསྐུར་བའི་ཆོ་གའི་སྡོམ་ཚིག བདག་འཇུག་གི་ཆོ་ག མངོན་རྟོགས་སྒྲུབ་ཐབས་སྙིང་པོ། མཆོད་ཕྲེང་ཀུན་ཏུ་བཟང་པོའི་མཆོད་སྤྲིན། སྦྱིན་སྲེག་གི་སྡོམས་ཉེར་བདུན་པ། སྦྱིན་སྲེག་གི་ཆོ་ག་རྒྱས་པ། ལཱུ་ཧི་པའི་སྒྲུབ་ཐབས་རིམ་པ་གསལ་བ། ཡང་དེའི་སྒྲུབ་ཐབས་བསྡུས་པ།
བདེ་མཆོག་གི་རྒྱུན་བཤགས་ནཱ་རོ་པ་ལས་བརྒྱུད་དེ་འོངས་པ། འཁོར་ལོ་བདེ་མཆོག་གི་དཀྱིལ་འཁོར་ལ་བསྟོད་པའི་རབ་ཏུ་བྱེད་པ། དྲིལ་བུ་པའི་དབང་གི་བྱ་བ་བསྡུས་པ། ལུས་དཀྱིལ་གྱི་སྒྲུབ་ཐབས་བདག་འཇུག རིམ་ལྔའི་ཁྲིད་ཡིག བདེ་མཆོག་ལྷ་ལྔའི་སྒྲུབ་ཐབས། བདེ་མཆོག་ལྷན་སྐྱེས་ཀྱི་སྒྲུབ་ཐབས་ཡན་ལག་བཅུ་པ། ཡང་དེའི་སྒྲུབ་ཐབས་ཇོ་སྲས་ཕག་འཇུའི་དོན་ཏུ་མཛད་པ། ཟ་བྱེད་རྡོ་རྗེ་མཁའ་འགྲོའི་སྒོ་ནས་སྡིག་པ་སྦྱང་བའི་ཆོ་ག བདེ་མཆོག་གི་བཀྲ་ཤིས་ཁ་ཆེ་རིན་ཆེན་རྡོ་རྗེས་མཛད་པ་ལས།
དེའི་ཚིག་རྐང་མ་སྙོམས་པ་ལ་སོགས་པ་ཞུས་དག་དང་སྲུང་བའི་འཁོར་ལོའི་བཀྲ་ཤིས་ཀྱི་ཚིགས་བཅད་ཁ་བསྐང་བ། རྒྱལ་བུ་ཇིམ་གིན་དང་། གོ་གོ་ཅན་ལ་ཕུལ་བའི་བཀྲ་ཤིས་ཀྱི་ཚིགས་སུ་བཅད་པ་གཉིས། ཕག་མོ་ལྷ་སོ་བདུན་མའི་མངོན་རྟོགས། རྡོ་རྗེ་རྣལ་འབྱོར་མ་མཁའ་སྤྱོད་མའི་སྒྲུབ་ཐབས་ནཱ་རོ་པའི་རྗེས་སུ་འབྲང་བ། སྒོ་འཚམས་མ་རྣམས་ལ་བསྟོད་ཅིང་བསྐུལ་བ། དཔལ་སྒྱུ་མ་ཆེན་མོའི་དཀྱིལ་འཁོར་གྱི་ཆོ་ག་དབང་རྣམ་པར་རོལ་པ། དེའི་སྒྲུབ་ཐབས་སྒྱུ་འཕྲུལ་རོལ་པ། ཡང་དེའི་སྒྲུབ་ཐབས་མདོར་བསྡུས། དེའི་ཚོགས་འཁོར།
སྒྲོལ་མ་ལྷ་བཅུ་བདུན་མའི་སྒྲུབ་ཐབས། དེའི་དཀྱིལ་ཆོག ཕྱག་འཚལ་ཉི་ཤུ་རྩ་གཅིག་གི་ལྷ་མོའི་སྒྲུབ་ཐབས། གུར་ནས་འབྱུང་བའི་རྡོ་རྗེ་སྒྲོལ་མའི་སྒྲུབ་ཐབས། སྒྲོལ་མ་ལུས་དཀྱིལ་གྱི་སྒྲུབ་ཐབས། འཇིགས་པ་བརྒྱད་ལས་སྐྱོབ་པའི་སྒྲོལ་མའི་སྒྲུབ་ཐབས་སློབ་དཔོན་ཐམས་ཅད་མཁྱེན་པའི་བཤེས་གཉེན་གྱིས་མཛད་པ་བླ་མ་ཉིད་ཀྱི་ཅོང་ཏོར་བསྒྱུར་བ། གནས་ཀྱི་དབང་ཕྱུག་མ་ཞེས་བྱ་བའི་སྒྲོལ་མའི་སྒྲུབ་ཐབས། རྡོ་རྗེ་གུར་གྱི་རྗེས་སུ་འབྲང་བའི་སྒྲོལ་མའི་སྒྲུབ་ཐབས། ཕྱག་དྲུག་སྒྲོལ་མའི་སྒྲུབ་ཐབས། གསང་བ་འདུས་པ་མི་བསྐྱོད་རྡོ་རྗེའི་དཀྱིལ་འཁོར་གྱི་ཆོ་ག་དབང་རབ་གསལ།
མདོར་བྱས་ཀྱི་བསྡུས་དོན། ཡེ་ཤེས་ཞབས་ཀྱི་རྣམ་ཐར་དང་བླ་མ་བརྒྱུད་པའི་རིམ་པ། གསང་བ་འདུས་པ་ལྷ་བཅུ་དགུའི་སྒྲུབ་ཐབས་རིན་པོ་ཆེའི་ཕྲེང་བ། དགྲ་ནག་གི་སྒྲུབ་ཐབས། རྡོ་རྗེ་འཇིགས་བྱེད་ཀྱི་མངོན་རྟོགས། དེའི་བདག་འཇུག རྡོ་རྗེ་འཇིགས་བྱེད་ཕྱག་དྲུག་པའི་སྒྲུབ་ཐབས། ཚོགས་ཀྱི་འཁོར་ལོའི་ཆོ་ག་དང་བཅས་པ། ཡང་འཇིགས་བྱེད་ཕྱག་དྲུག་པའི་སྒྲུབ་ཐབས། འཇིགས་བྱེད་ཕྱག་གཉིས་པའི་སྒྲུབ་ཐབས་གོང་འོག་གཉིས།
དེའི་སྦྱིན་སྲེག འཇམ་དཔལ་ཞི་ཁྲོ་རྣམ་བར་རོལ་པའི་སྒྲུབ་ཐབས། གཤིན་རྗེའི་གཤེད་དམར་པོ་བཅུ་གསུམ་མའི་སྒྲུབ་ཐབས། ལྷ་ལྔ་མའི་སྒྲུབ་ཐབས། གཤིན་རྗེའི་གཤེད་ལྷན་སྐྱེས་ཀྱི་སྒྲུབ་ཐབས་འཇིགས་མེད་རྣམ་པར་རོལ་པ་ཚོགས་འཁོར་དང་བཅས་པ། ཡང་ལྷན་སྐྱེས་ཀྱི་སྒྲུབ་ཐབས་བསྡུས་པ་ཅིག རྩ་བ་དང་ཡན་ལག་གི་ལྟུང་བའི་རྣམ་བཤད་དམ་ཚིག་རབ་གསལ། བླ་མ་ལྔ་བཅུ་པའི་བསྡུས་དོན། རབ་ཏུ་གནས་པའི་ཕྱག་ལེན་མདོར་བསྡུས་པ། སྦྱོང་རྒྱུད་ནས་གསུངས་པའི་ཚེ་དཔག་མེད་ཀྱི་སྒྲུབ་ཐབས།
ཚེ་སྒྲུབ་ཟབ་མོ་ཅིག ཚེ་དཔག་མེད་ཀྱི་བསྟོད་པ་པདྨའི་ཕྲེང་བ། ཚེ་དཔག་མེད་ཀྱི་བསྒོམ་ཐབས་བ་རི་ལོ་ཙཱ་བ་ནས་བརྒྱུད་པ། མི་འཁྲུགས་པའི་སྦྱིན་སྲེག ཕྱག་ན་རྡོ་རྗེའི་སྒྲུབ་ཐབས། རྡོ་རྗེ་རྣམ་འཇོམས་ཀྱི་བྱབ་སྲུང་སྦྱིན་སྲེག་དང་བཅས་པ། འཇམ་དཔལ་གྱི་སྒྲུབ་ཐབས། འཇམ་དཔལ་དཔའ་བོ་གྲུབ་པའི་སྒྲུབ་ཐབས། ཐུགས་རྗེ་ཆེན་པོ་དང་ཕྱག་རྒྱ་ཆེན་པོ་ཟུང་འཇུག་ཏུ་ཉམས་སུ་བླང་བའི་ཚུལ། ཡང་ཐུགས་རྗེ་ཆེན་པོའི་སྒྲུབ་ཐབས་གཅིག
སེང་གེ་སྒྲའི་སྒྲུབ་ཐབས། རྟ་མགྲིན་ཁྱུང་གཤོག་ཅན་གྱི་སྒྲུབ་ཐབས། བྱམས་པའི་སྒྲུབ་ཐབས། མི་གཡོ་བ་སྔོན་པོའི་སྒྲུབ་ཐབས། མི་གཡོ་བ་ཕྱག་བཞི་པའི་སྒྲུབ་ཐབས། རྣམ་རྒྱལ་གྱི་སྒྲུབ་ཐབས་སྟོང་མཆོད་དང་བཅས་པ། གཙུག་ཏོར་གདུགས་དཀར་ཅན་གྱི་བསྒོམ་བཟླས་དང་གཟུངས་བཀླག་ཐབས། རི་ཁྲོད་མ་ལོ་མ་གྱོན་མའི་སྒྲུབ་ཐབས་དང་བསྟོད་པ། དེའི་སྒྲུབ་ཐབས་བསྡུས་པ། སྐུལ་བྱེད་མའི་སྒྲུབ་ཐབས།
འོད་ཟེར་ཅན་གྱི་སྒྲུབ་ཐབས། མྱ་ངན་མེད་པའི་འོད་ཟེར་ཅན་མའི་སྒྲུབ་ཐབས་བསྟོད་པ་དང་བཅས་པ། འོད་ཟེར་ཅན་གྱི་སྦྱིན་སྲེག དེའི་བསྟོད་པ་རྒྱས་པ། སྤྱན་མའི་སྒྲུབ་ཐབས། གཟའ་ཡུམ་གྱི་སྒྲུབ་ཐབས། འདོད་ལྷའི་བསྟོད་པ། རིག་མ་བཅུ་དྲུག་གི་མཆོད་པའི་ཚིགས་བཅད་ཚན་པ་གཉིས། སྲུང་བ་ལྔའི་སྔོན་འགྲོ། སྲུང་བ་ལྔའི་སྒྲུབ་ཐབས་རྒྱས་པ་དང་བསྡུས་པ།
ལྷ་མོ་ལྔ་ལ་བསྟོད་པ། སྲུང་བ་ལྔའི་དཀྱིལ་འཁོར་གྱི་ལྷ་ཚོགས་ལ་བསྟོད་པ། ཕྱོགས་བཞིའི་གཏོར་མ། གཟའ་དང་རྒྱུ་སྐར་རྣམས་ཀྱི་གཏོར་མ་སོགས་བཏང་པའི་ཆོ་ག དབང་བསྐུར་བའི་སྔོན་འགྲོ་བྱུར་བསལ་བའི་ཆོ་ག དབང་བསྐུར་དངོས། དེའི་ཆོ་གའི་སྡོམ་ཚིག ཛམྦྷ་ལ་སེར་པོའི་སྒྲུབ་ཐབས། རྒྱུད་སྡེའི་དཀར་ཆག རྡོ་རྗེ་ནག་པོ་ཆེན་པོ་ལྕམ་དྲལ་སྤགས་སྒྲུབ་ཀྱི་བསྙེན་སྒྲུབ་ལས་སྦྱོར་དང་བཅས་པའི་ཡི་གེ
བདུད་རྩི་ལྔ་མཆོད། མགོན་པོ་དང་ལྷ་མོའི་བསྟོད་པ། ལྕམ་དྲལ་གྱི་གཏོར་ཆོག བཤགས་པ། གདོང་བཞི་པའི་བསྟོད་པ། ཕྱོགས་བཞིའི་གཏོར་མ། ཆོས་རྗེ་ས་སྐྱ་པ་ཡབ་སྲས་ཀྱི་ཉིན་ཞག་ཕྲུག་གཅིག་ལ་ཐུགས་དམ་དུ་མཛད་པའི་གཏོར་མའི་རིམ་པ། ཆབ་གཏོར། ཀླུ་གཏོར། བསྟོད་དབྱངས་རྒྱ་མཚོ།
སྙན་ངག་རིན་པོ་ཆེའི་རྒྱན་རྣམ་པར་བཀྲ་བ། ཐུབ་པའི་བསྟོད་པ། འཇམ་དཔལ་ལ་མཚན་དོན་གྱི་སྒོ་ནས་བསྟོད་པ་ཚིགས་སུ་བཅད་པ་ཉི་ཤུ་པ། ཡང་འཇམ་དཔལ་ལ་བསྟོད་པ་ཉེ་བར་བསྔགས་པ་མེ་ཏོག་གི་ཕྲེང་བ། འཇམ་དཔལ་ལ་རི་བོ་རྩེ་ལྔར་བསྟོད་པ་ནོར་བུའི་ཕྲེང་བ། འཕགས་པ་འཇམ་དཔལ་བརྟན་པའི་འཁོར་ལོའི་བསྟོད་པ། རྩེ་ལྔའི་རི་བོའི་རྩེ་མོ་སོ་སོའི་རིགས་དང་མཐུན་པར་བསྟོད་པ། ཨ་ནནྡ་ཀཱིརྟིའི་དོན་དུ་དཔའ་བོའི་འཁོར་ལོ་བྲིས་པ། ཡང་འཇམ་དབྱང་ལ་བསྟོད་པ། སྐྱིད་གྲོང་གི་འཕགས་པ་ཨ་ཏི་ལ་མནལ་ལམ་དུ་བསྟོད་པ།
བྱམས་པ་མགོན་པོ་ལ་བསྟོད་པ། གནས་བརྟན་བཅུ་དྲུག་གི་བསྟོད་པ། ཆོས་སྤྱོད་ཡན་ལག་བཅུ་པ་ལས་ཅུང་ཟད་རྒྱས་པར་སྤེལ་བ། ཡན་ལག་བདུན་པ། ཕྱག་མཆོད་སྡིག་བཤགས་བསྔོ་བ་དང་བཅས་པ། སེམས་བསྐྱེད་ཀྱི་ཆོ་ག་བསྡུས་པ། སྐྱབས་འགྲོ་སེམས་བསྐྱེད་བསྔོ་བ་དང་བཅས་པ་འབྲིང་དུ་བསྟན་པ། སྐྱབས་འགྲོ་སེམས་བསྐྱེད་བསྔོ་བ་དང་བཅས་པ་བསྡུས་བ་ཡུལ་སྐྱོང་མགོན་པོ་དཔལ་བཟང་པོའི་དོན་དུ་མཛད་པ། སྐྱབས་འགྲོའི་རྣམ་གཞག་བོ་ལོད་ཀྱི་དོན་དུ་མཛད་པ། ཡང་སྐྱབས་འགྲོ་སེམས་བསྐྱེད་དབང་བསྐུར་གྱི་བསླབ་བྱ་ཉུང་འདུས་རྒྱལ་པོ་ཨ་རོག་ཆེའི་དོན་དུ་མཛད་པ།
རྒྱལ་པོ་ལ་གདམས་པའི་རབ་ཏུ་བྱེད་པ། དེའི་བསྡུས་དོན་ཐེག་པ་ཆེན་པོ་རབ་ཏུ་གསལ་བ་ཞེས་བྱ་བ། ཡི་གེའི་ཕྱི་མོ་ལ་སྤེལ་བ། དེའི་བསྡུས་དོན། ཤེས་བྱ་རབ་གསལ། ལས་འབྲས་གསལ་བའི་མེ་ལོང་། རྒྱལ་བུ་ཇི་བིག་དེ་མུར་ལ་གཏམ་དུ་བྱ་བ་ནོར་བུའི་ཕྲེང་བ། རྒྱལ་བུ་མཾ་ག་ལ་ལ་གཏམ་དུ་བྱ་བ་བཀྲ་ཤིས་ཀྱི་ཕྲེང་བ། རྒྱལ་བུ་མོ་ནོ་གན་ལ་སྤྲིངས་ཡིག ཐེག་པ་ཆེ་ཆུང་གི་ཆོས་ཀྱི་རྣམ་གཞག་རྒྱལ་བུ་ཧོ་ཀོའི་དོན་དུ་མཛད་པ།
རྒྱལ་བུ་དེ་གུས་བྷོ་ག་ལ་གདམས་པ། རྒྱལ་བུ་ཐེ་མུར་བྷོ་ག་ལ་གདམས་པ། སྒྲུབ་པའི་རིམ་པ་རབ་ཏུ་གསལ་བ་ཞེས་བྱ་བ་དཔོན་མོ་སུནྡྷ་རིའི་དོན་དུ་མཛད་པ། རྒྱལ་བུ་ཇིམ་གིན་ལ་སྤྲིངས་ཡིག་གསུམ། ཨ་ཙ་ར་ལ་གདམས་པ། དགེ་བའི་བཤེས་གཉེན་གཅིག་ལ་བསྐུར་བའི་ཡི་གེ ཡེ་ཤེས་འབུམ་ལ་གདམས་པ་བདུད་རྩིའི་ཐིག་ལེ། རིག་པར་སྨྲ་བ་གྲགས་བཟང་ལ་སྤྲིངས་པ། བདེན་གཉིས་རྣམ་ངེས། ཟབ་མོ་སྣང་བའི་རབ་དབྱེ།
ཕྱག་རྒྱ་ཆེན་པོ་ཉམས་སུ་བླང་བའི་མན་ངག ཡང་དེའི་ཁྲིད་ཡན་ལག་བདུན་ལྡན། ཡན་ལག་བདུན་གྱི་གཏམ། དམ་ཆོས་པདྨ་དཀར་པོའི་ཆོས་ཀྱི་རྣམ་གྲངས་འགའ་ཞིག་ལ་ཕྱིན་ཅི་ལོག་ཏུ་བརྟགས་པ་དགག་ཚུལ། བུ་མོ་རིན་ཆེན་གྱིས་ཞུས་པའི་མདོའི་དོན་བསྡུས་པ། ཟབ་མོ་མདོ་ལྔའི་ས་བཅད། རྒྱུད་བླ་མའི་ས་བཅད། སྐྱོ་བའི་གཏམ་ཚིགས་སུ་བཅད་པ་བཅོ་ལྔ་པ། ངན་པའི་སྤྱོད་ཚུལ་ལ་ཁྲེལ་བའི་གཏམ། ཐེག་པའི་རྣམ་དབྱེ་མདོར་བསྡུས།
བསམ་གཏན་ཤེས་རབ་ཀྱི་དྲིས་ལན། བྱང་ཆུབ་ལམ་གྱི་སྙིང་པོ་བསྒོམ་པའི་རིམ་པ། ཡང་ཚིགས་སུ་བཅད་པ་ཐུར་བུ་གཅིག དབུས་གཙང་དུ་ཆོས་འཁོར་བསྐོར་བའི་བཀའ་ཡིག དགེ་བཤེས་ཚ་རོང་པ་ལ་སྤྲིངས་པ། ཡང་སྡོམ་བརྩོན་གཅིག་ལ་སྤྲིངས་པ། ཟབ་མོ་ཉམས་སུ་ལེན་ཚུལ། རྒྱལ་བུ་ཇི་འབིག་དེ་མུར་ལ་སྤྲིངས་པ། ཡི་གྱང་ཇུས་གླེགས་བཾ་བསྒྲུབ་པ་ལ་བསྔགས་པ། རྒྱལ་བུ་བྱང་ཆུབ་སེམས་དཔའ་ལ་གནང་བའི་བཀའ་ཡིག
རྒྱལ་བུ་ཨ་གོ་དང་རིན་ཆེན་པག་ཤི་ལ་སྤྲིངས་པ། བྲམ་ཟེའི་པཎྜི་ཏ་ལཀྵྨཱིཾ་ཀ་ར་དང་། ཤོང་སྟོན་ལ་བསྐུར་བའི་བཀའ་ཡིག རྭ་དབོན་ལ་བསྐུར་བ། རལ་གྲི་ལ་སྤྲིངས་པ། སྤྱི་བོ་ལྷས་པ་ལ་བསྐུར་བ། ཆག་ལོ་ལ་བསྐུར་བ། ཆོས་འཁོར་ཕྱི་མའི་དུས་སུ་དབུས་གཙང་གི་མཚན་ཉིད་པ་སྤྱི། དབུས་ཀྱི་བཀའ་གདམས་པ་སྤྱི། སྟག་ལུང་བ།
དབུས་ཀྱི་སྒོམ་ཆེན་པ་སྤྱི་ལ་བསྐུར་བའི་ཤླཽ་ཀ་རེ་རེ། རྒྱལ་བུ་ཇི་འབིག་དེ་མུར་ལ་བསྐུར་བའི་སྤྲིངས་ཡིག་གསུམ། དཔོན་མོ་དུ་གལ་ངུར་མིག་ལ་བསྐུར་བའི་ཡི་གེ་གཉིས། ཡང་ཚིགས་བཅད་ཐོར་བུ་བ་གཅིག རྒྱལ་བུ་ཇིམ་གིན། ཧོ་ཀོ གྲགས་བཟང་། སྟོན་གཞོན་རྣམས་ལ་སྤྲིངས་ཡིག་རེ་རེ། གོས་དར་ལྔ་སྟོང་དང་དགུ་བརྒྱ་བཞི་བཅུ་ཕུལ་བའི་དུས་ཀྱིས་མཆོད་བརྗོད་དང་བསྔོ་བ། ཚེ་དཔག་མེད་ཀྱི་བསྟོད་པ་ཤླཽ་ཀ་གཅིག
ཚིགས་བཅད་ཐོར་བུ་བ་གཉིས། མགོན་གཡག་ལ་བསྔགས་པའི་ཚིགས་བཅད། རྒྱལ་པོ་ཇིམ་གིན་གྱིས་བདེ་བར་གཤེགས་པའི་གསུང་རབ་འགྱུར་རོ་འཚལ་བཞེངས་པའི་གསལ་བྱེད་སྡེབས་སྦྱོར་གྱི་རྒྱན་རྣམས་པར་བཀྲ་བ། ཡང་རྒྱལ་བུ་ཇིམ་གིན་གྱིས་རྒྱས་འབྲིང་བསྡུས་གསུམ་དང་ཤིན་ཏུ་རྒྱས་པའི་སྡེ་སྣོད་བཞེངས་པ་ལ་བསྔགས་པ་གཉིས། རྒྱལ་བུ་མཾ་ག་ལས་རྒྱས་འབྲིང་བསྡུས་གསུམ་དང་། ཕལ་པོ་ཆེ་བཞེངས་པའི་མཚོན་བྱེད། རྒྱས་བུ་ཇི་འབིག་དེ་མུར་གྱི་ཕལ་པོ་ཆེ། གསེར་འོད་དམ་པ་སྟོང་ཕྲག་བརྒྱ་པ་རྣམས་བཞེངས་པའི་མཚོན་བྱེད། རྒྱལ་བུ་ཨ་རོག་ཆེས་འབུམ་བཞེངས་པའི་མཚོན་བྱེད། རྒྱལ་བུ་གོ་པེ་ལས་རྒྱས་འབྲིང་བསྡུས་གསུམ་བཞེངས་པའི་མཚོན་བྱེད།
དགེ་འདུན་བཟང་པོ་སོགས་ཀྱི་རྒྱས་འབྲིང་བསྡུས་གསུམ་བཞེངས་པའི་མཚོན་བྱེད། རིན་ཆེན་དཔལ་གྱིས་འབུམ་བཞེངས་པའི་མཚོན་བྱེད། ཟིན་ཤིང་གི་སྟོན་པ་བཏུལ་བའི་ཚིགས་བཅད། ཐེག་པ་ཆེན་པོའི་སློབ་དཔོན་དང་སློབ་མའི་ལམ་ཉམས་སུ་བླང་ཚུལ་བསྟན་པ། ལས་ཆོག་རྒྱས་བསྡུས་གཉིས། བསྙེན་གནས་ཀྱི་ཆོ་ག རྒྱལ་པོ་ཡབ་སྲས་ཀྱི་མཆོད་རྟེན་རིན་པོ་ཆེ་བཞེངས་པ་ལ་བསྔགས་པའི་སྡེབས་སྦྱོར་དཎྜ་ཀ བསྔགས་པར་འོས་པ་ལ་བསྔགས་པའི་རབ་བྱེད། རྒྱལ་རབས་ལ་བསྔགས་པའི་ཚིགས་བཅད། གསན་ཡིག
རྒྱལ་པོ་གོ་བོ་ལ་སྲས་དང་བཙུན་མོར་བཅས་པ་ལ་ཤིང་མོ་ཡོས། མེ་ཕོ་འབྲུག མེ་མོ་སྦྲུལ། ས་ཕོ་རྟ། ལྕགས་མོ་བྱ། ཆུ་ཕོ་ཁྱི། ཆུ་མོ་ཕག ཤིང་ཕོ་བྱི་བ། ཤིང་མོ་གླང་། མེ་མོ་ཡོས།
ས་ཕོ་འབྲུག ས་མོ་སྦྲུལ། ལྕགས་ཕོ་རྟ། ལྕགས་མོ་ལུག ཆུ་ཕོ་སྤྲེའུ། ཆུ་མོ་བྱ། ཤིང་ཕོ་ཁྱི། ཤིང་མོ་ཕག མེ་ཕོ་བྱི་བ། མེ་མོ་གླང་།
ས་ཕོ་སྟག ས་མོ་ཡོས། ལྕགས་ཕོ་འབྲུག་རྣམས་ཀྱི། ལོ་གསར་པ་ཤར་བའི་ཚེ་ཕུལ་བའི་བཀྲ་ཤིས་ཀྱི་ཕྲེང་བ་ཉི་ཤུ་རྩ་གསུམ། ཡང་མཾ་ག་ལ་ཡབ་ཡུམ། ཇི་འབིག་ཡབ་ཡུམ་དཔོན་མོ་ཆེན་མོ་རྣམས་ལ་བཀྲ་ཤིས་ཀྱི་ཚིགས་སུ་བཅད། གཞན་ཡང་བཀྲ་ཤིས་ཀྱི་ཚིགས་སུ་བཅད་པ་ཤླཽ་ཀ་གཅིག་རྣམས་ཐོབ་པའི་བརྒྱུད་པ་ནི་འཕགས་པ་རིན་པོ་ཆེ། བྲག་ཕུག་པ་བསོད་ནམས་དཔལ། བླ་མ་དོན་ཡོད་རྒྱལ་མཚན། སློབ་དཔོན་འདུལ་འཛིན།
བྱང་སེང་པ། ཆོས་རྗེ་ཡེ་ཤེས་རྒྱལ་མཚན་མན་སྔར་དང་འདྲའོ།། ༈ །རྗེ་བཙུན་ཀུན་དགའ་བཟང་པོ་པས་མཛད་པའི་གསུང་རབ་པོ་ཏི་བཞི་བཞུགས་པའི་ལུང་ཐོས་པ་ལ་ཐོག་མར། བླ་མ་སྤྱིའི་བསྟོད་པ། སྡོམ་གསུམ་བརྒྱུད་པའི་གསོལ་འདེབས། ལོ་ཆེན་རིན་ཆེན་བཟང་པོ་ལ་བསྟོད་པ་ཤླཽ་ཀ་གཅིག ས་སྐྱ་པ་ཆེན་པོ་ལ་བསྟོད་པ། ཆོས་རྗེ་ཤར་པ་ལ་བསྟོད་པ་ལྔ། གྲུབ་ཆེན་བུདྡྷ་ཤྲཱི། ས་བཟང་འཕགས་པ།
མཁན་ཆེན་བཀྲ་ཤིས་རིན་ཆེན་རྣམས་ལ་བསྟོད་པ། གསང་འདུས་རིམ་ལྔ་མགོས་ལུགས། འཇིགས་བྱེད་ཀྱི་རྭ་རྩེ་སེམས་འཛིན། ཤིན་ཏུ་སྤྲོས་མེད། བདེ་མཆོག་རིམ་ལྔ། རྩ་དབུ་མའི་རིང་བརྒྱུད། ཉེ་བརྒྱུད། བདེ་མཆོག་དཀར་པོའི་མན་ངག ལམ་ཟབ། ལམ་འབྲས།
བསམ་མི་ཁྱབ། ལྷན་ཅིག་སྐྱེས་གྲུབ། མཆོད་རྟེན་དྲུང་ཐོབ། ཕྱག་རྒྱ་ཆེན་པོ་ཡི་གེ་མེད་པ། པདྨ་བཛྲའི་ལམ། གཏུམ་མོ་ལམ་རྫོགས། ཡོན་པོ་བསྲང་བ། ཨིནྡྲ་བྷཱུ་ཏིའི་ལམ་མ་ཧཱ་མཱ་ཡའི་རྫོགས་རིམ། སྤྱོད་འཇུག ཞེན་པ་བཞི་བྲལ་རྣམས་ཀྱི་བརྒྱུད་པའི་གསོལ་འདེབས།
གསང་འདུས་འཇམ་པའི་རྡོ་རྗེ་ལྷ་བཅུ་དགུ། རྡོ་རྗེ་རྣལ་འབྱོར་མ། ཤེར་ཕྱིན་དཀར་མོ། ། ཕྱག་རྡོར་འཆི་འཇོམས། གཙུག་ཏོར་རྣམ་རྒྱལ། ནོར་རྒྱུན་མའི་དཀྱིལ་འཁོར་གྱི་ལྷ་ཚོགས། འདོད་རྒྱལ། ཚོགས་བདག དཔལ་ས་སྐྱ་པའི་བཀའ་བསྲུངས་རྣམས་ལ་བསྟོད་པ་རེ་རེ། ལས་དང་པོ་པའི་ཉམས་ལེན་ཡན་ལག་བདུན་པ།
ས་པཎ། གྲུབ་ཆེན་བུདྡྷ་ཤྲཱི། ས་བཟང་འཕགས་པ་རྣམས་ཀྱི་རྣམ་ཐར། ཆོས་རྗེ་ཉིད་ཀྱི་གསན་ཡིག རྒྱུད་གསུམ་གནོད་འཇོམས། དེའི་འགྲེལ་པ། ལུས་དཀྱིལ་རྩོད་སྤོང་ལྟ་བ་ངན་སེལ་དང་སྨྲ་བ་ངན་འཇོམས། ཟུང་འཇུག་རྡོ་རྗེ་འཆང་གི་ས་མཚམས་བཤད་པ། ལམ་འབྲས་ཆོས་འབྱུང་རྩོམ་འཕྲོ། ལམ་འབྲས་བཤད་ཐབས་ཀྱི་མན་ངག
རྒྱུད་གསུམ་ལམ་རིམ་གྱི་ས་བཅད། རྒྱུད་དུས་ཀྱི་དབང་བཞིའི་རྟོགས་བསྐྱེད། ལམ་ཟབ་ནང་གི་བླ་མའི་རྣལ་འབྱོར། བིར་སྲུངས་བར་ཆད་ཀུན་སེལ། བིརྺ་པའི་སྐུའི་རྣམ་འགྱུར་དྲུག་གི་ཟིན་བྲིས། ཐུན་མོང་མ་ཡིན་པའི་བིར་སྲུང་གི་བྱིན་རླབས་བྱ་ཚུལ། དེའི་ཉམས་ལེན། དེ་དང་ལམ་འབྲས་མཚན་མཚོན་སྦྱར་བ། བིར་སྲུང་གསར་མ། ཀྱཻ་རྡོ་རྗེའི་རྒྱུད་ཀྱི་བྱུང་ཚུལ་དང་བརྒྱུད་པའི་རྣམ་ཐར།
རྩ་རྒྱུད་བརྟག་གཉིས་ཀྱི་སྔར་གྱི་འགྱུར་ལ་མ་བྱུང་བའི་ཤླཽ་ཀ་གཉིས་རྒྱ་དཔེ་གསུམ་ལ་གཟིགས་ནས་རྗེ་ཉིད་ཀྱིས་བསྒྱུར་བ། ཀྱཻ་རྡོ་རྗེ་རྩ་བཤད་ཀྱི་རྒྱ་བོད་ཀྱི་འགྲེལ་པའི་རྣམ་གྲངས། ཌོཾ་བི་ལུགས་ཀྱི་ཀྱཻ་རྡོར་གྱི་སྒྲུབ་ཐབས། འཕར་མ་གཉིས་ཀྱི་དོན་བཤད་པ། འཕྲིན་ཡིག་དབང་པོའི་རྡོ་རྗེ། བསྐྱེད་རིམ་གནད་ཀྱི་ཟླ་ཟེར། གཏོར་ཆོག་གི་འགྲེལ་པ་འཕྲིན་ལས་རྒྱས་བྱེད། མཚོ་སྐྱེས་དང་། ཌོཾ་བི་ལུགས་གཉིས་ཀྱི་བསྒྲུབ་དཀྱིལ་གྱི་ཐོ་ཡིག གཞལ་ཡས་ཁང་གི་ཚད་རྣམ་པར་གཞག་པ།
བསྐྱེད་རིམ་དང་། ལམ་དུས་ལེན་ཚུལ་གྱི་སྡོམ་ཚིག མངོན་རྟོགས་ཚུལ་བཅུ་བཞིའི་སྡོམ་ཚིག སྒྲུབ་ཐབས་མཚོ་སྐྱེས་ཀྱི་བསྡུས་དོན། བསྟོད་པ་ཉི་ཤུ་པའི་འགྲེལ་པ། མཚོ་སྐྱེས་ལུགས་ཀྱི་མཎྜལ་མཆོད་མཆོག འདོད་རྒྱལ་ཀྱི་སྒྲུབ་ཐབས། ཤེར་ཕྱིན་དཀར་མོའི་སྒྲུབ་ཐབས། གུར་གྱི་སྦྱིན་སྲེག གར་གྱི་ཤན་འབྱེད།
སངས་རྒྱས་ཀྱི་གར། ཕྱོགས་བཞིའི་གཏོར་མའི་སྟང་སྟབས། ཆོས་སྐྱོང་གི་མན་ངག་གི་དཀར་ཆག གུར་ལྷ་བརྒྱད་ཀྱི་རྗེས་གནང་། དཔལ་ས་སྐྱའི་བཀའ་སྲུངས་རྣམས་ཀྱི་གཏོར་ཆོག གཏོར་སྒྲུབ་ཀྱི་མན་ངག ཐུགས་དམ་བསྐང་བ། ཀྱཻ་རྡོ་རྗེ་བཅུ་བདུན་མའི་སྒྲུབ་ཐབས། སམྦུ་ཊ་རྡོར་དབྱིངས་ཀྱི་སྒྲུབ་ཐབས། གཏོར་ཆོག
མཆོད་ཕྲེང་། དཀྱིལ་ཆོག སྦྱིན་སྲེག བཀྲ་ཤིས། ཚོགས་འཁོར་གསང་བ་ཀུན་རྒྱན། ཚོགས་འཁོར་ཀུན་བཟང་རྣམ་རོལ། བདེ་མཆོག་བླ་མ་མཆོད་པའི་ཆོ་ག བདེ་མཆོག་འཁོར་ལོའི་ཕོ་བྲང་རྣམ་གཞག རིལ་བུ་ལ་བརྟེན་ནས་མཁའ་སྤྱོད་བསྒྲུབ་པ། ནཱ་རོ་མཁའ་སྤྱོད་ཀྱི་སྒྲུབ་ཐབས།
བདེ་མཆོག་དཀར་པོའི་སྒྲུབ་ཐབས་བྱིན་རླབས་ཀྱི་ཆོ་ག་དང་བཅས་པ། རྡོ་རྗེ་ལྷ་མོའི་ཚེ་བསྒྲུབ། ལ་བ་པའི་བདེ་མཆོག་བཅུ་གསུམ་མའི་མངོན་རྟོགས་ཀྱི་ཐོ། རྡོ་རྗེ་མཁའ་འགྲོའི་མངོན་རྟོགས་ཀྱི་ཐོ། ཟ་བྱེད་མཁའ་འགྲོའི་སྦྱིན་སྲེག མཁའ་འགྲོ་རྒྱ་མཚོའི་དཀྱིལ་འཁོར་ཡོངས་རྫོགས་ཀྱི་སྒྲུབ་ཐབས། གཙོ་བོ་ཡབ་ཡུམ་གྱི་སྒྲུབ་ཐབས། སྔགས་ཕྲེང་མཆན་མ། མཆོད་ཕྲེང་། དཀྱིལ་ཆོག
གསང་འདུས་མི་བསྐྱོད་པའི་སྒྲུབ་ཐབས། དེའི་ཤིན་ཏུ་རྣལ་འབྱོར་གྱི་ཁྱད་པར། རིམ་ལྔའི་ཁྲིད་ཡིག་རྩོམ་འཕྲོ། གཏོར་ཆོག་མཆོད་ཕྲེང་། རྡོ་རྗེ་སེམས་དཔའི་མཆོད་ཆོག དཀྱིལ་ཆོག་སྦྱིན་སྲེག རབ་གནས། བཀྲ་ཤིས། ཕྲེང་གར། དགྲ་ནག་གི་ཆར་འབེབས།
འཇིགས་བྱེད་ཀྱི་གཏོར་ཆོག རྭ་རྩེ་སེམས་འཛིན་གྱི་རྫོགས་རིམ། གཤེད་དམར་ལྷ་ལྔའི་མངོན་རྟོགས། དག་པ། ལུང་སྦྱོར། སྤྲོས་མེད་མཛེས་རྒྱན། དཀྱིལ་ཆོག ཀུན་རིག་དཀྱིལ་འཁོར་ཡོངས་རྫོགས་ཀྱི་སྒྲུབ་ཐབས། གཞན་ཕན་མཐའ་ཡས། རྡུལ་ཚོན་ཁ་བསྐོང་།
ཆ་གསུམ་གཏོར་མ། སྤྱོད་རྒྱུད་སྤྱི་རྣམ། བྱ་རྒྱུད་སྤྱི་རྣམ། མི་འཁྲུགས་པའི་སྒོ་ནས་གཤིན་པོ་རྗེས་འཛིན། འོད་ཟེར་དྲི་མེད་ཀྱི་དཀྱིལ་ཆོག དྲི་མེད་ལྷ་ཉི་ཤུ་རྩ་ལྔའི་བསྒོམ་བཟླས། གནོད་སྦྱིན་ཕོ་འཁོར་མོ་འཁོར་གྱི་སྔགས་ལ་ཞུ་དག་མཛད་པ། ཨ་ར་པ་ཙ་ནའི་རྗེས་གནང་། ཚེ་བསྒྲུབ་ཀྱི་མན་ངག སེང་གེ་སྒྲ།
སྣ་ཚོགས་ཡུམ། རྨ་བྱ་ཆེན་མོ། ། སོ་སོར་འབྲང་མ། འབྱུང་པོ་འདུལ་བྱེད། རྟ་མགྲིན་ནག་པོ་རྣམས་ཀྱི་སྒྲུབ་ཐབས་ཆུང་དུ་རེ་རེ། བདེ་གཤེགས་བརྒྱད་ཀྱི་མཆོད་ཆོག དབུ་མ་ལུགས་ཀྱི་སེམས་བསྐྱེད་རང་གིས་བླང་བའི་ཆོ་ག མཆོད་སྦྱིན་ཆེན་མོའི་ཟིན་བྲིས། གསེར་སྐུ་རྡོ་རྗེ་འཆང་དུ་བྱེད་ཚུལ། རགས་སྡོམ་བཅུའི་འབྲུ་འགྲེལ་བཀའ་འགྱུར་གྱི་དཀར་ཆག
བསྟན་འགྱུར་གྱི་དཀར་ཆག་མདོར་བསྡུས་གཅིག སྔགས་ཀྱི་བསྟན་འགྱུར་གྱི་དཀར་ཆག མཚན་ཉིད་ཀྱི་བསྟན་འགྱུར་གྱི་དཀར་ཆག རྗེ་བཙུན་གོང་མ་གསུམ་གྱི་བཀའ་འབུམ་གྱི་དཀར་ཆག སྤྲིངས་ཡིག་སློབ་མ་ལ་ཕན་པ། ས་བཟང་པོ་བསོད་ནམས་དཔལ་གྱི་དྲིས་ལན་གཉིས། ལོ་ཙཱ་བ་རྡོ་རྗེ་དཔལ། དགེ་འདུན་མགོན། ཨ་མོ་གྷ། བླ་ཆེན་ཆོས་རིན་པ།
གླིང་འོད་ཟེར་རྒྱལ་མཚན། བླ་མ་བསམ་གྲུབ་རྒྱལ་མཚན། སློབ་དཔོན་བསམ་བཟང་གི་དྲིས་ལན། དབུ་མ་པ་ཤེས་རབ་རྒྱ་མཚོ། མདོ་སྟོད་པ་དགེ་བཟང་གི་དྲིས་ལན་གཉིས། སྡེ་སྣོད་འཛིན་པ་རཏྣ་ཤྲཱི་ལ་གདམས་པ། གསང་བ་ཀུན་དགའ་གཞོན་ནུ་ལ་གདམས་པ། བླ་མ་སངས་རྒྱས་རྒྱལ་མཚན་ལ་གདམས་པ་གཉིས། བྱང་ཆུབ་བསོད་ནམས་རིན་ཆེན་ལ་གདམས་པ་ཤླཽ་ཀ་གཅིག རྒྱལ་རོང་བ་བཀྲ་ཤིས་དཔལ་ལ་གདམས་པ།
སྒྲུབ་པ་པོ་བློ་བཟང་ལ་གདམས་པ་གཉིས། ཉག་རེ་སངས་རྒྱས་གྲགས་ལ་གདམས་པ། པཎྜི་ཏ་ནགས་ཀྱི་རིན་ཆེན་ལ་སྤྲིངས་པ། བལ་ཡུལ་ཡེ་རང་གི་པཎྜི་ཏ་ཤྲཱི་མ་ནོ་བོ་དྷི་ཡབ་སྲས་ལ་སྤྲིངས་པ། དཔོན་པོ་རྒྱལ་མཚན་དཔལ་ཡབ་ཡུམ་སྲས་ལ་སྤྲིངས་པ། ཡ་ཚེ་རྒྱལ་པོ་ཧསྟི་རཱ་ཛ་ཡབ་ཡུམ་སྲས་བཅས་ལ་གདམས་པ། དེའི་བློན་པོ་ལ་གདམས་པ་ཤླཽ་ཀ་གཅིག ཨ་ཡ་དབང་ཕྱུག་བཀྲ་ཤིས་ལ་གདམས་པ། དཔོན་རྒན་ཐར་པ་ཡེ་ཤེས་ལ་གདམས་པ། སློབ་དཔོན་བཟོད་པ་ལ་བསྟོད་པ།
ཕྱི་ནང་གི་ཡས་གཏམ། ཐེག་པ་ཆེན་པོའི་སྨོན་ལམ། གསེར་འོད་དམ་པ་ལས་བཏུས་པའི་སྨོན་ལམ་རྣམས་ཐོས་པའི་བརྒྱུད་པ་ནི། འགྲོ་བ་མ་ལུས་པའི་གཙུག་རྒྱན་རྡོ་རྗེ་འཆང་ཆེན་པོ་ཀུན་དགའ་བཟང་པོ། ཆོས་རྗེ་ཀུན་དགའ་དབང་ཕྱུག་པ། ཆོས་རྗེ་དཀོན་མཆོག་འཕེལ། དེས་བདག་ས་སྐྱ་ལོ་ཙཱ་བ་ལའོ། ། ཡང་ན་སེམས་དཔའ་ཆེན་པོ་ཆོས་རྗེ་དཔལ་ལྡན་རྡོ་རྗེ་ལས་ཀྱང་གསན་ནོ།། ༈ །རྒྱལ་བའི་སྲས་པོ་དཔལ་ལྡན་བླ་མ་དམ་པ་འདྲེན་མཆོག་ཆོས་ཀྱི་སྤྱན་དང་ལྡན་པ་སེམས་དཔའ་ཆེན་པོ་དཀོན་མཆོག་རྒྱལ་མཚན་དཔལ་ལྡན་བཟང་པོའི་ཞལ་སྔ་ནས་ཀྱི་གསུང་འབུམ་རྣམས་ཐོས་པའི་མཚན་གྱི་རྣམ་གྲངས་ནི། རྡོ་རྗེ་འཆང་ཀུན་དགའ་བཟང་པོ་ལ་བསྟོད་པ་གསུམ།
སྡོམ་གསུམ་བརྒྱུད་པའི་གསོལ་འདེབས་ཀྱི་ཁ་སྐོང་སྔ་རྟིང་གཉིས། གསུང་ངག་སོགས་ཀྱི་གསོལ་འདེབས་ཀྱི་ཁ་སྐོང་ཚན་པ་ལྔ། ཆོས་རྗེ་རྒྱལ་མཆོག་པ་ལ་བསྟོད་པ་གཉིས། དཀོན་མཆོག་གསུམ་བསྟན་སྲུང་དང་བཅས་པ་དང་། མཁན་པོ་བོ་དྷི་སཏྭ། ཁྲི་སྲོང་ལྡེ་བཙན། ཇོ་བོ་རྗེ་རྣམས་ལ་བསྟོད་པ་རེ། བླ་མ་དམ་པ་དཔལ་ལྡན་ཚུལ་ཁྲིམས་པའི་རྣམ་ཐར། རྡོ་རྗེ་འཆང་ཀུན་དགའ་བཟང་པོའི་རྣམ་ཐར། ལམ་ཟབ་བླ་མའི་རྣལ་འབྱོར།
གསུང་ངག་གི་ཟིན་བྲིས་གཉིས། ཀྱཻ་རྡོ་རྗེའི་མངོན་རྟོགས་ཡན་ལག་དྲུག་པ། གཏོར་ཆོག ལུས་དཀྱིལ་ལམ་དུས་ཀྱི་དབང་བླང་ཚུལ་སྔ་རྟིང་གཉིས། རས་བྲིས་ལ་བརྟེན་པའི་དཀྱིལ་ཆོག དབང་ཆུའི་ས་ཆོག་གི་ལག་ལེན་སྟ་གོན་སོ་ཤིང་སོགས་ཀྱི་དགོས་པ། རྣལ་འབྱོར་བླ་མེད་ཀྱི་བསྐྱེད་རིམ་གྱི་གྲུབ་མཐའི་རྣམ་དབྱེ། དེའི་འཕྲོས་ཅུང་ཟད་ཅིག དྲིལ་བུ་ལུས་དཀྱིལ་གྱི་ཟིན་བྲིས། ལོ་ནག་དྲིལ་གསུམ་རིམ་པ་བཞིན་ཉམས་སུ་བླང་ཚུལ།
ནག་པོ་པའི་དཀྱིལ་འཁོར་རྒྱལ་མཆོག་གི་ངག་འདོན། ལོ་ནག་དྲིལ་གསུམ་གྱི་བུམ་བསྐྱེད། བདེ་གཤེགས་ས་བཟུང་། གསང་འདུས་མི་བསྐྱོད་པའི་དཀྱིལ་ཆོག་གི་ཟིན་བྲིས། འཇིགས་བྱེད་ཀྱི་བསྐྱེད་རིམ་གྱི་ཟིན་བྲིས། ཕྱག་རྡོར་འཆི་བདག་འཇོམས་པའི་བསྙེན་པ་དང་། ཚེ་བསྒྲུབ་ཀྱི་མན་ངག སྒྲུབ་ཐབས་བརྒྱ་རྩ་དང་། རྒྱ་མཚོའི་གསན་ཡིག གཙུག་ཏོར་དྲི་མེད་ཀྱི་ཆོ་གའི་ལག་ལེན།
ཚ་ཚའི་རབ་གནས་བསྡུས་པ། ཐུགས་རྗེ་ཆེན་པོ་གཙོ་འཁོར་གསུམ་པའི་སྒྲུབ་ཐབས། གདམས་པ་ཐོར་བུ་བའི་སྐོར་ལ། རང་ལ་རང་གིས་གྲོས་འདེབས། བདེ་བ་ཅན་ན་བཞུགས་པའི་དགེ་འདུན་རྣམས་ལ་གནང་བའི་བཀའ་ཤོག བླ་མ་ནམ་མཁའ་དཔལ་བཟང་ལ་གནང་བའི་བཀའ་ཤོག་དང་གདམས་པ་ཚན་བཞི། བླ་མ་བློ་རིན་ལ་གདམས་པ། བླ་མ་ཆོས་ཀྱི་རྒྱལ་མཚན་ལ་གནང་བའི་བཀའ་ཤོག བླ་མ་རིན་ཆོས་ལ་གདམས་པ། དཔོན་པོ་ཀུན་དགའ་ཆོས་སྐྱོང་ལ་གདམས་པ།
བྱམས་ཆེན་རབ་འབྱམས་པ་སངས་རྒྱས་འཕེལ་ལ་བསྟོད་པ་རྣམས་ཀྱི་ལུང་ཐོབ་པའི་བརྒྱུད་པ་ནི། མུས་ཆེན་དཀོན་མཆོག་རྒྱལ་མཚན། ཆོས་རྗེ་དཀོན་མཆོག་འཕེལ། དེས་བདག་ས་སྐྱ་ལོ་ཙཱ་བ་ལའོ།། ༈ །རྗེ་བཙུན་བླ་མ་དམ་པ་ཀུན་མཁྱེན་བསོད་ནམས་སེང་གེའི་བཀའ་འབུམ་གྱི་ལུང་ཐོབ་པའི་མཚན་གྱི་རྣམ་གྲངས་ནི། བླ་མ་རིན་འབྱུང་གི་གསོལ་འདེབས། རྗེ་བཙུན་ཀུན་དགའ་བཟང་པོའི་བསྟོད་པ་གཉིས། རྗེ་མུས་ཆེན་གྱི་རྣམ་ཐར་གྱི་རྩ་ཚིག་ཁ་སྐོང་དང་བཅས་པ། དེའི་འགྲེལ་པ། བདག་ཆེན་ཆུ་མིག་པ།
ཆོས་རྗེ་ཀུན་དགའ་དབང་ཕྱུག་པ། གུང་རུ། གོ་བོ་རབ་འབྱམས་པ་ཤེས་རབ་དཔལ་རྣམས་ལ་བསྟོད་པ་རེ་རེ། ཀུན་མཁྱེན་སངས་རྒྱས་འཕེལ་ལ་བསྟོད་པ་གཉིས། ཀྱཻ་རྡོ་རྗེ་འགྲེལ་པ་ལུགས་དང་། བདེ་མཆོག་བརྒྱུད་པའི་གསོལ་འདེབས་ཀྱི་ཁ་སྐོང་རེ་རེ། ཕར་ཚད་བརྒྱུད་པའི་གསོལ་འདེབས། ཕར་ཚད་ཀྱི་མཆོད་ཡར། བྱམས་པ། སྒྲོལ་མ།
གུར་མགོན་རྣམས་ལ་བསྟོད་པ་རེ་རེ། ཟབ་དོན་བདུད་རྩི་སྙིང་ཁུ་རྩ་འགྲེལ། ལམ་འབྲས་ཁྲིད་རིམ་དང་མཐུན་པའི་སྨོན་ལམ། དབང་བཞིའི་སྨོན་ལམ། བླ་མ་མཆོད་ཆོག བརྡའ་འགྲོལ་ངེས་པའི་དཔལ་སྟེར། ཨ་སེང་མའི་འགྲེལ་པ། ལམ་འབྲས་ཆོས་འབྱུང་། སྣང་བ་གསུམ་གྱི་སྐབས་སུ་ཉེ་བར་མཁོ་བ། གཞུང་ཇི་ལྟ་བ་བཞིན་འབྲི་བའི་ལམ་གྱི་རྣམ་གཞག
བདག་མེད་མའི་མངོན་དཀྱིལ་གྱི་ཐོ། ལམ་དུས་ཀྱི་དབང་བསྐུར་གསོ་དང་། བིར་སྲུང་ཐུན་མོང་མ་ཡིན་པའི་བྱིན་རླབས་བྱེད་ཚུལ། མངོན་རྟོགས་ཚུལ་བཅུ་བཞིའི་ཉམས་ལེན། མཆོད་གཏོར་གྱི་རྣལ་འབྱོར། གཞལ་ཡས་ཁང་སྒོ་རྐྱང་། སྦྲག་གི་ཁྱད་པར། ཟླ་ཟེར། རྩོད་སྤོང་། རབ་གནས་དགེ་ལེགས་རྒྱལ་མཚོ།
ཀྱཻ་རྡོ་རྗེ་མན་ངག་ལུགས་ཀྱི་བསྐྱེད་རིམ་གྱི་བཤད་པ། ལུས་དཀྱིལ་གྱི་རྣམ་བཤད་བདེ་ཆེན་བཅུད་ཀྱི་སྙིང་པོ། དབང་ཆུ་ཆེན་མོའི་ས་ཆོག་གི་གསལ་བྱེད། དབང་ཆུའི་རྣམ་བཤད་བདེ་ཆེན་རྒྱ་མཚོ། གུར་གྱི་སྒྲུབ་དཀྱིལ། སམྦུ་ཊའི་ཆོ་གའི་གསལ་བྱེད། རྒྱུད་ཀྱི་བསྡུས་དོན་ཚིགས་བཅད་མ། མཚོ་སྐྱེས་ཕྲ་མིག རྣམ་འཇོམས་བིར་ལུགས་ཀྱི་བྱིན་རླབས་བྱེད་ཚུལ། བདེ་མཆོག་ཆོས་འབྱུང་།
ལོ་ནག་གི་མངོན་རྟོགས། བདེ་མཆོག་རྣམ་བཤད། རིམ་བཞིའི་ཁྲིད་ཡིག མཁའ་སྤྱོད་སྒོ་འབྱེད། རྡོ་རྗེ་ཐེག་པ་ལ་ལོག་སྨྲ་ཚར་གཅོད་པ་རིགས་པའི་མཚོན་ཆ། འཇམ་པའི་རྡོ་རྗེའི་སྒྲུབ་དཀྱིལ། དེ་དང་སྤྱན་རས་གཟིགས་ཀྱི་མི་འདྲ་བའི་ཁྱད་པར། འཇམ་རྡོར་གྱི་གཏོར་ཆོག མཆོད་ཕྲེང་། སྒྲུབ་ཐབས་ཀུན་བཟང་ཉི་འོད་ཀྱི་དོན་འགྲེལ།
རྡོ་རྗེ་འཇིགས་བྱེད་ཀྱི་སྒྲུབ་དཀྱིལ། སྤྲོས་མེད་རྒྱུན་གྱི་རྣལ་འབྱོར། མངོན་པར་བྱང་ཆུབ་པའི་ཚུལ་ལ་གྲངས་ངེས་ཕྱེ་བ། གཞན་ཕན་འོད་ཟེར་གྱི་རྩོད་སྤོང་། ཀུན་རིག་གི་ཞི་བའི་སྦྱིན་སྲེག སྦྱོང་རྒྱུད་ཀྱི་ཊཱི་ཀ འཇིག་རྟེན་དབང་ཕྱུག་གི་གཞུང་བཞི་ཉམས་སུ་ལེན་ཚུལ། སྡོམ་གསུམ་ཁ་སྐོང་། དེའི་ས་བཅད་དྲིས་ལན་པདྨོའི་བཞད་པ། ཉི་ཟླ་སེངྒེ།
དབང་ཕྱུག་རྒྱལ་མཚན། སྔགས་འཆང་རཏྣ་ཤྲཱི། མུས་སྲད་པ་རྡོ་རྗེ་རྒྱལ་མཚན། སྒྲུབ་པ་ཚུལ་ཁྲིམས་བཟང་པོ། འདན་མ་ཤེར་སེང་། རིན་ཆེན་བྱང་ཆུབ། འདན་མ་ཚེ་རྒྱལ་སྐྱབས་རྣམས་ཀྱི་དྲིས་ལན་རེ། རྟགས་འཇུག་གི་ཊཱི་ཀ སྨོན་ལམ་ཆེན་པོ་བཅུ་པ། ཡང་སྨོན་ལམ་ཆེན་པོ་བཅུ་པ།
བསྔོ་བ་མདོར་བསྡུས། སོག་པོ་ཀ་བཅུ་པ། དྲུང་ཆེན་ཀུན་སྤངས་པ། གོ་བོ་སངས་རྒྱས་རྒྱལ་མཚན་རྣམས་ལ་གདམས་པ་རེ། བདག་ཆེན་བློ་གྲོས་པ། གླིང་སྨད་པཎྜི་ཏ། ཀརྨ་བ་མི་འཕམ་མགོན་པོ། ཆུ་འདུས་མཁས་བཙུན་པ། སློབ་དཔོན་སྦྱིན་བཟང་། ཆུམས་བདེ་ཆེན་གྱི་མཁན་པོ་རྣམས་ལ་བསྟོད་པ་རེ་རེ།
གསུང་ངག་བརྒྱུད་པའི་བྲིས་སྐུའི་དཀར་ཆག གསེར་སྐུའི་དཀར་ཆག ས་ཆེན་གྱི་བྲིས་སྐུ་ཆེན་མོའི་དཀར་ཆག བདེ་བ་ཅན་གྱི་སྨོན་ལམ། མདོ་ཁམས་སུ་འབུལ་བསྡུད་ཀྱི་ཕྱག་རྟགས། གྱད་གཉེར་དགེ་གསུམ་ལ་དགེ་བསྐུལ་བཏང་བའི་ཡི་གེ སྡོམ་གསུམ་རབ་དབྱེའི་སྤྱི་དོན། ཊཱི་ཀ ས་བཅད། སྡོམ་གསུམ་དྲིས་ལན་རྣམས་ཐོབ་པའི་བརྒྱུད་པ་ནི།
ཀུན་མཁྱེན་བསོད་ནམས་སེང་གེ རྡོ་རྗེ་འཆང་དཀོན་མཆོག་འཕེལ་བ། དེས་བདག་ས་སྐྱ་ལོ་ཙཱ་བ་ལ་གནང་ངོ་།། ༈ །ཆོས་རྗེ་ཀུན་དགའ་དབང་ཕྱུག་པས་མཛད་པའི་ལམ་དུས་ཀྱི་དབང་བསྐུར་ཚུལ་དང་གསོ་ཆོག ཡི་གེ་བརྒྱ་པ་དང་། ཨཥྚའི་བཟླས་ལུང་གི་ཡི་གེ་རྣམས་ཀྱང་ཐོས་སོ། ། བདེ་མཆོག་ལཱུ་ཧི་པ་དང་། ནག་པོ་པའི་མཆོད་ཕྲེང་ཀུ་རུ་ཀུལླེའི་སྒྲུབ་ཐབས། ཐུགས་རྗེ་ཆེན་པོའི་བསྒོམ་བཟླས། སྤྲོས་མེད་རྒྱུན་གྱི་རྣལ་འབྱོར།
གཤེད་དམར་དཔའ་བོ་གཅིག་པའི་སྒྲུབ་ཐབས། བླ་མའི་རྣལ་འབྱོར་ཐུན་མོང་བ་རྣམས་རྡོ་རྗེ་འཆང་དཀོན་མཆོག་འཕེལ་བ་ཉིད་ཀྱིས་མཛད་པ་ཐོས་ཤིང་། བྱམས་པའི་སྨོན་ལམ་གྱི་ལུང་ཡང་ཐོས་སོ། ། བསླབ་པ་ཀུན་ལས་བཏུས་པ་སློབ་དཔོན་ཆེན་པོ་ཞི་བ་ལྷས་མཛད་པ། བློ་ལྡན་ཤེས་རབ་ཀྱི་འགྱུར་གྱི་སྟེང་ནས་ལུང་ཐོབ་པའི་བརྒྱུད་པ་ནི། ཨཱརྻ་ཤནྟ་ད་ཤ་ཡ་་་་་་འཕགས་པ་ཞི་བ་ལྷ། ཨེ་ལ་དྷ་རི་པཱ་ཡ། དཔལ་དཔའ་བོའི་སྡེ།་་་་་ ཤྲཱི་བཱི་ར་སེ་ནཱ་ཡ། གསེར་གླིང་པ་ཆོས་ཀྱི་གྲགས་པ་་་་་་སཽ་ཝརྞཎ་དྭི་པ་དྷརྨྨ་ཀཱིརྟ་ཡེ།
དཔལ་ལྡན་ཆེས་ཕུལ་དུ་བྱུང་བ་མར་མེ་མཛད་་་་་ཤྲཱི་མཱནྨ་ཧཱ་ཨ་ཏི་ཤཱ་ཡ། ཛ་ཡཱ་ཀ་རཱ་ཡ་་་་་རྒྱལ་བའི་འབྱུང་གནས་འབྲོམ་སྟོན། རཏྣ་པྲ་ཀཱ་ཤཱ་ཡ་་་་་་རིན་ཆེན་གསལ་པུ་ཏོ་བ། གུ་ཎ་ཀཱིརྟ་ཡེ་་་་་་ཡོན་ཏན་གྲགས་པ་ཤ་ར་བ། པྲཛྙཱ་ཀཱིརྟ་ཡེ་་་་་་ཤེས་རབ་གྲགས་ཆུ་མིག་པ། ཨ་མྲྀ་ཏ་ཀཱིཏྟ་ཡེ་་་་་་བདུད་རྩི་གྲགས་པ་གྲོ་སྟོན། ག་ག་ན་ཀཱིརྟ་ཡེ་་་་་་ནམ་མཁའ་གྲགས་མཆིམས། ཨུ་པཱ་དྷཱ་ཡ་ཀཱི་རྟི་བཱིརྻཱ་ཡ་་་་་་མཁན་པོ་གྲགས་པ་བརྩོན་འགྲུས། ཀཱིརྟི་པྲཛྙཱ་ཡ་་་་་་གྲགས་པ་ཤེས་རབ། སུ་མ་ཏི་ཀཱིརྟ་ཡེ་་་་་་བློ་བཟང་གྲགས་པ་མཆིམས།
ཨཱ་ནནྡ་དྷྭ་ཛཱ་ཡ་་་་་་ཀུན་དགའ་རྒྱལ་མཚན། སིདྡྷ་པྲཛྙཱ་ཡ་་་་་་གྲུབ་པ་ཤེས་རབ་སད་སྟོན། པྲཛྙཱ་ས་མུ་ཏྲཱ་ཡ་་་་་་ཤེས་རབ་རྒྱ་མཚོ། བྷ་ཊྚ་རཱ་ཀ་རཏྣ་ཝརྡྷ་་་་་་རྗེ་བཙུན་དཀོན་མཆོག་འཕེལ། བྷཱུ་མི་པཎྜུ་ལོ་ཙཱ་མཉྫུ་གྷོ་ཥཱ་ནནྡ་པུ་ཎྱེ་ཀཱི་རྟི་དྷྭ་ཛ་ཤྲཱི་བྷ་དྲེ་ཎ་ཤྲུ་ཏིསྨ་་་་་་ས་སྐྱ་ལོ་ཙ་བ་འཇམ་དབྱངས་ཀུན་དགའ་བསོད་ནམས་གྲགས་པ་རྒྱལ་མཚན་དཔལ་བཟང་པོ་ལའོ། བྱང་ཆུབ་སེམས་དཔའི་སྤྱོད་པ་ལ་འཇུག་པ་བློ་ལྡན་ཤེས་རབ་ཀྱི་འགྱུར་གྱི་སྟེང་ནས་ལུང་ཐོབ་པའི་བརྒྱུད་པ་ནི། འཇམ་པའི་དབྱངས། ཞི་བ་ལྷ། པཎྜི་ཏ་མི་བརྗེད་གཟུངས་ཐོབ། ཇེ་ཏཱ་རི།
ཟླ་བ་གྲགས་པ། པུཎྱ་ཤྲཱི། བལ་པོ་ཀ་ན་ཀ་ཤྲཱི། པཎྜི་ཏ་མ་ཏི་ཀཱིཏྟི། རྔོག་ལོ། ། སློབ་དཔོན་བློ་གྲོས་འབྱུང་གནས། ཆ་པ་ཆོས་ཀྱི་སེང་གེ གཙང་ནག་པ། དཔལ་ལྡན་གྲོ། མཆིམས་ནམ་མཁའ་གྲགས།
ཟེའུ་གྲགས་པ་བརྩོན་འགྲུས། གྲགས་པ་ཤེས་རབ། མཆིམས་བློ་བཟང་གྲགས་པ། མཁན་པོ་ཀུན་དགའ་རྒྱལ་མཚན། སད་སྟོན་གྲུབ་པ་ཤེས་རབ། མགར་སྟོན་ཤེས་རབ་རྒྱ་མཚོ། རྗེ་དཀོན་མཆོག་འཕེལ། དེས་བདག་ལའོ། ། ཇོ་བོའི་ཆོས་ཆུང་བརྒྱ་རྩའི་ལུང་ཐོབ་པའི་མཚན་གྱི་རྣམ་གྲངས་ནི། ཐོག་མར་བྱང་ཆུབ་ལམ་གྱི་སྒྲོན་མེ།
ལོ་ཙཱ་བ་དགེ་བློའི་འགྱུར། སྤྱོད་བསྡུས་སྒྲོན་མེ་ནག་ཚོའི་འགྱུར། བདེན་པ་གཉིས་ལ་འཇུག་པ་རྒྱ་བརྩོན་འགྲུས་སེང་གེའི་འགྱུར། དབུ་མའི་མན་ངག་ནག་ཚོའི་འགྱུར། སྙིང་པོ་བསྡུ་བ་དགེ་སློང་ཚུལ་ཁྲིམས་འབྱུང་གནས་ཀྱིས་འགྱུར། སྙིང་པོ་ངེས་པར་བསྡུ་བ་ནག་ཚོའི་འགྱུར། བྱང་སེམས་ནོར་བུའི་ཕྲེང་བ་དང་། བྱང་ཆུབ་སེམས་དཔའི་སྤྱོད་པ་མདོ་ཙམ་གདམས་ངག་ཏུ་བྱས་པ། འདི་གཉིས་ལ་འགྱུར་བྱང་མི་སྣང་། འཁོར་བ་ལ་ཡིད་ངེས་པར་འབྱུང་བ་ཞེས་བྱ་བའི་གླུ་རྒྱ་བརྩོན་འགྲུས་སེང་གེའི་འགྱུར་ལ་ནག་ཚོས་བཅོས་པ།
སྤྱོད་པའི་གླུ་དགེ་སློང་ཆོས་ཀྱི་ཤེས་རབ་ཀྱི་འགྱུར། ཆོས་ཀྱི་དབྱིངས་སུ་བལྟ་བའི་གླུ་དྲན་པ་གཅིག་པའི་མན་ངག བྱང་ཆུབ་སེམས་དཔའ་ལས་དང་པོ་པའི་ལམ་ལ་འཇུག་པར་བསྟན་པ་རྣམས་ནག་ཚོའི་འགྱུར། སྐྱབས་སུ་འགྲོ་བ་བསྟན་པ་འགྱུར་བྱང་མེད་པ། ཐེག་པ་ཆེན་པོའི་ལམ་གྱི་སྒྲུབ་ཐབས་ཡི་གེར་བསྡུས་པ་དགེ་བློའི་འགྱུར། ཐེག་པ་ཆེན་པོའི་ལམ་གྱི་སྒྲུབ་ཐབས་ཤིན་ཏུ་བསྡུས་པ་དགེ་བློའི་འགྱུར། རང་གི་བྱ་བའི་རིམ་པ་བསྐུལ་བ་དང་བཅས་པ་ཡི་གེར་བྲིས་པ་མཛད་པ་དེ་དགེ་བློའི་འགྱུར། མདོ་སྡེའི་དོན་ཀུན་ལས་བཏུས་པའི་མན་ངག མི་དགེ་བ་བཅུའི་ལས་ཀྱི་ལམ་བསྟན་པ། ལས་རྣམ་པར་འབྱེད་པ་རྣམས་ནག་ཚོའི་འགྱུར།
ཏིང་ངེ་འཛིན་གྱི་ཚོགས་ཀྱི་ལེའུ་ཤཱཀྱ་བློ་གྲོས་ཀྱི་འགྱུར། འཇིག་རྟེན་ལས་འདས་པའི་ཡན་ལག་བདུན་པའི་ཆོ་ག ཁ་ཏོན་དང་གླེགས་བཾ་ཀློག་པའི་སྔོན་དུ་བྱ་བའི་ཆོ་ག ཕ་རོལ་ཏུ་ཕྱིན་པའི་ཚ་ཚ་གདབ་པའི་ཆོ་ག བླ་མའི་བྱ་བའི་རིམ་པ་འདི་བཞི་ལ་འགྱུར་བྱང་མི་སྣང་། སེམས་བསྐྱེད་པ་དང་སྡོམ་པའི་ཆོ་གའི་རིམ་པ་དགེ་བློའི་འགྱུར། འདི་ཡན་ཇོ་བོ་རྗེ་ཉིད་ཀྱིས་མཛད་པ། བྱང་ཆུབ་སེམས་དཔའི་སྡོམ་པའི་ཆོ་ག་བྱང་ཆུབ་བཟང་པོས་མཛད་པ་པུཎྜ་ཤྲཱི་མི་ཏྲ་དང་། དར་མ་གྲགས་ཀྱི་བསྒྱུར། བྱང་ཆུབ་ཏུ་སེམས་བསྐྱེད་པའི་ཆོ་ག་ཀླུ་སྒྲུབ་ཀྱིས་མཛད་པ་སུ་རེནྡྲ་བོ་དྷི་དང་།
ཡེ་ཤེས་སྡེའི་འགྱུར། བྱང་ཆུབ་ཏུ་སེམས་བསྐྱེད་པ་དང་། ཡི་དམ་བླང་བའི་ཆོ་ག་དགྲ་ལས་རྣམ་པར་རྒྱལ་བས་མཛད་པ། སུ་མ་ཏི་ཀཱིརྟི་དང་། བློ་ལྡན་ཤེས་རབ་ཀྱི་འགྱུར། ལས་དང་པོ་བའི་ས་སྦྱང་བ་དགྲ་ལས་རྣམ་རྒྱལ་གསང་བའི་ཞལ་སྔ་ནས་མཛད་པ། དཀྲིཥྞ་པ་དང་། ཆོས་ཀྱི་ཤེས་རབ་ཀྱི་འགྱུར། སེམས་རིན་པོ་ཆེ་སྦྱང་བའི་རིམ་པ་ཞེས་བྱ་བའི་ཕྲིན་ཡིག་དགྲ་ལས་རྒྱལ་བའི་གསང་བས་མཛད་པ། ཨཱ་ཙརྻ་དུ་ལོ་པ་དང་།
ཆོས་ཤེའི་འགྱུར། བཤེས་པའི་སྤྲིངས་ཡིག་སློབ་དཔོན་ཀླུ་སྒྲུབ་ཀྱིས་མཛད་པ། སརྦ་ཛྙཱ་དེ་བ་དང་། དཔལ་བརྩེགས་ཀྱི་འགྱུར། སློབ་མ་ལ་སྤྲིངས་ཡིག་ཙནྡྲ་གོ་མིས་མཛད་པ། སརྦ་ཛྙཱ་དེ་བ་དང་། དཔལ་བརྩེགས་ཀྱི་བསྒྱུར། རྒྱལ་པོ་ཀ་ནི་ཀ་ལ་སྤྲིངས་ཡིག་མ་ཏི་ཙི་ཏྲས་མཛད་པ། བི་རྒྱ་ཀ་ར་པྲ་བྷ་བ་དང་། རིན་ཆེན་མཆོག་གི་འགྱུར་ལ།
ཨཱ་ཙརྻ་དཔལ་བརྩེགས་ཀྱིས་བཅོས་པ། དྲི་མ་མེད་པའི་དྲིས་ལན་རིན་པོ་ཆེའི་ཕྲེང་བ། རྒྱལ་པོ་ཆེན་པོ་སྙན་ངག་མཁན་ལ་གདམས་པ་སློབ་དཔོན་དོན་ཡོད་འཆར་ཀྱིས་མཛད་པ། ཀ་མ་ལ་གུཔྟ་དང་རིན་ཆེན་བཟང་པོའི་བསྒྱུར། འཕགས་པ་སྤྱན་རས་གཟིགས་དབང་ཕྱུག་གིས་དགེ་སློང་རབ་གསལ་གཞོན་ནུ་ལ་སྤྲིངས་པའི་ཡི་གེ་སརྦ་ཛྙཱ་དེ་བ་དང་། དཔལ་བརྩེགས་ཀྱི་བསྒྱུར། ཤེས་རབ་བརྒྱ་པ་ཀླུ་སྒྲུབ་ཀྱིས་མཛད་པ། སརྦ་ཛྙཱ་དེ་བ་དང་དཔལ་བརྩེགས་ཀྱི་བསྒྱུར། དམ་པའི་ཆོས་དྲན་པ་ཉེ་བར་གཞག་པའི་ཚིག་ལེའུར་བྱས་པ། ཆོས་ལྡན་རབ་འབྱོར་དབྱངས་ཀྱིས་མཛད་པ།
དྷརྨྨཱ་ཀ་ར་དང་། གཙང་དེ་ཝེནྡྲ་རཀྵི་ཏས་བསྒྱུར་བ། མི་དགེ་བ་བཅུའི་ལས་ཀྱི་ལམ་བསྟན་པ་རྟ་དབྱངས་ཀྱིས་མཛད་པ། ཨ་ཛིཏྟ་ཤྲཱི་བྷ་དྲྭ་དང་། ཤཱཀྱ་འོད་ཀྱི་བསྒྱུར། དགེ་བ་བཅུའི་ལམ་བསྟན་པ་ཆོས་ལྡན་རབ་འབྱོར་དབྱངས་ཀྱིས་མཛད་པ་བུདྡྷཱ་ཀ་ར་ཝརྨ་དང་། ཆོས་ཤེའི་བསྒྱུར། མྱ་ངན་བསལ་བ་རྟ་དབྱངས་ཀྱིས་མཛད་པ། ཨ་ཛིཏྟ་ཤྲཱི་བྷ་དྲ་དང་། ཤཱཀྱ་འོད་ཀྱི་བསྒྱུར།
གཞོན་ནུ་མ་བདུན་གྱིས་རྟོགས་པ་བརྗོད་པ། གསང་བ་བྱིན་གྱིས་མཛད་པ་བསྒྱུར་བྱང་མེད་པ། ཡོན་ཏན་བདུན་ཡོངས་སུ་བརྗོད་པའི་གཏམ་དབྱིག་གཉེན་གྱིས་མཛད་པ། ག་ག་དྷ་ར་དང་རིན་ཆེན་བཟང་པོའི་འགྱུར། ཚུལ་ཁྲིམས་ཀྱི་གཏམ་དབྱིག་གཉེན་གྱིས་མཛད་པ། ཛ་རན་དྷ་ན་དང་རིན་ཆེན་བཟང་པོའི་བསྒྱུར། ཚོགས་ཀྱི་གཏམ་དབྱིག་གཉེན་གྱིས་མཛད་པ། ག་ག་དྷ་ར་དང་རིན་ཆེན་བཟང་པོའི་བསྒྱུར། མི་ཁོམ་པ་བརྒྱད་ཀྱི་གཏམ་རྟ་དབྱངས་ཀྱིས་མཛད་པ། ཤྲཱི་ཨ་ཛིཏྟ་བྷ་དྲ་དང་།
ཤཱཀྱ་འོད་ཀྱི་བསྒྱུར། ལེགས་པར་བཤད་པ་རིན་པོ་ཆེ་ཟ་ཏོག་ལྟ་བུའི་གཏམ་དཔའ་བོས་མཛད་པ་རུ་ཏྲ་དང་ཤཱཀྱ་འོད་ཀྱི་བསྒྱུར། ཕྱིན་ཅི་ལོག་བཞི་སྤང་བའི་གཏམ་མ་ཏི་ཙི་དྲས་མཛད་པ། བུདྡྷ་བྷ་དྲྭ་དང་རིན་བཟང་གི་བསྒྱུར། རྩོད་པའི་དུས་ཀྱི་གཏམ་མ་ཏི་ཙི་དྲས་མཛད་པ། ཨ་ཛིཏྟ་ཤྲཱི་བྷ་དྲ་དང་ཤཱཀྱ་འོད་ཀྱི་བསྒྱུར། དབེན་པའི་གཏམ་ཆོས་བྱིན་གྱིས་མཛད་པ། དཱི་པཾ་ཀ་ར་དང་དགེ་བློའི་བསྒྱུར། རིན་ཆེན་ཕྲེང་བ་ནས་འབྱུང་བའི་ཚིགས་བཅད་ཉི་ཤུ་པ། བ་ཚྭའི་ཆུ་ཀླུང་གི་མདོ་ལས་འབྱུང་བའི་སེམས་ཅན་མགུ་བར་བྱ་བའི་ཚིགས་བཅད་བཅུ་གཉིས་པ།
བུདྡྷ་ཀ་ར་ཝརྨ་དང་ཆོས་ཀྱི་ཤེས་རབ་ཀྱི་བསྒྱུར། སྨོན་ལམ་བདུན་ཅུ་པ། གཞན་ལ་ཕན་པའི་དབྱངས་དགོན་པ་བས་མཛད་པ་དྷརྨ་ཤྲཱི་པྲ་བྷ་བ་དང་ལྷུན་པོའི་སྡེའི་བསྒྱུར། དོན་དམ་པར་བྱང་ཆུབ་ཀྱི་སེམས་བསྒོམ་པའི་རིམ་པ་དང་། ཀུན་རྫོབ་བྱང་ཆུབ་སེམས་ཀྱི་བསྒོམ་པའི་རིམ་པ་གཉིས། རྟ་དབྱངས་ཀྱིས་མཛད་པ། པདྨ་ཀ་ར་ཝརྨ་དང་རིན་བཟང་གི་བསྒྱུར། སངས་རྒྱས་རྗེས་དྲན། ཆོས་རྗེས་དྲན། དགེ་འདུན་རྗེས་དྲན་གསུམ་མདོ་ནས་བྱུང་བ།
འདོད་ཡོན་ལྔའི་ཉེས་དམིགས་བཤད་པ་དབྱིག་གཉེན་གྱིས་མཛད་པ། དྷརྨ་ཤྲཱི་བྷ་དྲ་དང་རིན་བཟང་གི་བསྒྱུར། རྟོགས་པ་ཆེན་པོའི་ཆོ་ག མདོ་ལས་གསུངས་པའི་སྡིག་པ་བཤགས་པའི་ཆོ་ག བསླབ་བཏུས་ནས་ཕྱུང་བའི་དེ་བཞིན་གཤེགས་པའི་ཡི་གེ་བརྒྱ་པའི་བསྲུང་བ་དང་། སྡིག་པ་བཤགས་པའི་ཆོ་ག མདོ་སྔགས་གཉིས་ཀྱི་ཐུན་མོང་གི་མཎྜལ་གྱི་ཆོ་ག་སངས་རྒྱས་གསང་བས་མཛད་པ་བསྒྱུར་བྱང་མེད་པ། མཎྜལ་གྱི་ཆོ་ག་དགྲ་ལས་རྣམ་རྒྱལ་གསང་བས་མཛད་པ། ཨ་དུ་ལོ་པ་དང་། ཆོས་ཀྱི་ཤེས་རབ་ཀྱི་བསྒྱུར།
མཎྜལ་གྱི་ཆོ་ག་རྡོ་རྗེ་གདན་པས་མཛད་པ། དར་མ་གྲགས་ཀྱི་བསྒྱུར། མཎྜལ་གྱི་ཆོ་ག་རྙོག་མེད་རྡོ་རྗེས་མཛད་པ་ཨ་དུ་ལོ་པ་དང་། བློ་ལྡན་ཤེས་རབ་ཀྱི་བསྒྱུར། གསང་སྔགས་ཐེག་པའི་མཎྜལ་གྱི་ཆོ་ག་ཀམ་པ་ལས་མཛད་པ་བསྒྱུར་རྙིང་། ཏིང་ངེ་འཛིན་ཚོགས་ཀྱི་ལེའུ་གནས་བརྟན་བྱང་བཟང་གིས་མཛད་པ། བི་ནཱ་ཡ་ཙནྡྲ་དང་ཆོས་ཤེའི་བསྒྱུར། ཏིང་ངེ་འཛིན་ཚོགས་ཀྱི་ལེའུ་ནག་པོ་པས་མཛད་པ། དེ་ཉིད་དང་ཆོས་ཤེའི་བསྒྱུར། བསམ་གཏན་གྱི་ཆོས་དྲུག་ཨ་ཝ་དྷཱུ་ཏི་པས་མཛད་པ།
དེའི་འགྲེལ་པ་དཱ་ན་ཤི་ལས་མཛད་པ་དྷརྨ་ཤྲཱི་བྷ་དྲ་དང་། རིན་བཟང་གི་བསྒྱུར། ཏིང་ངེ་འཛིན་གྱི་མི་མཐུན་པའི་ཕྱོགས་རྣམ་པར་གཞག་པ། ཧྭ་ཤང་ཟབ་མོ་དང་། རྣམ་པར་མི་རྟོག་པའི་བསྒྱུར། རྣམ་པར་རྟོག་པའི་གེགས་སེལ་བ་སངས་རྒྱས་གསང་བས་མཛད་པ་བསྒྱུར་རྙིང་། རྣལ་འབྱོར་གྱི་མཚན་ཉིད་བདེན་པ་བྱང་བཟང་གིས་མཛད་པ་བསྒྱུར་མེད། རྣལ་འབྱོར་བསྒོམ་པ་ལ་འཇུག་པ་ཀ་མ་ལ་ཤཱི་ལས་མཛད་པ། པྲཛྙཱ་ཝརྨ་དང་ཡེ་ཤེས་སྡེའི་བསྒྱུར། རྣལ་འབྱོར་བསྒོམ་པའི་ལམ་ཡེ་ཤེས་སྙིང་པོས་མཛད་པ་བསྒྱུར་མེད།
རྣལ་འབྱོར་ལ་འཇུག་པ་ཕྱོགས་གླང་གིས་མཛད་པ་དྷརྨ་ཤྲཱི་བྷ་དྲ་དང་རིན་བཟང་གི་བསྒྱུར། མི་སྡུག་པ་བསྒོམ་པའི་རིམ་པ་དགེ་བའི་གོ་ཆས་མཛད་པ་བསྒྱུར་རྙིང་། ལུས་ཡོངས་སུ་དཔྱད་པའི་བསྒོམ་པའི་རིམ་པ་ནག་པོ་པས་མཛད་པ། དེ་ཉིད་དང་ཆོས་ཤེའི་བསྒྱུར། ཕ་རོལ་དུ་ཕྱིན་པའི་ཐེག་པའི་རིམ་པའི་མན་ངག་ཡེ་ཤེས་གྲགས་པས་མཛད་པ། པདྨ་ཀ་ར་ཝརྨ་དང་རིན་བཟང་གི་བསྒྱུར། སངས་རྒྱས་རྗེས་སུ་དྲན་པ་བླ་ན་མེད་པར་བསྒོམ་པ་མ་ཧཱ་མ་ཏིས་མཛད་པ། བི་ནཱ་ཡ་ཙནྡྲ་དང་ཆོས་ཀྱི་ཤེས་རབ་ཀྱི་བསྒྱུར། རྣལ་འབྱོར་ལ་འཇུག་པའི་མན་ངག་ཆོས་ཀྱི་དབང་པོས་མཛད་པ་ཛ་རནྡྷ་དང་རིན་བཟང་གི་བསྒྱུར། ཤེས་ཕྱིན་བསྒོམ་པའི་མན་ངག་རིན་ཆེན་འབྱུང་གནས་ཞི་བས་མཛད་པ།
ཤཱནྟི་བྷ་དྲྭ་དང་འགོས་བསྒྱུར། རྣལ་འབྱོར་སྤྱོད་པའི་བསྒོམ་པའི་དོན་མདོར་བསྡུས་དེ་བསྟན་པ། ཡེ་ཤེས་ཟླ་བས་མཛད་པ། པྲཛྙཱ་ཝརྨ་དང་། ཡེ་ཤེས་སྡེའི་བསྒྱུརབདེ་བར་གཤེགས་པའི་གཞུང་རྣམ་པར་འབྱེད་པའི་ཚིག་ལེའུར་བྱས་པ་ཛེ་ཏཱ་རིས་མཛད་པ་ཤཱནྟི་བྷ་དྲྭ་དང་འགོས་བསྒྱུར། ཡོན་ཏན་བདུན་བསྟན་པའི་གཏམ་དབྱིག་གཉེན་གྱིས་མཛད་པ་ཀ་མ་ལ་གུསྟ་དང་། རིན་བཟང་གི་བསྒྱུར། བསླབ་བཏུས་ཀྱི་རྩ་བ་ཞི་བ་ལྷས་མཛད་པ། བསླབ་བཏུས་ཀྱི་མངོན་རྟོགས་མར་མེ་མཛད་དང་། ནག་ཚོའི་འགྱུར།
ཐེག་ཆེན་ཉི་ཤུ་པ་ཀླུ་སྒྲུབ་ཀྱིས་མཛད་པ། ཨཱ་ནནྡ་དང་གྲགས་འབྱོར་ཤེས་རབ་ཀྱི་བསྒྱུར། ས་ལུ་ལྗང་པའི་ཚིག་ལེའུར་བྱས་པ་ཀླུ་སྒྲུབ་ཀྱིས་མཛད་པ། དྷརྨ་ཤྲཱི་བྷ་དྲ་ལེགས་པའི་བློ་གྲོས་དང་། ཛྙཱ་ན་ཀུ་མཱ་ར་དང་། དཔལ་བརྩེགས་ཀྱི་བསྒྱུར། རྟེན་འབྲེལ་སྙིང་པོ་དང་། དེའི་འགྲེལ་བ་དང་། རྨི་ལམ་ཡིད་བཞིན་ནོར་བུའི་གཏམ་རྣམས་ཀླུ་སྒྲུབ་ཀྱིས་མཛད་པ། ཁ་ཆེ་ཤྲཱི་ཐ་ར་ཐ་དང་།
གྲགས་འབྱོར་ཤེས་རབ་ཀྱི་འགྱུར། བྱང་ཆུབ་སེམས་འགྲེལ་ཀླུ་སྒྲུབ་ཀྱིས་མཛད་པ། འགྱུར་མང་ལས་ཚིག་དོན་གང་བཟང་བྲིས་པ། བླ་ན་མེད་པར་བསྟོད་པ་ཀླུ་སྒྲུབ་ཀྱིས་མཛད་པ། ཤཱཀྱ་འོད་ཀྱི་བསྒྱུར། ཡོན་ཏན་མཐའ་ཡས་པར་བསྟོད་པ་དཀོན་མཆོག་འབངས་ཀྱིས་མཛད་པ། དེའི་དོན་བསྡུས་ཕྱོགས་གླང་གིས་མཛད་པ་གཉིས། སརྦ་ཛྙཱ་དེ་བ་དང་རིན་ཆེན་མཆོག་གི་བསྒྱུར། སྲིད་པ་ལས་འདས་པ་ཀླུ་སྒྲུབ་ཀྱིས་མཛད་པ། ཤྲཱི་ཐ་ར་ཐ་དང་གྲགས་འབྱོར་ཤེས་རབ་ཀྱི་བསྒྱུར།
ཡོན་ཏན་མཐའ་ཡས་པར་བསྟོད་པའི་འགྲེལ་པ་ཕྱོགས་གླང་གིས་མཛད་པ། ཁྱད་པར་འཕགས་བསྟོད་མཐོ་བཙུན་གྲུབ་རྗེས་མཛད་པ། ལྷ་ལས་ཕུལ་དུ་བྱུང་བའི་བསྟོད་པ་བདེ་བྱེད་བདག་པོས་མཛད་པ་རྣམས། སརྦ་ཛྙཱ་དེ་ཝ་དང་རིན་ཆེན་མཆོག་གི་བསྒྱུར་ལ། དཔལ་བརྩེགས་ཀྱིས་གཏན་ལ་ཕབ་པ། སྐྱབས་གསུམ་བདུན་ཅུ་པ་ཟླ་གྲགས་ཀྱིས་མཛད་པ། དཱི་པཾ་ཀ་ར་དང་རིན་བཟང་གི་བསྒྱུར། སྐྱབས་འགྲོ་ཡན་ལག་དྲུག་པ་བི་མ་ལས་མཛད་པ། དྲི་མ་མེད་པ་རིན་པོ་ཆེའི་ཕྲིན་ཡིག དཱི་པཾ་ཀ་རས་མཛད་པ།
དེ་ཉིད་ནག་ཚོའི་འགྱུར་རྣམས་ཐོབ་པའི་བརྒྱུད་པ་ནི། ཇོ་བོ། འབྲོམ་སྟོན་པ། པུ་ཏོ་བ། ཤ་ར་བ། ཆུ་མིག་པ། དཔལ་ལྡན་གྲོ། སངས་རྒྱས་སྒོམ་པ། མཆིམས་ནམ་མཁའ་གྲགས། མཆིམས་བློ་བཟང་གྲགས་པ།
རྒྱང་རོ་བྱང་ཆུབ་འབུམ། ཡོལ་སྟོན་བསོད་ནམས་ལྷུན་གྲུབ། སློབ་དཔོན་གྲགས་པ་རྒྱ་མཚོ། ཐམས་ཅད་མཁྱེན་པ་གྲུབ་པ་ཤེས་རབ། རྒྱ་སྟོན་ཙནྡྲ་དེ་ཝ། རི་ཁྲོད་པ་བསོད་ནམས་རྒྱལ་མཚོ། འཇམ་པའི་དབྱངས་ཤེས་རབ་རྒྱལ་མཚོ། མཁས་གྲུབ་དཔལ་ལྡན་རྡོ་རྗེ། འཇམ་དབྱངས་དཀོན་མཆོག་འཕེལ། དེས་བདག་ལའོ། །
བདུན་པ་རབ་དགའི་ནང་ཚན་གྱི། ། གཞོན་ནུ་རོལ་པའི་སྡེབ་སྦྱོར་ཡིན། ཏྲི་རཏྣ་རུ་པཀ་ཏྭ། དྷི་དེ་བཏ་ཙ་ཨཏཱེ། བཤཱས་ན་ཨི་རཀྵི། ན་མ་ཐཀྲྀ་ཏི་བི་སུ་ལྱཾ། ། དཀོན་མཆོག་གསུམ་གྱི་ངོ་བོ་ཉིད། ། ལྷ་པའི་ལྷ་དང་གཉིས་མེད་པའི། ། བསྟན་པ་བསྲུང་བའི་ཕྲིན་ལས་གང་། ། འཕེལ་བར་མཛད་པ་དེ་ལ་འདུད། །
དེ་ལྟར་རྗེ་བཙུན་ཞལ་གྱི་བུམ་བཟང་ལས། ། སངས་རྒྱས་བསྟན་པའི་རྩ་བ་སྡོམ་པ་གསུམ། ། དབང་བསྐུར་རྒྱུད་དང་མན་ངག་བདུད་རྩིའི་བཅུད། ། རྣ་བའི་སྣོད་དུ་ལྷུང་ལས་སྙིང་གི་དབུས། ། བློ་གྲོས་པདྨའི་ཟེ་འབྲུ་ཆེས་ཆེར་རྒྱས། ། རྒྱལ་བའི་མྱུ་གུ་སྐྱེད་མཛད་གང་དེ་ཡི། ། བཀའ་དྲིན་དྲན་པས་སླར་ཡང་ལན་བརྒྱའི་བར། ། རབ་ཏུ་བཏུད་ཅིང་གུས་པས་ཕྱག་བགྱིའོ། ། མགོན་ཁྱོད་རྡོ་རྗེ་འཛིན་པའི་སར་བཞུགས་ནས། ། མཐའ་ཡས་སྐྱེ་དགུའི་དོན་ཕྱིར་འཇིག་རྟེན་དུ། །
རྣམ་པར་འཕྲུལ་པ་ཇི་ལྟར་སྟོན་མཛད་ཀྱང་། ། ལྷག་པར་ཐུགས་རྗེའི་སྤྱན་གྱིས་གཟིགས་སུ་གསོལ། ། བདག་ཀྱང་རྣམ་པ་ཀུན་མཁྱེན་མ་གྱུར་བར། ། རྒྱལ་བའི་གསུང་རབ་ཐོས་ཤིང་འཛིན་པ་དང་། ། རྣམ་དག་ཁྲིམས་ལྡན་བྱང་ཆུབ་སེམས་གཉིས་ཀྱིས། ། གསང་སྔགས་ཟབ་མོའི་ལས་མཆོག་བསྒོམ་པར་ཤོག ། བདེ་བར་གཤེགས་པའི་བཀའ་དང་། དེའི་དགོངས་འགྲེལ་གྱི་བསྟན་བཅོས་དྲི་མ་མེད་པ་ཐོབ་པའི་ཚུལ་མདོ་ཙམ་བརྗོད་པ་པདྨ་རཱ་གའི་ཕྲེང་བ་ལས། རྗེ་བཙུན་དམ་པ་རྡོ་རྗེ་འཆང་རཏྣ་ཝརྡྷའི་ཞལ་སྔར་སྡོམ་པ་གསུམ་སོགས་ཉེ་བར་མནོས་པའི་སྐབས་ཏེ་དང་པོའོ།། །། མངྒ་ལཾ།། །།
PAGE * MERGEFORMAT 48 ས་ལོ་ཆེན་པོ་འཇམ་དབྱངས་ཀུན་དགའ་བསོད་ནམས། གསན་ཡིག་སྐབས་དང་པོ། PAGE * MERGEFORMAT 49
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
