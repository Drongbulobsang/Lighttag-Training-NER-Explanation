གསུང་འབུམ། འཇམ་དབྱངས་ཀུན་དགའ་བསོད་ནམས།（གློག་ཀླད་པར་མ།）
པོད ༥༣
དཔལ་མགོན་པོ་འཁོར་དང་བཅས་པ་ལ་བསྟོད་པ་དགྲ་བགེགས་སྲོག་གཅོད་ཀྱི་འཁོར་ལོ།
༄༅། །ཤྲཱི་ནཱ་ཐ་ས་པ་རི་ཝཱ་ར་སྱ་སྟོ་ཏྲཾ་ཤཏྲཱུན་བིགྷྣཱན་པྲཱ་ཎོ་པཙྪེ་ད་ཙཀྲ་ནཱ་མ་བི་ཧ་ར་ཏིསྨ། ༄༅། །དཔལ་མགོན་པོ་འཁོར་དང་བཅས་པ་ལ་བསྟོད་པ་དགྲ་བགེགས་སྲོག་གཅོད་ཀྱི་འཁོར་ལོ་ཞེས་བྱ་བ་བཞུགས་སོ།། རྒྱ་གར་སྐད་དུ། ཤྲི་བཛྲི་མ་ཧཱ་ཀཱ་ལཱ་པཉྫ་ར་ནཱ་ཐ་དེ་བཱི་རེ་བ་ཏཱི་ཙ་བཛྲ་མ་ཧཱ་ཀཱ་ལ་ཙ་ཏུརྨུ་ཁཱ་དི་ཤཱ་ས་ནོ་རཀྵ་ཀ་ས་མུ་དྲ་ས་པ་རི་ཝཱ་ར་སྱསྟོ་ཏྲཾ་ཤ་ཏྲུཾ་བིགྷྣཱན་པྲཱ་ཎོ་པཙྪེ་ད་ཙཀྲ་ནཱ་མཿ བོད་སྐད་དུ། དཔལ་རྡོ་རྗེ་ནག་པོ་ཆེན་པོ་གུར་གྱི་མགོན་པོ་ལྷ་མོ་ནམ་གྲུ་མ་རྡོ་རྗེ་ནག་པོ་ཆེན་པོ་ཞལ་བཞི་པ་ལ་སོགས་པའི་བསྟན་སྲུང་རྒྱ་མཚོ་འཁོར་དང་བཅས་པ་ལ་བསྟོད་པ་དགྲ་བགེགས་སྲོག་གཅོད་ཀྱི་འཁོར་ལོ་ཞེས་བྱ་བ། བླ་མ་དང་གཉིས་སུ་མེད་པའི་ལྷག་པའི་ལྷ་ལ་ཕྱག་འཚལ་ལོ། ། ཧཱུྃ་སངས་རྒྱས་བསྟན་པ་བསྲུང་བ་པོ། ། མགོན་པོ་གྲི་གུག་ཐོད་པ་ཅན། ། ཁ་དོག་ནག་ཅིང་རོ་ལ་ཞོན།
ནག་པོ་ཆེ་ལ་བདག་ཕྱག་འཚལ། ། ཞལ་ནི་མཆེ་བ་ཆེར་གཙིགས་ཤིང་། ལྗགས་འདྲིལ་ཤིན་ཏུ་འཇིགས་རུང་བ། ། སྤྱན་ནི་ཀུན་ཏུ་དམར་ཞིང་ཟླུམ། ། ནག་པོ་ཆེ་ལ༞ དཔའ་བོ་སྟག་ལྤགས་ན་བཟའ་དང་། ཁྲོ་བོ་བཅུ་ཡི་རང་བཞིན་ཅན། ཉི་མ་བཅུ་གཉིས་གཟི་ལྡན་པ། ། ནག་པོ་ཆེ་ལ༞ སྨིན་མ་བསྡུས་ཤིང་སྤྱན་གསུམ་པ། ། དབུ་སྐྲ་དམར་སེར་གྱེན་དུ་བརྫེས། ། དེ་བཞིན་དུས་མཐའི་འོད་དམར་ཅན། །
ནག་པོ་ཆེ་ལ༞ མགོ་ཕྲེང་བཟང་པོ་རྣམ་པར་འཛིན། ། ཀླུ་ཡི་རྒྱལ་པོ་རྣམས་ཀྱིས་བརྒྱན། ། འཁྱོག་ཅིང་ཐུང་བའི་སྨ་ར་ཅན། ། ནག་པོ་ཆེ་ལ༞ སངས་བསྟན་པ་འཇིག་བྱེད་པའི། ། སྐྱེ་བོ་ལ་ནི་རྣམ་སྡང་ཞིང་། ། རབ་ཏུ་རིག་པས་རྟག་སྒྲོལ་བའི། ། ནག་པོ་ཆེ་ལ༞ འཁོར་བའི་མཚོ་ལས་ཕ་རོལ་ཏུ། ། སངས་རྒྱས་ཐེག་པས་བགྲོད་པ་རྣམས། ། བསྒྲལ་བྱའི་གནས་སུ་སྒྲོལ་བྱེད་པ། ། ནག་པོ་ཆེ་ལ༞ གང་ཞིག་ལེགས་པར་མཉམ་བཞག་པས། །
ནག་པོ་ཆེ་བརྒྱད་ཀློག་བྱེད་པ། ། བསོད་ནམས་དེས་ནི་འཇིགས་ཉམས་ཤིང་། ། འདོད་པ་ངེས་པར་གྲུབ་གྱུར་ཅིག ། ཅེས་པ་འདི་ནི། དཔལ་རྡོ་རྗེ་ནག་པོ་ཆེན་པོ་གུར་གྱི་མགོན་པོ་ལ་བསྟོད་པ་ཚངས་པའི་སྒྲ་དབྱངས་ཞེས་བྱ་བའི་སྐབས་ཏེ་དང་པོའོ།། །། བྷྱོཿདཔལ་ལྡན་ལྷ་མོ་རེ་བ་ཏི། ། སྲིད་པ་གསུམ་ལ་དབང་བསྒྱུར་ཞིང་། ། འདོད་ཁམས་མཁའ་འགྲོའི་གཙོ་མོ་མཆོག ། དུས་མཚན་ནག་མོ་ཁྱོད་ལ་བསྟོད། ། ནམ་གྲུ་ཁྱོད་ཀྱི་ཆོ་འབྲང་དང་། །
མཚན་ཉིད་དག་ནི་བཤད་བྱ་བ། ། ནོར་བུའི་རང་བཞིན་ཁྱོད་ཀྱི་ལུས། ། རྒྱབ་ནི་ཛམྦུ་ཆུ་བོའི་གསེར། ། ཁྱོད་ཀྱི་གདོང་ཡང་དངུལ་ཡིན་ཏེ། ། ལྟོ་བའི་ངོས་ནི་རྡོ་རྗེས་གཏམས། ། མིང་པོ་མཛོད་དང་མཛོད་བསྲུང་བ། ། ཁྱོད་ཀྱི་མ་ནི་ཀུན་འགྲོ་མ། ། ཁྱོད་ཀྱི་ཕ་ནི་རླུང་ཞེས་བྱ། ། སྐལ་ལྡན་ཤིང་རྟ་ཁྱོད་ཀྱི་རུས། ། ལྷ་གནས་གསུམ་དུ་གྲགས་པ་ཡིན། །
དཔལ་ལྡན་ལྷ་མོ་ཁྱོད་ལ་བསྟོད། ། སུམ་ཅུ་རྩ་གསུམ་དགའ་བའི་ཚལ། ། ཡོངས་འདུའི་ཤིང་ལ་ཉེར་བརྟེན་ཞིང་། ། འཇིག་རྟེན་གསུམ་གྱི་དགེ་ལེགས་ཀུན། ། ཉེ་བར་སྩོལ་མཛད་ཁྱོད་ལ་བསྟོད། ། འཛམ་བུའི་གླིང་གི་ཤར་ལྷོའི་མཚམས། ། དེ་བཱི་ཀོ་ཊར་གནས་བཅས་ཤིང་། ། བྷ་ཊའི་ཤིང་ལ་རབ་བརྟེན་མ། ། ཞིང་སྐྱོང་གཙོ་མོ་ཁྱོད་ལ་བསྟོད། ། གང་གི་ཁྱོད་ཀྱི་མཚན་འཛིན་པ། །
དེ་ལ་ལྷ་ཀླུ་མི་རྣམས་ཀྱིས། ། རིམས་ནད་གནོད་པ་ཞི་མཛད་ཅིང་། ། དགྲ་བགེགས་ཚར་གཅོད་ཁྱོད་ལ་བསྟོད། ། ཤིན་ཏུ་གུས་པའི་ཡིད་ལྡན་པས། ། ནམ་གྲུ་བརྒྱད་པ་འདི་བརྗོད་ན། ། སངས་རྒྱས་བསྟན་པ་བསྲུང་བ་དང་། ། འདོད་པའི་དོན་ཀུན་འགྲུབ་གྱུར་ཅིག ། ཅེས་པ་འདི་ནི། དཔལ་ལྡན་ལྷ་མོ་ནམ་གྲུ་མ་ལ་བསྟོད་པ་འཆི་མེད་དཔལ་མོའི་གླུ་དབྱངས་ཞེས་བྱ་བའི་སྐབས་ཏེ་གཉིས་པའོ།། །། ཧཱུྃ་དཔལ་ལྡན་སྲིད་གསུམ་དབང་བསྒྱུར་བ། །
ནག་པོ་ཆེན་པོ་མི་ཟད་གཙིགས། ། མཆུ་འཕྱང་ཤུགས་ཆེ་བྱིས་པའི་གཟུགས། ། དྲག་པོའི་སྒྲ་སྒྲོགས་ཁྱོད་ལ་བསྟོད། ། དཔའ་བོ་མི་མགོའི་ཕྲེང་བ་འཛིན། ། མིང་གི་རྣམ་གྲངས་དུ་མ་ཅན། ། འཇིགས་རུང་གྲི་གུག་ཐོད་པ་དང་། མདུང་ཐུང་བུམ་པ་འཛིན་ལ་བསྟོད། ། མི་མགོ་རློན་པོའི་དོ་ཤལ་བྱས། ། ས་འོག་ཀྵིཾ་གི་སྒྲ་སྒྲོག་པ། ། ཏི་སེའི་གངས་དང་གྲུ་འཛིན་དུ། །
ཉེར་གནས་ནག་པོ་ཆེ་ལ་བསྟོད། ། སེར་སྐྱ་ཁྱོད་ནི་ཞིང་སྐྱོང་མཛད། ། ཧཱ་ཧཱ་ཧཱུྃ་ཧཱུྃ་གད་རྒྱངས་སྒྲོག ། སྔོན་གྱི་ཞལ་བཞེས་དམ་བཅས་རྣམས། ། མཁྱེན་པར་མཛོད་ཅིག་ནག་པོ་ཆེ། ། ཤ་ཆེན་ཟན་གྱི་གཏོར་མ་དང་། ། མེ་ཏོག་སྤོས་འདི་སྣོམས་མཛོད་ལ། ། ཕྱོགས་བཅུ་ཀུན་དང་ཁྱད་པར་དུ། ། བྱང་ཕྱོགས་བསྟན་པ་སྐྱོང་བར་མཛོད། ། གཡུང་མོ་གཏུམ་མོ་སྲིན་མོ་དང་། །
སིངྒྷའི་གླིང་གི་ལྷ་མོ་རྣམས། ། གཏོར་མ་ལོངས་ལ་དངོས་གྲུབ་སྩོལ། ། རྣམ་པར་གནག་པའི་དགྲ་བོ་རྣམས། ། མཚོན་ཆས་བསྣུན་ཅིང་ཞགས་པས་ཆིངས། ། ཡེ་ཤེས་མེ་ཡིས་བསྲེགས་འཚོས་ལ། ། མྱུར་དུ་བསད་ཅིང་རྣམ་པར་ཤེས། ། རྒྱལ་བའི་ཞིང་དུ་སྒྲོལ་བར་མཛོད། ། རྩེ་གཅིག་དད་པའི་སེམས་ཀྱིས་སུ། ། གསང་སྔགས་བཟླས་དང་མཆོད་བརྩོན་པས། ། དཔལ་ལྡན་བརྒྱད་པ་འདིས་བསྟོད་ན། །
མཆོག་དང་ཐུན་མོང་ཀུན་སྩོལ་ཅིག ། ཅེས་པ་འདི་ནི། དཔལ་རྡོ་རྗེ་ནག་པོ་ཆེན་པོ་གདོང་བཞི་པ་ལ་བསྟོད་པ་དགྲ་བགེགས་ཟིལ་གནོན་དཔའ་བོའི་འབྲུག་སྒྲ་ཞེས་བྱ་བའི་སྐབས་ཏེ་གསུམ་པའོ།། །། ཧཱུྃ་དུར་ཁྲོད་ཤ་ཟ་ཀུན་གྱི་གཙོ། ། རབ་དཀར་ཀེང་རུས་བརྗིད་པའི་སྐུ། ། དམ་ཚིག་ཅན་ལ་བརྩེར་དགོངས་པའི། ། ནོར་གྱི་བདག་པོ་ཡབ་ཡུམ་བསྟོད། ། ཧཱུྃ་མ་ཧཱ་ཀཱ་ལ་ལྕམ་དྲལ་གྱི། ། བཀའ་ཉན་ནག་པོ་གནོད་སྦྱིན་ནི། ། གསེར་གྱི་གྲི་གུག་འབར་བ་དང་། །
ཐོད་ཁྲག་ཞལ་དུ་གསོལ་ལ་བསྟོད། ། མཿདེ་ཡི་ཡུམ་མཆོག་གནོད་སྦྱིན་མོ། ། མགོ་འཕྲེང་བྱུ་རུའི་རྒྱན་ཆ་ཅན། ། རྡོ་རྗེའི་སྤུ་གྲི་རྣོན་པོ་ཡིས། ། དགྲ་བགེགས་སྙིང་འབྱིན་ཁྱོད་ལ་བསྟོད། ། ཧཱུྃ་རབ་བརྗིད་དཔའ་བོ་སྲིན་པོའི་གཟུགས། ། མདོག་ནག་ལྕགས་ཀྱི་ཤང་ལང་དང་། ། དམ་ཉམས་ཐོད་ཁྲག་ཕྱག་ན་བསྣམས། ། ལས་མཁན་པུ་ཏྲ་ཁྱོད་ལ་བསྟོད། ། ཧཱུྃ་མོན་བུ་བྷ་ཊ་ནག་པོ་ནི། །
དམ་ཤིང་མི་སྙིང་རློན་པ་ཐོགས། ། སྟག་གི་ལྤགས་པའི་ན་བཟའ་ཅན། ། གཤིན་རྗེའི་གཟུགས་ཅན་ཁྱོད་ལ་བསྟོད། ། བྷྱོཿདེ་ཡི་མཆེད་མོ་རལ་གཅིག་མ། ། མི་ཡི་རྒྱུ་མའི་ཕྲེང་བ་དང་། ། གསེར་གྱི་སྤུ་གྲི་རབ་འཛིན་ཞིང་། ། ཁ་ནས་མེ་འབར་ཁྱོད་ལ་བསྟོད། ། བྷྱོཿདཔལ་ལྡན་དཀར་མོ་ཉི་ཟླ་ནི། ། དར་དཀར་འཇོལ་བེར་སྐུ་ལ་གསོལ། ། རི་རབ་གླིང་བཞི་ཕྱག་ན་བསྣམས། །
སྐྱེ་འགྲོ་གསོ་མཛད་ཁྱོད་ལ་བསྟོད། ། ཧཱུྃ་དཔལ་ཆེན་བཀའ་ཡི་ཕོ་ཉ་ནི། ། རླུང་གི་ཤུགས་ཅན་བདུད་རྟའི་སྟེང་། ། མདོག་ནག་རུ་མཚོན་ཐོད་ཕྲེང་འཛིན། ། བདུད་རྒྱལ་ནག་པོ་ཁྱོད་ལ་བསྟོད། ། ཅེས་པ་འདི་ནི། དཔལ་དུར་ཁྲོད་ཀྱི་བདག་པོ་དང་ལས་མགོན་རྣམས་ལ་བསྟོད་པ་མ་རུང་ཚར་གཅོད་རྡོ་རྗེའི་མཚོན་ཆ་ཞེས་བྱ་བའི་སྐབས་ཏེ་བཞི་པའོ།། །། ཧཱུྃ་བདུད་རྟ་བྲ་ནག་རུས་རྒྱན་ཅན། ། དེ་སྟེང་གཤིན་རྗེ་ཁྲོས་པའི་སྐུ། ། བ་དན་མི་སྙིང་ཁྲམ་ཤིང་ཐོགས། །
སྲོག་བདག་ནག་པོ་ཁྱོད་ལ་བསྟོད། ། བྷྱོཿསློབ་དཔོན་པདྨ་འབྱུང་གནས་ཀྱིས། ། སྤྱན་སྔར་ཁས་བླངས་བདག་ཉིད་མ། ། ཤྭ་ན་མུ་ཁ་བསེ་མོ་བཞི། ། ཕུང་སྲུང་རྣམས་ལ་བསྟོད་པར་བགྱི། ། རྡོ་རྗེ་གུར་གྱི་མགོན་པོ་དང་། ། ལྷ་མོ་འདོད་ཁམས་དབང་ཕྱུག་མ། ། ཞིང་སྐྱོང་དྲག་པོ་ཞལ་བཞི་སོགས། ། བསྟན་སྲུང་འཁོར་དང་བཅས་པ་རྣམས། ། ཕྱི་ནང་གསང་བའི་དམ་རྫས་དང་། །
སྣ་ཚོགས་མཆོད་གཏོར་འདི་བཞེས་ལ། ། ས་སྐྱའི་རྗེ་བཙུན་བཀའ་བཞིན་དུ། ། ཐུབ་པའི་བསྟན་པ་བསྲུང་བར་མཛོད། ། བསྟན་འཛིན་སྐྱེས་བུ་དམ་པ་རྣམས། ། སྐུ་ཚེའི་རྒྱལ་མཚན་བསྟན་པ་དང་། ། རྣམ་དཀར་ཕྲིན་ལས་རབ་རྒྱས་ཤིང་། ། དགེ་འདུན་སྡེ་རྣམས་འཕེལ་བར་མཛོད། ། ཁྱད་པར་བདག་ཅག་འཁོར་བཅས་ལ། ། འགལ་རྐྱེན་ནད་གདོན་ཀུན་ཞི་ནས། ། ཚེ་དང་བསོད་ནམས་དཔལ་འབྱོར་དང་། །
འཁོར་དང་དབང་ཐང་རྒྱས་པར་མཛོད། ། ལྷ་འདྲེ་མི་ཡི་འགྲོ་བ་རྣམས། ། ཕན་ཚུན་བྱམས་པའི་སེམས་ལྡན་ཞིང་། ། བདག་གི་དབང་དུ་བསྡུས་ནས་ཀྱང་། ། ཐེག་མཆོག་ལམ་དུ་འཇུག་པར་མཛོད། ། ཕྱི་དུས་བསྟན་པའི་མཇུག་འདི་རུ། ། དམ་ཉམས་ལོག་པའི་དགྲ་དང་བགེགས། ། ཞི་བས་འདུལ་བར་མི་ནུས་ལ། ། དྲག་པོའི་རྟགས་མཚན་མ་བསྟན་ན། ། ལྷ་དང་སྒྲུབ་ལ་བརྙས་འགྱུར་བས། །
ལས་མཁན་སྤྲུལ་པ་ཡང་སྤྲུལ་དང་། ། ལྷ་སྲིན་སྡེ་བརྒྱད་འཁོར་དང་བཅས། ། དྲག་པོའི་མཐུ་རྩལ་དཔུང་བསྐྱེད་ལ། ། འཇིགས་རུང་ཆོ་འཕྲུལ་སྣ་ཚོགས་ཐོངས། ། སྐྱོབ་པའི་ལྷ་སྲུང་ཀུན་བྲལ་ཏེ། ། མངོན་སུམ་བཞིན་དུ་འདིར་ཁུག་ལ། ། མྱུར་དུ་བསད་ཅིང་བསྒྲལ་བར་གྱིས། ། མདོར་ན་ཞི་རྒྱས་དབང་དྲག་གི ། ཕྲིན་ལས་གང་བཅོལ་དེ་དག་རྣམས། ། ཐོགས་པ་མེད་པར་སྒྲུབ་པ་དང་། །
ཅི་བསམ་དོན་རྣམས་འགྲུབ་པར་མཛོད། ། དཔལ་རྡོ་རྗེ་ནག་པོ་ཆེན་པོའི་གསང་བའི་ལས་མཁན་བྲན་བདུད་གཤིན་རྗེ་ནག་པོ་དང་ཕུར་སྲུང་རྣམས་ལ་བསྟོད་ཅིང་དམ་ཅན་རྒྱ་མཚོ་འཁོར་དང་བཅས་པའི་ཐུགས་དམ་བསྐུལ་བའི་ཚིགས་སུ་བཅད་པ་འདོད་དོན་ཐོགས་མེད་ཕྲིན་ལས་ཀྱི་རྔ་སྒྲ་ཞེས་བྱ་བའི་སྐབས་ཏེ་ལྔ་པའོ། ། དེ་ལྟར་བསྟོད་པ་དང་ཕྲིན་ལས་གཞོལ་བའི་ཚིག་འདི་དག་ལས། དཔལ་གུར་གྱི་མགོན་པོ་ལ་བསྟོད་པ་འདི་ནི་འཕགས་པ་ཀླུ་སྒྲུབ་ཀྱིས་མཛད་པ། ཆོས་ཀྱི་རྗེ་ཐམས་ཅད་མཁྱེན་པ་ཞ་ལུ་ལོ་ཆེན་གྱིས་བསྒྱུར་བ་ལས་ཚིག་གོང་འོག་ཅུང་ཟད་འདོན་པ་བསྒྱུར་བ་ཡིན་ཞིང་། ལྷ་མོ་འདོད་ཁམས་མའི་བསྟོད་པ་འདི་ནི་བྱ་རྒྱུད་རིག་པ་མཆོག་གི་རྒྱུད་ལས་ཕྱག་ན་རྡོ་རྗེས་ནམ་གྲུའི་རིགས་དང་ཆོ་འབྲང་ལ་བསྟོད་པ་ཇི་བཞིན་ལ། གོང་འོག་གི་ཚིགས་བཅད་ཁ་ཡར་བསྣན་པ་ཡིན། དཔལ་མགོན་གདོང་བཞི་པའི་བསྟོད་པ་ནི། རྩ་བའི་སྔགས་བོད་སྐད་དུ་བསྒྱུར་བ་ལ་གཞི་བྱས། བར་སྐབས་སུ་ཚིག་གི་སྣོན་ཕྲི་ཅུང་ཟད་བྱས་པ་ཡིན་ལ།
ལས་མགོན་རྣམས་ལ་མངོན་རྟོགས་དང་མཐུན་པར་བསྟོད་ཅིང་། ཕྲིན་ལས་བཅོལ་བའི་ཚིག་འདི་དག་སྔ་མོ་ནས་རྩོམ་པའི་བསམ་པ་ཡོད་ཀྱང་། ལེ་ལོའི་དབང་གིས་མ་གྲུབ་པ་ལ་མཁའ་འགྲོ་དང་ཆོས་སྐྱོང་གིས་བརྩམས་ན་དགྱེས་པའི་རྣམ་འགྱུར་ཅུང་ཟད་མཐོང་ནས་ས་སྐྱོང་ཞེས་པ་ཤིང་མོ་བྱའི་ལོ་གཙང་ཕྱོགས་སུ་དུས་ངན་གྱི་འཁྲུག་ལོང་སྣ་ཚོགས་བྱུང་བའི་དུས་མགོ་ཟླ་བའི་དཀར་ཕྱོགས་མཁའ་འགྲོ་འདུ་བའི་ཚེས་བརྒྱད་ལ། གཟའ་ལྷག་པ་དང་། སྐར་མ་ཁྲུམ་སྟོད་ཀྱི་འཆི་སྦྱོར་བིཥྚི་རྒྱུ་བའི་དྲག་པོའི་ཚེས་ལ། དཔལ་ས་སྐྱ་ལོ་ཙཱ་བ་ཤཱཀྱའི་དགེ་སློང་རིག་སྔགས་འཆང་བ་འཇམ་དབྱངས་ཀུན་དགའ་བསོད་ནམས་གྲགས་པ་རྒྱལ་མཚན་དཔལ་བཟང་པོས་རང་གི་འདོད་དོན་ཅི་རིགས་འགྲུབ་པའི་ཕྱིར། ཤབ་རྒོ་ལྔ་བར་སྡིངས་ཛ་ཌའི་གླིང་དུ་སྦྱར་བའི་ཡི་གེ་པ་ནི་ཟླ་བ་གྲགས་པའོ།། །། ཨེ་ཝཾ།། །། PAGE * MERGEFORMAT 4 ས་ལོ་ཆེན་པོ་འཇམ་དབྱངས་ཀུན་དགའ་བསོད་ནམས། མགོན་པོ་འཁོར་དང་བཅས་པ་ལ་བསྟོད་པ།
PAGE * MERGEFORMAT 5
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
