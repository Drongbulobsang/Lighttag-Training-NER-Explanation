གསུང་འབུམ། འཇམ་དབྱངས་ཀུན་དགའ་བསོད་ནམས།（གློག་ཀླད་པར་མ།）
པོད ༤
གསན་ཡིག་སྐབས་གསུམ་པ།
༄༅། །གསན་ཡིག་སྐབས་གསུམ་པ་བཞུགས་སོ།། ན་མཿཤྲཱི་ཝཱནྶདྒུ་རུ་མ་ཧཱ་ས་ཏྭ་ལོ་ཀེ་ཤྭ་རཱ་ཡ་་་་་དཔལ་ལྡན་བླ་མ་དམ་པ་སེམས་དཔའ་ཆེན་པོ་འཇིག་རྟེན་དབང་ཕྱུག་ལ་ཕྱག་འཚལ་ལོ། ཕུན་ཚོགས་དོན་གཉིས་མཐར་ཕྱིན་བླ་ན་མེད་པའི་སངས་རྒྱས་ཀྱིས། ། རྨད་བྱུང་བསྟན་པའི་རིན་ཆེན་ཁང་བརྩེགས་ཆེས་ཆེར་མཐོ་བའི་དབུས། ། ཟབ་ཅིང་རྒྱ་ཆེའི་མན་ངག་གསང་མཛོད་དུ་མའི་གཏེར་མངའ་བ། ། དཔལ་ལྡན་བཟང་པོའི་ཕྲིན་ལས་ཞབས་ཀྱི་འདམ་སྐྱེས་རྟག་ཏུ་མཆོད། ། རྗེ་བཙུན་ཕྱག་ན་པདྨའི་རྣམ་པར་འཕྲུལ་པ་བུདྡྷ་རཏྣ་ཤྲཱི་བྷ་དྲ་ཞེས་གྲགས་པའི་གདུགས་དཀར་ས་གསུམ་དུ་ཁེབས་པར་མཛད་པའི་བདག་ཉིད་ཆེན་པོའི་དྲུང་དུ་དམ་པའི་ཆོས་ཀྱི་བཀའ་དྲིན་ཉེ་བར་འཚལ་བའི་ཚུལ་ནི། ཐོག་མར་རྣལ་འབྱོར་དབང་ཕྱུག་བིརྺ་པའི་གདམས་ངག་ལམ་འབྲས་དང་བཅས་པའི་ཁྲིད་ལེགས་པར་ཐོབ་པའི་སྐབས་སུ། རྒྱུ་ལམ་གྱི་དབང་ཡབ་ལ་སྦྱར་བ་དང་། ཡུམ་གྱི་ཕྱི་དཀྱིལ་དང་ལུས་དཀྱིལ་གྱི་དབང་དང་བྱིན་རླབས།
ལམ་ཟབ་མོ་བླ་མའི་རྣལ་འབྱོར་གྱི་བྱིན་རླབས། རྣལ་འབྱོར་དབང་ཕྱུག་ཉིད་ཀྱིས་བསྲུང་བའི་བྱིན་རླབས་ཐུན་མོང་དང་ཐུན་མོང་མ་ཡིན་པ་གཉིས། བརྡ་དོན་གསལ་བ། བརྡ་གཅིག་བརྒྱུད། སྒྲུབ་པ་ལུང་སྦྱིན། མགོན་པོ་དཔའ་རྐྱང་རྣམས་ཀྱི་བྱིན་རླབས། དེ་དག་དང་འབྲེལ་བའི་ལུང་སོ་སོ་རྣམས་དང་། བླ་མའི་རྣམ་ཐར་ཞིབ་མོ་རྡོ་རྗེ། ངོ་མཚར་སྣང་བ་སོགས་བླ་མ་སྤྱིའི་རྣམ་ཐར་དང་བྱེ་བྲག་གི་རྣམ་ཐར། ལམ་འབྲས་གླེགས་བམ་གྱི་དཀར་ཆག་ཏུ་ཐེབས་པ་ཚང་བར་ཐོབ་ཅིང་།
ལུང་འདི་ཉིད་དང་ཞིབ་ཏུ་སྦྱར་བ་རྗེ་བཙུན་རིན་པོ་ཆེ་བསོད་ནམས་རྩེ་མོས་མཛད་པ་གཉིས་ཡོད་པ་ལས། རྒྱུད་ཀྱི་ལེའུའི་གོ་རིམ་དང་མཐུན་པར་སྦྱར་བ། མཇུག་ན། འདི་ནི་བདག་ཅག་སྤུན་གཉིས་དང་ཀ་ལུང་པ་དང་རྨོག་སྟོན་དང་བཞིས་ཞུས་པ་ལགས། ཅེས་སོགས་ཡོད་པའི་རྒྱས་པ་དང་། དེའི་ཁ་སྐོང་འགོར་གསུང་ངག་རིན་པོ་ཆེ་ལུང་འདི་ཉིད་དང་ཞིབ་ཏུ་སྦྱར་བ་ལ་གསུམ་སྟེ། གླེང་གཞི་དང་། གླེང་བསླང་བ་དང་། རྒྱུད་ཀྱི་ཡན་ལག་རྒྱས་པར་དབྱེ་བ་དང་སྦྱར་བའོ་ཅེས་སོགས་དང་། མཇུག་ཏུ།
ཟབ་དང་རྒྱ་ཆེའི་རྣམ་བཤད་ནོར་བུ་ནི། སོགས་ཡོད་པའི་ལུང་སྦྱོར་རྣམས་ཐོས། འདི་དག་ཀྱང་རྗེ་ཉིད་ཀྱིས་སེམས་དཔའ་ཆེན་པོ་དཀོན་མཆོག་རྒྱལ་མཚན་པའི་དྲུང་དུ་གསུང་ངག་ཚར་གསུམ་དང་ཀུན་མཁྱེན་བསོད་ནམས་སེང་གེའི་ཞལ་སྔར་ཚར་ལྔ། གྲུབ་ཆེན་དཀོན་མཆོག་བློ་གྲོས་པ་ལ་གསུང་ངག་ལན་དྲུག་གི་བར་དུ་གསན་པའི་བརྒྱུད་པ་ནི། ཡང་དག་པར་རྫོགས་པའི་སངས་རྒྱས་རྡོ་རྗེ་འཆང་། རྗེ་བཙུན་རྡོ་རྗེ་བདག་མེད་མ། མཐུ་སྟོབས་ཀྱི་དབང་ཕྱུག་བིརྺ་པ། ནག་པོ་པ། ཌཱ་མ་རུ་པ། ཨ་ཝ་དྷཱུ་ཏི་པ།
ག་ཡ་དྷ་ར། འབྲོག་མི་ཤཱཀྱ་ཡེ་ཤེས། བླ་མ་སེ་མཁར་ཆུང་པ། ཞང་སྟོན་ཆོས་འབར། ས་སྐྱ་པ་ཆེན་པོ་ཀུན་དགའ་སྙིང་པོ། སློབ་དཔོན་རིན་པོ་ཆེ་བསོད་ནམས་རྩེ་མོ། ། རྗེ་བཙུན་གྲགས་པ་རྒྱལ་མཚན། ས་སྐྱ་པཎྜི་ཏ་ཀུན་དགའ་རྒྱལ་མཚན་དཔལ་བཟང་པོ། ཆོས་ཀྱི་རྒྱལ་པོ་འཕགས་པ་བློ་གྲོས་རྒྱལ་མཚན་དཔལ་བཟང་པོ། ཞང་དཀོན་མཆོག་དཔལ།
ཆོས་རྗེ་བྲག་ཕུག་པ་བསོད་ནམས་དཔལ། བླ་མ་དམ་པ་བསོད་ནམས་རྒྱལ་མཚན་དཔལ་བཟང་པོ། ཆོས་རྗེ་དཔལ་ལྡན་ཚུལ་ཁྲིམས། བླ་མ་དམ་པ་བུདྡྷ་ཤྲཱི། རྡོ་རྗེ་འཆང་ཆེན་པོ་ཀུན་དགའ་བཟང་པོ། སེམས་དཔའ་ཆེན་པོ་དཀོན་མཆོག་རྒྱལ་མཚན། གྲུབ་ཆེན་དཀོན་མཆོག་བློ་གྲོས། རྒྱལ་བའི་སྲས་པོ་སངས་རྒྱས་རིན་ཆེན། དེས་བདག་ཤྲཱི་བྷཱུ་མི་པཎྜུ་ཀ་ལའོ། ། དཔལ་འཁོར་ལོ་བདེ་མཆོག་ལྷ་མངལ་སྐྱེས་ལྟར་བསྐྱེད་པ་ནག་པོ་སྤྱོད་པའི་ལུགས་ཀྱི་རྡུལ་ཚོན་དང་རས་བྲིས་ཀྱི་དཀྱིལ་འཁོར་དུ་དབང་བསྐུར་བ་ཐོབ་པའི་བརྒྱད་པ་ནི།
རྡོ་རྗེ་འཆང་། ཕྱག་ན་རྡོ་རྗེ། ས་ར་ཧ། ཀླུ་སྒྲུབ། ཤ་ཝ་ར། ལཱུ་ཧི་པ། དཱ་རི་ཀ་པ། རྡོ་རྗེ་དྲིལ་བུ་པ། རུས་སྦལ་ཞབས། ཛཱ་ལནྡྷ་ར་པ།
ནག་པོ་སྤྱོད་པའི་རྡོ་རྗེ། གུ་ཧྱ་པ། རྣམ་རྒྱལ་ཞབས། ཏི་ལོ་པ། ནཱ་རོ་པ། ཕང་ཐིང་པ་སྐུ་མཆེད། ཀློག་ཀྱ་ཤེས་རབ་བརྩེགས། མལ་ལོ་ཙཱ་བ་བློ་གྲོས་གྲགས། ས་སྐྱ་པ་ཆེན་པོ་ཀུན་དགའ་སྙིང་པོ། སློན་དཔོན་བསོད་ནམས་རྩེ་མོ།
རྗེ་བཙུན་གྲགས་པ་རྒྱལ་མཚན། ས་སྐྱ་པཎྜི་ཏ། འཕགས་པ་རིན་པོ་ཆེ། ཞང་དཀོན་མཆོག་དཔལ། ན་བཟའ་བྲག་ཕུག་པ། བླ་མ་དམ་པ་བསོད་ནམས་རྒྱལ་མཚན། ཆོས་རྗེ་དཔལ་ལྡན་ཚུལ་ཁྲིམས། ཤར་པ་ཡེ་ཤེས་རྒྱལ་མཚན། རྡོ་རྗེ་འཆང་ཀུན་དགའ་བཟང་པོ། སེམས་དཔའ་ཆེན་པོ་དཀོན་མཆོག་རྒྱལ་མཚན།
གྲུབ་ཆེན་དཀོན་བློ། རྒྱལ་བའི་སྲས་པོ་སངས་རྒྱས་རིན་ཆེན། དེས་བདག་ལའོ། ། རིམ་བཞིའི་ཁྲིད་ཐོབ་པའི་བརྒྱུད་པ་ནི། གཞན་རྣམས་གོང་བཞིན་ལས། སེམས་དཔའ་ཆེན་པོ་དཀོན་མཆོག་རྒྱལ་མཚན། ཀུན་མཁྱེན་བསོད་ནམས་སེང་གེ། རྗེ་སངས་རྒྱས་རིན་ཆེན། དེས་བདག་ལའོ། ། ཁྲིད་ཡིག་ཀུན་མཁྱེན་གྱིས་མཛད་པ་ཡང་ཐོབ།
བདེ་མཆོག་ལཱུ་ཧི་པའི་རས་བྲིས་ཀྱི་དཀྱིལ་འཁོར་དུ་དབང་བསྐུར་བ་ཐོབ་པའི་བརྒྱུད་པ་ནི། རྡོ་རྗེ་འཆང་། རྡོ་རྗེ་རྣལ་འབྱོར་མ། ས་ར་ཧ། ཀླུ་སྒྲུབ། ཤ་ཝ་ར། ལཱུ་ཧི་པ། ཌཱ་རི་ཀ་པ། རྡོ་རྗེ་དྲིལ་བུ་པ། རུས་སྦལ་ཞབས།
ཛཱ་ལནྡྷ་ར། ནག་པོ་སྤྱོད་པའི་རྡོ་རྗེ། གུ་ཧྱ་པ། རྣམ་རྒྱལ་ཞབས། ཏི་ལོ་པ། ནཱ་རོ་པ། ཕམ་ཐིང་པ་སྐུ་མཆེད། ཀློག་ཀྱ་པ། མལ་ལོ། ། ས་སྐྱ་པ་ཆེན་པོ།
སློབ་དཔོན་རིན་པོ་ཆེ། རྗེ་བཙུན་ས་པཎ། བོ་དོང་རིན་པོ་ཆེ། ཉན་ཆེན་བསོད་ནམས་བརྟན་པ། བླ་མ་དམ་པ། རྗེ་དཔལ་ལྡན་ཚུལ་ཁྲིམས། ཤར་པ་ཡེ་ཤེས་རྒྱལ་མཚན། རྡོ་རྗེ་འཆང་ཀུན་དགའ་བཟང་པོ་མན་གོང་བཞིན། རྫོགས་རིམ་རྩ་དབུ་མ་ཁ་འབྱེད་པའི་གདམས་ངག་ཡབ་ལ་སྦྱར་བའི་ཁྲིད་ཐོབ་པའི་བརྒྱུད་པ་ནི། གོང་གི་དབང་བརྒྱུད་དང་གཅིག་ལ།
ཁྲིད་ཡིག་རྗེ་བཙུན་རིན་པོ་ཆེས་མཛད་པའང་ཐོབ། བདེ་མཆོག་དྲིལ་བུ་པའི་ལུས་དཀྱིལ་དུ་དབང་བསྐུར་བ་ཐོབ་པའི་བརྒྱུད་པ་ནི། རྡོ་རྗེ་འཆང་། རྡོ་རྗེ་རྣལ་འབྱོར་མ། རྡོ་རྗེ་དྲིལ་བུ་པ། རུས་སྦལ་ཞབས། ཛཱ་ལནྡྷ་ར། ནག་པོ་སྤྱོད་པ། གུ་ཧྱ་པ། རྣམ་རྒྱལ་ཞབས།
ཏི་ལོ་པ། ནཱ་རོ་པ། ཕམ་ཐིང་པ་སྐུ་མཆེད། གློག་ཀྱ་པ། མལ་ལོ། ། རྗེ་བཙུན་གོང་མ་ལྔ། ཞང་དཀོན་མཆོག་དཔལ། ན་བཟའ་བྲག་ཕུག་པ། བླ་མ་དམ་པ། རྗེ་དཔལ་ལྡན་ཚུལ་ཁྲིམས།
ཤར་པ་ཡེ་ཤེས་རྒྱལ་མཚན། རྡོ་རྗེ་འཆང་ཀུན་དགའ་བཟང་པོ། སེམས་དཔའ་ཆེན་པོ། རྗེ་སངས་རྒྱས་རིན་ཆེན། དེས་བདག་ལའོ། ། བདེ་མཆོག་དཀར་པོའི་བྱིན་རླབས་ཀྱི་བརྒྱུད་པ་ནི། འཁོར་ལོ་བདེ་མཆོག པཎ་ཆེན་ཤཱཀྱ་ཤྲཱི། ས་སྐྱ་པཎ་ཆེན་གཡག་སྡེ་ལ་ཙོ་བ། མངའ་རིས་པ་སངས་རྒྱས་ཡེ་ཤེས།
རིན་པོ་ཆེ་བསོད་ནམས་གྲགས་པ། བླ་མ་དམ་པ། རིན་པོ་ཆེ་གྲགས་ཚུལ་བ། མཁན་ཆེན་བྱང་ཆུབ་ཡེ་ཤེས། ས་བཟང་འཕགས་པ། རྡོ་རྗེ་འཆང་ཀུན་དགའ་བཟང་པོ་མན་གོང་བཞིན། ནཱ་རོ་མཁའ་སྤྱོད་ཀྱི་བྱིན་རླབས་ཐོབ་པའི་བརྒྱུད་པ་ནི། རྡོ་རྗེ་ཆང་། རྡོ་རྗེ་རྣལ་འབྱོར་མ། ནཱ་རོ་ཏ་པ།
ཕམ་ཐིང་པ་སྐུ་མཆེད། ཀློག་ཀྱ་པ། མལ་ལོ། ། ས་ཆེན། རྩེ་མོ། ། རྗེ་བཙུན། ས་པཎ། འཕགས་པ། ཞང་པ། ན་བཟའ་པ།
བླ་མ་དམ་པ། རྗེ་དཔལ་ལྡན་ཚུལ་ཁྲིམས། ཤར་པ་ཡེ་ཤེས་རྒྱལ་མཚན། རྡོ་རྗེ་འཆང་ཀུན་དགའ་བཟང་པོ་མན་གོང་བཞིན། བདེ་མཆོག་དཀར་པོའི་ཚེ་སྒྲུབ་ཀྱི་མན་ངག་གི་བརྒྱུད་པ་ནི། རྗེ་རྡོ་རྗེ་འཆང་ཀུན་དགའ་བཟང་པོ་མན་གོང་དང་འདྲ། དེ་ནས་བོ་དོང་པ་ཆོས་རིན་དཔལ། ཆོས་རྗེ་དཔལ་ལྡན་རྒྱལ་པོ། རྗེ་སངས་རྒྱས་རིན་ཆེན། དེས་བདག་ལའོ། །
གསང་བ་འདུས་པ་མི་བསྐྱོད་རྡོ་རྗེ་ལྷ་སུམ་ཅུ་སོ་གཉིས་ཀྱི་དཀྱིལ་འཁོར་དུ་དབང་བསྐུར་བ་ཐོབ་པའི་བརྒྱུད་པ་ས་ལུགས་ནི། རྡོ་རྗེ་འཆང་། ཕྱག་ན་རྡོ་རྗེ། ཀླུ་སྒྲུབ། ཨཱརྻ་དེ་བ། ཤཱཀྱ་མི་ཏྲ། ཟླ་བ་གྲགས་པ། རོལ་པའི་རྡོ་རྗེ། སྐལ་ལྡན་གྲགས་པ། འོད་ཟེར་འབྱུང་གནས་གྲགས་པ།
འོད་མཛད་ལྷ། ཆོས་ཀྱི་འབྱུང་གནས་ཞི་བ། བི་ཀྵ་ཏ་དེ་བ། ཁ་ཆེ་པཎ་ཆེན། ས་སྐྱ་པཎྜི་ཏ། འཕགས་པ་རིན་པོ་ཆེ། ཞང་དཀོན་མཆོག་དཔལ། ན་བཟའ་བྲག་ཕུག་པ། བླ་མ་དམ་པ། བླ་མ་དཔལ་ལྡན་ཚུལ་ཁྲིམས།
གྲུབ་ཆེན་བུདྡྷ་ཤྲཱི། རྡོ་རྗེ་འཆང་ཀུན་དགའ་བཟང་པོ། སེམས་དཔའ་ཆེན་པོ། རྗེ་སངས་རྒྱས་རིན་ཆེན། ཡང་ན། ས་སྐྱ་པཎྜི་ཏ། འོད་ཟེར་ཤཱཀྱ། ཁའུ་དར་ཤེ། སེ་མོ་དོ་ར་པ་རིན་ཆེན་དཔལ། ར་གཉིས་པ་རིན་ཆེན་རྒྱལ་མཚན།
སྲུ་ལུང་པ་ཀུན་དགའ་སྨོན་ལམ། བླ་མ་གྲགས་ཆེན་པ། བླ་མ་འཕགས་འོད། བུ་སྟོན་རིན་པོ་ཆེ། མཁས་གྲུབ་གཞོན་ནུ་བསོད་ནམས། ཆོས་རྗེ་ཡེ་ཤེས་རྒྱལ་མཚན། རྗེ་ཀུན་དགའ་བཟང་པོ་མན་གོང་བཞིན། གསང་བ་འདུས་པ་བརྒྱུད་པའི་བཀའ་བབས་བདུན་ལྡན་དུ་གྲགས་པའི་སྡོག་ལུགས་ཀྱི་བརྒྱུད་པ་ནི། སངས་རྒྱས་རྡོ་རྗེ་འཆང་། ཕྱག་ན་རྡོ་རྗེ།
ཨིནྡྲ་བྷཱུ་ཏི། ཀླུ་ལས་གྱུར་པའི་རྣལ་འབྱོར་མ། རྒྱལ་པོ་བི་སུ་ཀལྤ། བྲམ་ཟེ་ས་ར་ཧ། ནཱ་གཱརྫུ་ན། དེ་ལཨཱརྻ་དེ་བ། ཤཱཀྱ་བཤེས་གཉེན། ཀླུའི་བྱང་ཆུབ། ཟླ་བ་གྲགས་པ་སྟེ་བཞིས་ཞུས། དེ་བཞི་ལ་སློབ་པའི་རྡོ་རྗེ།
དེ་ནས་ནག་པོ་སྤྱོད་པ་བ། ས་འདྲེས་པ། དེ་ལ་མར་མེ་མཛད། དེ་བ་ཨ་ཀཱ་ར། བཱིརྻ་བྷ་དྲ་གསུམ་གྱིས་གསན། དེ་གསུམ་ལ་འགོས་ཁུག་པ་ལྷས་བཙས་ཀྱིས་གསན། གཞན་ཡང་ཟ་ཧོར་གྱི་མཁས་པ་བཙུན་མོ་ཅན། བལ་ཡུལ་རྗོང་གི་ནཱ་ག་ཀོ་ཊི། བི་ཀྲ་མ་ཤཱི་ལའི་ཐམས་ཅད་མཁྱེན་པ་གཉིས་པར་གྲགས་པ་དཱི་པཾ་ཀ་ར། རྡོ་རྗེ་གདན་གྱི་མཁན་པོ་ཆེན་པོ་ནག་པོ་བ།
ཀོངྐ་ལའི་མཁས་པ་ཆེན་པོ་རྒྱལ་པོ་སྤྲིན་གྱི་ཤུགས་ཅན། རྒྱལ་པོ་ཁབ་ཀྱི་མཁས་པ་ཆེན་པོ་ཛ་ཧཱུྃ་ཞེས་བྱ་བ་ཞི་བ་བཟང་པོ། ཁ་ཆེ་ཁྲི་བརྟན་གྱི་མཁས་པ་ཆེན་པོ་ཙནྟྲ་ཧ་རི་ལ་སོགས་པཎྜི་ཏ་བདུན་ཅུ། མཁའ་འགྲོ་མའི་བླ་མ་གཅིག་དང་བཅས་པ་ལ་རྗེ་འགོས་ཀྱིས་གསན། དེས་འཛད་སོ་རོང་གི་མང་ར་བ་སེང་གེ་རྒྱལ་མཚན། དེས་འཛད་བྲག་ལྟག་གི་སྡོག་ཡེ་ཤེས་སེང་གེ། དེས་དབོན་པོ་སྡོག་མུ་ནེ་རབ་ཏུ་བྱུང་བའི་མཚན་ཉི་མ་སེང་གེ། དེས་བྲེས་ཆུ་བར་གྱི་ཀླད་ན་རྩད་ཚ་ཉི་མ་ལྕམ། དེ་གཉིས་ལ་མུ་ནེའི་སྲས་ཨཱརྻ་དེ་བ། དེའི་ཞར་ཆོས་པ་སྐྱི་མཁར་འཇུག་གྲེས་ཁའི་དབེན་ཚའི་ལྟག་པ་རིན་ཆེན་གྲགས།
དེ་ལ་བླ་མ་ཐམས་ཅད་མཁྱེན་པ་ཆོས་འོད་ཀྱི་རྒྱུད་འགྲེལ་གྱི་བཤད་བཀའ་ཐོབ། ཡང་སྡོག་ཆེན་པོ་དང་། ཀླན་ཙད་ཚ་གཉིས་ལ། སྙེ་མོ་ཕུག་ཀ་བ་འབུམ་སྐྱབས། རོང་ལྷ་སྟེང་ཀྱི་གཙང་སྟོན་སྨྲ་སེང་། ཉང་སྟོད་སྤྲེའུ་ཆུང་གི་ལྕེ་མདོ་སྡེ་སེང་གེ། ཡང་བྲག་ལྟག་པ་ཆེན་པོ་ལ་ཆ་ཀར་མོན་མོ་བྲག་གི་མི་ཉག་རྡོ་རྗེ་གྲགས། དེ་ལ་ལྕེ་མདོ་སྡེ་སེང་གེ། དེ་ལ་བླ་མ་ཐམས་ཅད་མཁྱེན་པ་དགེ་སྡིངས་པ་ཆོས་འོད། ཡང་ཀླན་རྩད་ཚ་ལ་ཐང་སྤེ་བ།
གྲུབ་ཐོབ་གསེར་སྡིངས་པ། བླ་མ་ཆོས་འོད། བླ་མ་འཕགས་འོད། ཡང་ཐམས་ཅད་མཁྱེན་པ་ལ་བློ་ལྡན་སེང་གེ། བླ་མ་འཕགས་འོད། ཐམས་ཅད་མཁྱེན་པ་བུ་སྟོན། མཁས་གྲུབ་གཞོན་ནུ་བསོད་ནམས། ཆོས་རྗེ་ཡེ་ཤེས་རྒྱལ་མཚན། རྡོ་རྗེ་འཆང་ཀུན་དགའ་བཟང་པོ། སེམས་དཔའ་ཆེན་པོ་དཀོན་མཆོག་རྒྱལ་མཚན།
རྗེ་བཙུན་སངས་རྒྱས་རིན་ཆེན། དེས་བདག་ལའོ། ། མར་ལུགས་ཀྱི་བརྒྱུད་པ་ལ། སྒྲོ་འདོགས་ནང་ནས་གཅོད་པ་གྲུབ་ཐོབ་ཉམས་བརྒྱུད་ནི། རྡོ་རྗེ་འཆང་། ཨིནྡྲ་བྷུ་ཏི། ཌཱ་ཀི་བདེ་བའི་ཞབས། ཌོཾ་བི་ཧེ་རུ་ཀ རྡོ་རྗེ་དྲིལ་བུ་པ། ཡན་ལག་མེད་པའི་རྡོ་རྗེ།
ཀམྦྷལ་པ། ནག་པོ་སྤྱོད་པ། ཏི་ལོ་པ། ནཱ་རོ་པ། མར་པ་ལོ་ཙཱ་བ། འཚུར་དབང་གི་རྡོ་རྗེ། འཁོན་གད་པ་ཀཱིརྟི། འགར་སྟོན་ཤེས་རབ་རྒྱལ་པོ། ཨང་ཕུག་པ་རིན་ཆེན་སེང་གེ། རོང་པ་ཤེས་རབ་སེང་གེ།
སྟོན་མོ་ལུང་པ་ཡེ་ཤེས་མཁར། ཆོས་འོད། འཕགས་འོད། བུ་སྟོན། ཁྱུང་ལྷས་པ། ཤར་པ་ཡེ་ཤེས་རྒྱལ་མཚན། རྡོ་རྗེ་འཆང་ཀུན་དགའ་བཟང་པོ་མན་གོང་བཞིན། ཡང་ན་རྡོ་རྗེ་འཆང་། བྱང་སེམས་བློ་གྲོས་རིན་ཆེན། འཕགས་པ་ཀླུ་སྒྲུབ།
མ་ཏཾ་གི་པ། ཏི་ལོ་པ། ནཱ་རོ་པ། མར་པ་ལོ་ཙཱ་བ། འཚུར་དབང་གི་རྡོ་རྗེ། འཁོན་གད་པ་ཀཱིརྟི། བྱ་ཁང་པ་བསོད་རིན། ཐུར་ལ་བ་ཚུལ་ཁྲིམས་སྐྱབས། ཐང་སྤེ་བ་འཕགས་པ་སྐྱབས། གསེར་ལྡིང་པ་གཞོན་ནུ་འོད།
ཀུན་མཁྱེན་ཆོས་སྐུ་འོད་ཟེར། འཕགས་འོད་མན་འདྲའོ། ། མཁས་པ་པཎྜི་ཏའི་ལུགས་ཀྱི་བརྒྱུད་པ་ནི། རྡོ་རྗེ་འཆང་། ཕྱག་ན་རྡོ་རྗེ། ཨིནྡྲ་བྷཱུ་ཏི། ཀླུ་ལས་གྱུར་པའི་རྣལ་འབྱོར་མ། རྒྱལ་པོ་བི་སུ་ཀལྤ། བྲམ་ཟེ་ས་ར་ཧ། ཀླུ་སྒྲུབ།
མ་ཏངྒི་པ། ཏི་ལོ་པ། ནཱ་རོ་པ། མར་པའོ། ཡང་ན་ཀླུ་སྒྲུབ། མ་ཏངྒི་པ། ཟླ་བ་གྲགས་པ། རིགས་པའི་ཁུ་བྱུག ཡ་ཝ་དྷཱུ་ཏི་པ། སྤྱོད་པའི་རྡོ་རྗེ།
ནག་པོ་ཞབས། དྲི་མེད་བློ་གྲོས། དཔལ་ཡེ་ཤེས་སྙིང་པོས་མར་པ་ལ་གདམས་ཏེ། མར་པས་སྤྱིར་རྒྱ་གར་དུ་ལན་གསུམ། བལ་པོར་ལན་བཞི་སྟེ་བདུན། ཤར། ནུབ། ལྷོ། བྱང་། ཁ་ཆེ།
བལ་པོའི་པཎྜི་ཏ་དང་། ཀུ་ས་ལི་གྲགས་ཚད་ལ་བླ་མ་བརྒྱ་རྩ། བརྒྱུད་པ་འཛིན་ངེས་ལྔ་བཅུ་རྩ་བརྒྱད། སྣང་བ་འགྱུར་ངེས་བཅུ་གསུམ། འདུས་པ་ལ་མཁས་པའི་བླ་མ་བདུན་གྱི་ནང་ནས། ནུབ་དུ་ལ་ཀྵེ་ཏྲའི་གཙུག་ལག་ཁང་ན་གནས་པ་དཔལ་ཡེ་ཤེས་སྙིང་པོ་ལས་འདུས་པའི་དབང་རྒྱུད་གདམས་པའི་བཀའ་བབས། ཁྱད་པར་དུ། མར་པའི་བུ་བཞིའི་ནང་ནས། འཚུར་དབང་ལ། ནཱ་རོ་པའི་དབང་དང་རྒྱུད་རྐྱང་གདམས་པར་བཅས་པ་གདམས།
དེས་རྗེ་གད་པ་ཀཱིརྟི། དེས་མི་ཉག་ཐུར་ལ་བ། དབུས་པ་འགར་དགེ། གྲུབ་ཐོབ་ཞང་ཞུང་པ་སྟེ་ཐུགས་སྲས་གསུམ་ལ་དེ་ནས་གང་བར་གསེར་ཁའི་རིན་ཆེན་གླིང་པ་ཚུལ་ཁྲིམས་མཛེས། རྒྱ་ཕོ་བ་ལུང་པ། ཆོས་གྲགས་དཔལ་བཟང་། ཤཱཀྱ་གཞོན་ནུ། ལྕེ་བློ་ལྡན་སེང་གེ། འཕགས་འོད། བུ་སྟོན།
ཁྱུང་ལྷས་པ། ཆོས་རྗེ་ཤར་པ། རྡོ་རྗེ་འཆང་ཀུན་དགའ་བཟང་པོ་མན་གོང་བཞིན། ཇོ་བོ་ལུགས་ཀྱི་དབང་བཀའི་བརྒྱུད་པ་ནི། རྡོ་རྗེ་འཆང་བདག་ཨིནྡྲ་བྷུ་ཏི་ཆེ། ནཱ་གཱ་ཛོ་གི་བྲམ་ཟེ་ས་ར་ཧ། ནཱ་གཱརྫུ་ན་ཟླ་བ་གྲགས་པ་དང་། ཀུ་ས་ལི་གཉིས་ཇོ་བོ་ཨ་ཏི་ཤ རོང་པ་འགར་དགེ་ལྷ་རྗེ་སྟོད་པ་དང་། ཤེས་རབ་རྒྱལ་པོ་ཤེས་རབ་གཙུག་ཏོར་དང་།
ལྷ་རྗེ་ཆེན་པོ་ཐང་སྟོད་ཆོས་ཀྱི་འོད། ། བླ་ཆེན་ཀློག་ཀྱ་བསོད་ནམས་རྒྱལ་མཚན་དང་། ། ཀུན་དགའ་རྒྱལ་མཚན་དཔལ་ལྡན་གྲགས་པ་དཔལ། ། འདུས་པའི་དབང་དང་ཕྲན་རྣམས་ལུང་ཐོབ་བྱས། ། ཕྱིས་ནི་བླ་མ་སྒོམ་ཡེའི་ཞབས་དྲུང་དུ། ། བདེ་དགེས་གསང་འདུས་རྒྱུད་འགྲེལ་ཕྲན་བཅས་ཐོབ། ། ཁོང་ལ་འཕགས་པས་རྒྱུད་འགྲེལ་ཕྲན་བཅས་གསན། ། དེ་ནས་བུ་སྟེན། ཁྱུང་ལྷས་པ། རྗེ་རྡོ་རྗེ་འཆང་མན་གོང་བཞིན།
ཆགས་ལུགས་ཀྱི་བརྒྱུད་པ་ནི། ཀླུ་སྒྲུབ། སྲས་ཀྱི་ཐུ་བོ་ཤཱཀྱ་བཤེས་གཉེན། ཨཱརྻ་དེ་བ། འཕགས་པ་རྟ་དབྱངས། རོལ་པའི་རྡོ་རྗེ། རྡོ་རྗེ་དྲིལ་བུ། རུས་སྦལ་ཞབས། ཛ་ལནྡྷ་རི་པ། དཔེ་མེད་དཔལ།
གམྦྷི་ར་མ་ཏི། ནིསྐ་ལངྐ་དེ་ཝ། ར་ཝནྡྲེ། ཆག་ལོ་ཙཱ་བ། འུ་ཡུག་དཔལ་ལ། ཡང་ན་ཀླུ་སྒྲུབ། ཀླུ་བྱང་། ཌོཾ་བི་བ། བཱི་ར་ཌི་པ། མ་ཏི་གརྦྷ།
རྡོ་རྗེ་གདན་པ། ར་ཝེནྟྲ་པ། ཆག་ལོ་ཙཱ་བ། ཡང་ན་ཀླུ་སྒྲུབ། ཟླ་གྲགས། རོལ་པའི་རྡོ་རྗེ། སྐལ་ལྡན་གྲགས་པ། འོད་ཟེར་འབྱུང་གནས་གྲགས་པ། འོད་མཛད་ལྷ། ཆོས་ཀྱི་འབྱུང་གནས་ཞི་བ།
རྣམ་པར་གྲགས་པའི་ལྷ། རྙོག་མེད་ལྷ། ར་ཝེནྟྲ་པ། ཆག་ལོ་ཙཱ་བ་ཆོས་རྗེ་དཔལ། འོ་ཡུག་དཔལ་ལ། བླ་མ་གྲགས་ཆེན་པ། བླ་མ་འཕགས་འོད། ཐམས་ཅད་མཁྱེན་པ་བུ་སྟོན། གཞོན་ནུ་བསོད་ནམས། ཆོས་རྗེ་ཡེ་ཤེས་རྒྱལ་མཚན།
རྗེ་ཀུན་དགའ་བཟང་པོ་མན་གོང་བཞིན། དཔྱལ་ལུགས་ཀྱི་བརྒྱུད་པ་ནི། ཁ་ཆེ་པཎ་ཆེན་ཡན་ཆད་ས་ལུགས་དང་འདྲ། དེ་ནས་དཔྱལ་ལོ་ཙཱ་བ་ཆོས་ཀྱི་བཟང་པོ། རོང་པ་རྒ་ལོ། འུ་ཡུག་དཔལ་ལ། གྲགས་ཆེན་མན་གོང་བཞིན། དེ་ལྟར་བརྒྱུད་པའི་རིམ་པ་སྨོས་པ་འདི་རྣམས་ཆོས་ཀྱི་བྱུང་ཁུངས་ཙམ་ཤེས་པར་བྱ་བའི་ཕྱིར་ཡིན་གྱི་བརྒྱུད་པའི་གཙོ་བོ་ནི། ད་ལྟར་དབང་བསྐུར་བའི་ཆོ་གའི་ཆིངས་དང་ལག་ལེན་གྱི་རིམ་པ་རྣམས་ནི་འགོས་དང་ས་ལུགས་གཙོ་ཆེ་བའོ། ། གསང་འདུས་འཇམ་པའི་རྡོ་རྗེ་ལྷ་བཅུ་དགུའི་དབང་བསྐུར་བ་ཐོབ་པའི་བརྒྱུད་པ་ཐུན་མོང་མ་ཡིན་པ་ནི།
འཇམ་པའི་རྡོ་རྗེ། སློབ་དཔོན་ཀླུ་སྒྲུབ། བ་ལིནྟ་པ། སངས་རྒྱས་ཡེ་ཤེས་ཞབས། མར་མེ་མཛད་བཟང་པོ། དཔལ་སྡེ། བི་མ་ལ་གུཔྟ། རིན་ཆེན་རྡོ་རྗེ། རཏྣ་ཀཱིརྟི། བླ་མ་པཎྜེ་པ།
གཉན་ལོ་ཙཱ་བ་དར་མ་གྲགས། གནམ་ཁའུ་ཆོས་ཀྱི་རྒྱལ་མཚན། རྗེ་བཙུན་གོང་མ་ལྔ། དམ་པ་ཀུན་དགའ་གྲགས། དགའ་ལྡན་པ་བཀྲ་ཤིས་དཔལ། དགའ་ལྡན་པ་ཀུན་བསོད། བླ་མ་རྡོ་རྗེ་དཔལ། བླ་མ་གྲགས་པ་དཔལ། ཀུན་མཁྱེན་གངས་ཁྲོད་པ། མ་ཏི་པཎ་ཆེན།
ས་བཟང་འཕགས་པ། རྡོ་རྗེ་འཆང་ཀུན་དགའ་བཟང་པོ། རྗེ་བཙུན་ཀུན་དགའ་དབང་ཕྱུག ཀུན་མཁྱེན་བསོད་ནམས་སེང་གེ། རྗེ་སངས་རྒྱས་རིན་ཆེན། དེས་བདག་ལའོ། ། ཇོ་བོ་རྗེའི་ལུགས་ཀྱི་དཔལ་གསང་བ་འདུས་པ་འཇིག་རྟེན་དབང་ཕྱུག་བཅུ་དགུའི་དབང་བསྐུར་བ་ཐོབ་པའི་བརྒྱུད་པ་ནི། སངས་རྒྱས། སྤྱན་རས་གཟིགས། ཇོ་བོ་ཨ་ཏི་ཤ
ལྷ་བཙུན་བྱང་ཆུབ་འོད། འམ་པ་ལྕགས་རི་བ། རྒྱ་ལྕགས་རི་གོང་པ། རྫིང་བུ་ཁ་པ་ཤཱཀྱ་གྲགས། སྤེན་ཕུག་དར་མ་ཤཱཀྱ། ཞང་ཡེ་པ། གཟེ་བ་དོན་གྲུབ། བར་ཐང་པ་ཡབ་སྲས། བསོད་ནམས་དབང་ཕྱུག ལོ་ཙཱ་བ་མཆོག་ལྡན།
བླ་མ་དཔལ་ལྡན་སེང་གེ། བུ་སྟོན་རིན་པོ་ཆེ། མཁས་གྲུབ་གཞོན་ནུ་བསོད་ནམས། བླ་མ་དམ་པ་བཀྲ་ཤིས་རིན་ཆེན། རྗེ་རྡོ་རྗེ་འཆང་མན་གོང་བཞིན། དཔལ་རྡོ་རྗེ་འཇིགས་བྱེད་རོ་ལངས་བརྒྱད་བསྐོར་རྭ་ལུགས་ཀྱི་དབང་གི་བརྒྱུད་པ་ནི། རྡོ་རྗེ་འཇིགས་བྱེད། ཡེ་ཤེས་ཀྱི་མཁའ་འགྲོ་མ། ལ་ལི་ཏ་བཛྲ། ཡེ་ཤེས་འབྱུང་གནས་སྦས་པ།
པདྨ་བཛྲ། དཱི་པཾ་ཀཱ་ར་རཀྵི་ཏ། རྭ་ལོ་ཙཱ་བ་རྡོ་རྗེ་གྲགས། རྭ་ཆོས་རབ། རྭ་ཡེ་ཤེས་སེང་གེ། རྭ་འབུམ་སེང་། རོང་པ་རྒ་ལོ། ། རོང་པ་ཤེས་རབ་སེང་གེ། བག་སྟོན་གཞོན་ཚུལ། བླ་མ་ཚུལ་ཁྲིམས་རྒྱལ་མཚན།
ཀུན་མཁྱེན་ཤེས་རབ་དཔལ་བཟང་། ཆོས་རྗེ་དགེ་བ་རྒྱལ་མཚན། བླ་མ་ཤེས་རབ་ཟླ་བ། སྔགས་འཆང་རིན་ཆེན་རྣམ་རྒྱལ། རྗེ་སངས་རྒྱས་རིན་ཆེན། དེས་བདག་ལའོ། ། འཇིགས་བྱེད་དཔའ་གཅིག་པའི་སྒྲུབ་ཐབས་དྲི་མེད་སྣང་བ། ཕྱག་དྲུག་པའི་མངོན་རྟོགས་ཁམས་གསུམ་ཟ་བྱེད། ཕྱག་བཞི་པའི་མངོན་རྟོགས་དྲི་མེད་ཆུ་རྒྱུན། ཕྱག་གཉིས་པའི་མངོན་རྟོགས་རིན་ཆེན་དོན་འདུས།
རྟོག་པ་བདུན་པའི་རྒྱུད་རྭ་ལོའི་འགྱུར། རྟོག་པ་གསུམ་པ། དཱི་པཾ་ཀ་ར་དང་། ལོ་ཙཱ་བ་རྡོ་རྗེ་གྲགས་ཀྱི་འགྱུར། ཕྱག་མཚན་སོ་གཉིས་ཀྱི་སྒྲུབ་སྐོར། དུག་དབང་རྨ་བྱ་རྒྱས་པའི་མན་ངག་ཆ་ལག་དང་བཅས་པ། སྲུང་བཟློག་གི་མན་ངག་ཟུར་འདེབས། རྒྱ་སྟོན་གྱིས་སློབ་མ་གཉིས་ཀྱི་དོན་དུ་མཛད་པ། ཨུཥྞི་ཥ་རྭ་ལུགས་ཀྱི་ཡི་གེ་རྭ་ལོས་མཛད་པ། ཤོག་རིལ་གསུམ་གྱི་འགྲེལ་པ།
རྟོག་གསུམ་འཁྲུལ་འཁོར་གྱི་མན་ངག རྟོག་བདུན་གྱི་ཊཱིཀ་རྒྱ་སྟོན་གྱིས་མཛད་པ། ཡང་འཁྲུལ་འཁོར་གྱི་མན་ངག་འབྲི་ཁུང་དཔལ་འཛིན་གྱིས་མཛད་པ་རྣམས་ཐོས། རྡོ་རྗེ་འཇིགས་བྱེད་ཀྱི་རྫོགས་རིམ་རྣལ་འབྱོར་བཞི་རིམ་རཱ་ལ་སེམས་བཟུང་བ། མཚན་མོ་རྒྱུ་བ། མཚན་མ་གྱེན་བསྒྲེང་རྣམས་ཀྱི་མན་ངག་ཐོབ་ནས། དེ་དག་གི་ཁྲིད་ཡིག་འབྲི་ཁུང་ལོ་ཙཱ་བ་མ་ཎི་ཀ་ཤྲཱི་ཛྙཱ་ནས་མཛད་པ་ཐོས། ལས་ཀྱི་གཤིན་རྗེ་ལྷ་བཅུ་གསུམ་གྱི་རྗེས་གནང་ཐོབ་པའི་བརྒྱུད་པ་ནི། རྡོ་རྗེ་འཇིགས་བྱེད། ཡེ་ཤེས་ཀྱི་མཁའ་འགྲོ་མ།
ལ་ལི་ཏ་བཛྲ། ཨ་མོ་གྷ་བཛྲ། ཡེ་ཤེས་འབྱུང་གནས་སྦས་པ། པདྨ་བཛྲ། བལ་པོ་ཐུགས་རྗེ་ཆེན་པོ། རྭ་ལོ་ཙ་བ་རྡོ་རྗེ་གྲགས། རྭ་ཆོས་རབ། རྭ་ཡེ་ཤེས་སེང་གེ། རྭ་འབུམ་སེང་། རོང་པ་རྒ་ལོ། །
བླ་མ་མཆོག་ལྡན། བླ་མ་དཔལ་ལྡན་སེང་གེ། བླ་མ་སེང་གེ་རྒྱལ་མཚན། ཞང་སྟོན་བསོད་གྲགས་པ། གཉན་སྟོན་ཆེན་པོ་རྡོ་རྗེ་གྲགས། ཇོ་གདན་ནམ་མཁའ་ལྷུན་གྲུབ་བཟང་པོ། སྔགས་འཆང་རིན་ཆེན་རྣམ་རྒྱལ། རྗེ་སངས་རྒྱས་རིན་ཆེན། དེས་བདག་ལའོ། ། རྗེས་གནང་གི་ཡི་གེ་དང་།
མཆོད་ཆོག་ཐར་པ་གླིང་པ་ཨཱརྻ་དེ་བས་མཛད་པ། ཡང་ལྷ་བཅུ་གསུམ་མའི་མཆོད་ཆོག་ནམ་མཁའ་ལྷུན་བཟང་གིས་མཛད་པ་རྣམས་ཐོབ། ཀུན་རིག་རྩ་བའི་དཀྱིལ་འཁོར་དུ་དབང་བསྐུར་བ་ཐོབ་པའི་བརྒྱུད་པ་ནི། ཤཱཀྱ་ཐུབ་པ། ཕྱག་ན་རྡོ་རྗེ། རྒྱལ་པོ་རབ་གསལ་ཟླ་བ། རབ་འབྱོར་སྐྱངས། ཀུན་དགའ་སྙིང་པོ། ཤེས་རབ་སྐྱངས། ཞི་བ་སྙིང་པོ།
དགེ་མཚན་བཤེས་གཉེན། བདེ་བའི་རྡོ་རྗེ། དད་བྱེད་གོ་ཆ། ལོ་ཆེན་རིན་ཆེན་བཟང་པོ། བྲག་སྟེངས་པ་ཡོན་ཏན་ཚུལ་ཁྲིམས། མལ་གྱོ་བློ་གྲོས་གྲགས། བླ་མ་ས་ཆེན། རྗེ་བཙུན་གྲགས་པ། ས་པཎ། ཚོགས་སྒོམ་པ།
ཉན་ཆེན་པ། ཏི་ཤྲཱི་ཀུན་བློ། ཆོས་རྗེ་བླ་མ། བློ་གྲོས་བརྟན་པ། དཔལ་ལྡན་ཚུལ་ཁྲིམས། ཆོས་རྗེ་ཡེ་ཤེས་རྒྱལ་མཚན། རྡོ་རྗེ་འཆང་ཀུན་དགའ་བཟང་པོ། སེམས་དཔའ་ཆེན་པོ་དཀོན་མཆོག་རྒྱལ་མཚན། རྗེ་སངས་རྒྱས་རིན་ཆེན་པ། དེས་བདག་ལའོ། །
སྦྱོང་རྒྱུད་དཀྱིལ་འཁོར་བཅུ་གསུམ་ཀྱི་དབང་ཐོབ་པའི་བརྒྱུད་པ་ནི། སངས་རྒྱས། ཕྱག་ན་རྡོ་རྗེ། རབ་གསལ་ཟླ་བ། བྲམ་ཟེ་ཛི་ན་མི་ཏྲ། སྭསྟི་ཕཱ་ལ། སྒྲ་གཅན་འཛིན། པྲ་ཛྙཱ་ཝ་ལི་ཏ། ཡེ་ཤེས་རྡོ་རྗེ། པྲ་ཧི་ཏ།
རབ་འབྱོར་སྐྱངས། ཀུན་དགའ་སྙིང་པོ། ཁ་ཆེ་དྷརྨ་པཱ་ལ། ལོ་ཆེན་རིན་ཆེན་བཟང་པོ། གཉལ་པ་ཉི་ཤེ། གནུར་ཉི་མ་འོད་ཟེར། གཤིན་རྡོ་རྗེ་སེང་གེ། རྒྱ་གསར་པ། འབྲོ་ཛི་ཏི། སྙེ་མདོ་པ་བསོད་ནམས་དཔལ།
གཉལ་པ་ཆོས་གྲགས། བྱ་རིན་ཆེན་འོད། གློ་ཆེན་སངས་རྒྱས། བག་སྟོན་གཞོན་ཚུལ། བླ་མ་ཚུལ་རྒྱལ་བ། བླ་མ་དཔལ་ལྡན་པ། ཆོས་རྗེ་ཀུན་བཟང་། ཁཱ་ཕྱར་བྱང་ཆུབ་སེམས་དཔའ། བྱང་སེམས་བློ་གྲོས་རིན་ཆེན། རྗེ་བཙུན་སངས་རྒྱས་རིན་ཆེན།
དེས་བདག་ལའོ། ། ཕྱག་ན་རྡོ་རྗེ་འཆི་བདག་འཇོམས་པའི་དབང་བསྐུར་བ་ཐོབ་པའི་བརྒྱུད་པ་ནི། སངས་རྒྱས། ཕྱག་ན་རྡོ་རྗེ། རབ་གསལ་ཟླ་བ། སྒྲ་གཅན་འཛིན། ཀུན་དགའ་སྙིང་པོ། པྲཛྙཱ་པཱ་ལི། པྲཛྙཱ་བོ་དྷི། མུ་ཏི་ཀོ་ཥཱ།
དྷརྨ་པཱ་ལ། དཱི་པཾ་ཀ་ར། གོ་མི་སྒོམ་ཆེན། སྐྱི་ནོར་ཛྙཱ་ན། གཉལ་པ་ཉི་ཤེ། གནུར་ཉི་འོད། སྲས་བཛྲ་སིངྷ། གནུར་བྱང་འོད། གནུར་ཉི་རྒྱལ། གནུར་ཡེ་རྒྱལ།
ཆོས་འཕགས་རྒྱལ་མཚན། འཕགས་འོད། བུ་སྟོན། རྒྱལ་མཚན་གྲགས། བཀྲ་ཤིས་རིན་ཆེན། རྗེ་རྡོ་རྗེ་འཆང་། མུས་ཆེན། རྗེ་སངས་རྒྱས་རིན་ཆེན། དེས་བདག་ལའོ། ། ཚེ་དཔག་མེད་ལྷ་དགུའི་དབང་བསྐུར་བ་ཐོབ་པའི་བརྒྱུད་པ་ནི།
ཚེ་དཔག་མེད། སློབ་དཔོན་སྙིང་པོའི་ཞབས། ཛེ་ཏཱ་རི། བྱང་ཆུབ་བཟང་པོ། ཏིང་ངེ་འཛིན་བཟང་པོ། རྡོ་རྗེ་གདན་པ། བ་རི་ལོ་ཙཱ་བ། བླ་མ་ས་སྐྱ་པ། སློབ་དཔོན་བསོད་ནམས་རྩེ་མོ། ། རྗེ་བཙུན་གྲགས་པ་རྒྱལ་མཚན།
ས་སྐྱ་པཎྜི་ཏ། ཤར་པ་རྡོ་རྗེ་འོད་ཟེར། བླ་མ་བཀྲ་ཤིས་འོད། ཨེ་པ་འཁོན་སྟོན། བླ་མ་འཇམ་དབྱངས་ཆེན་པོ། བྱང་སེམས་རྒྱལ་ཡེ། གྲགས་པ་དཔལ། སྲུ་ལུང་ཀུན་སྨོན། བྲག་ཕུག་པ། བླ་མ་བློ་གྲོས་བརྟན་པ།
དཔལ་ལྡན་པ། ཆོས་རྗེ་ཤར་པ། ཀུན་དགའ་བཟང་པོ། སེམས་དཔའ་ཆེན་པོ། གྲུབ་ཆེན་དཀོན་མཆོག་བློ་གྲོས། རྗེ་སངས་རྒྱས་རིན་ཆེན། དེས་བདག་ལའོ། ། ཚེ་དཔག་མེད་གྲུབ་པའི་རྒྱལ་མོའི་དབང་གི་བརྒྱུད་པ་ནི། ཚེ་དཔག་མེད། མ་གཅིག་གྲུབ་པའི་རྒྱལ་མོ། །
ཏི་པུ་པ། རས་ཆུང་བ། མི་ལ་རས་པ། དྭགས་པོ་ལྷ་རྗེ། མཐའ་རྩ་བ། འབྲི་ཁུང་པ། སྤྱན་སྔ་བ། ཡང་དགོན་པ། སྤྱན་སྔ་རིན་ཆེན་ལྡན། རྗེ་ཟུར་ཕུག་པ།
འབར་ར་བ་རྒྱལ་མཚན་དཔལ་བཟང་། ཆོས་རྗེ་བདེ་ལེགས་རིན་ཆེན། ཀུན་དགའ་དཔལ་བཟང་། དབུ་མ་པ་དཔལ་ལྡན་བཟང་པོ། དྲིན་ཅན་དཔལ་ལྡན་མགོན་པོ། རྗེ་སངས་རྒྱས་རིན་ཆེན། དེས་བདག་ལའོ། ། ཚེ་ཁྲིད་རིན་ཆེན་གཏེར་མཛོད་ཐོབ་ནས། སྔོན་འགྲོ་ཐར་པའི་སྒོ་འཇུག དབང་བསྐུར་བའི་ཡི་གེ།
ཁྲིད་ཡིག་རྣམས་འབར་ར་བ་རྒྱལ་མཚན་དཔལ་བཟང་པོས་མཛད་པ། དེའི་ཟུར་འདེབས་རི་ཁྲོད་པ་གཞོན་ནུ་རྒྱལ་མཚན་གྱིས་མཛད་པ་ཐོས། རིགས་གསུམ་སྤྱིའི་དཀྱིལ་འཁོར་དུ་དབང་བསྐུར་བ་ཐོབ་པའི་བརྒྱུད་པ་ནི། རྡོ་རྗེ་འཆང་། ཕྱག་ན་རྡོ་རྗེ། ཨིནྟྲ་བྷཱུ་ཏི་ཆེན་པོ། དབུ་མ་པ། མྲྀ་དྷུ། ཀླུ་སྒྲུབ། ཀླུའི་བྱང་ཆུབ།
ཁ་ཆེ་ཡེ་ཤེས་རྡོ་རྗེ། ལོ་ཆུང་གྲགས་མཆོག་ཤེས་རབ། ས་སྐྱ་པ་ཆེན་པོ། རྗེ་བཙུན་པ། ས་སྐྱ་པཎྜི་ཏ། དཀར་སྟོན་ཤཱཀྱ་གྲགས། བ་དེ་ལུང་པ་ཀུན་བཟང་དཔལ། གུང་པ་དར་མ་ཡེ་ཤེས། བག་སྟོན་གཞོན་ཚུལ། བླ་མ་ཚུལ་རྒྱལ།
བླ་མ་ངག་དབང་། གཉག་སྟོན་བྱང་ཆུབ་སེང་གེ། ས་བཟང་འཕགས་པ། རྗེ་ཀུན་དགའ་བཟང་པོ། བླ་མ་བློ་གྲོས་རིན་ཆེན། རྗེ་སངས་རྒྱས་རིན་ཆེན། དེས་བདག་ལའོ། ། གྲོལ་མ་དཀར་མོའི་རྗེས་གནང་གི་བརྒྱུད་པ་ནི། རྗེ་བཙུན་སྒྲོལ་མ། པཎྜི་ཏ་ཤཱཀྱ་ཤྲཱི།
ལྷོ་བྲག་པ་བྱང་ཆུབ་དཔལ། མཁན་ཆེན་བདེ་བ་དཔལ། ཀ་བཞི་བ་གྲགས་གཞོན། རིན་པོ་ཆེ་བསོད་ནམས་གྲགས་པ། ཆོས་རྗེ་བསོད་ནམས་རྒྱལ་མཚན། བླ་མ་དཔལ་ལྡན་ཚུལ་ཁྲིམས། ཆོས་རྗེ་ཡེ་ཤེས་རྒྱལ་མཚན། རྗེ་ཀུན་དགའ་བཟང་པོ། སེམས་དཔའ་ཆེན་པོ། གྲུབ་ཆེན་དཀོན་མཆོག་བློ་གྲོས།
རྗེ་སངས་རྒྱས་རིན་ཆེན། དེས་བདག་ལའོ། ། དཔལ་དུར་སོལ་ལྷ་མོའི་རྗེས་གནང་ཐོབ་པའི་བརྒྱུད་པ་ནི། རྡོ་རྗེ་འཆང་། ཏི་ལོ་པ། ནཱ་རོ་པ། མར་པ་ལོ་ཙཱ་བ། རྔོག་གཞུང་པ། ཆོས་སྡིངས་པ། ཤས་སྒང་པ།
གཉག་སྟོན་ཆེན་པོ། གཉག་དགེ་བཤེས། མུས་པ་མདོ་སྡེ་གྲགས། སློབ་དཔོན་ཇོ་ཡེ། གཉག་གནས་གསར་བ། གླེ་ལུང་ཇོ་སྲས། མ་གཅིག་དགོན་ཆུང་མ། མུས་ཆེན་རྒྱལ་མཚན་དཔལ། གུག་ཤྲཱི་རིན་པོ་ཆེ། སློབ་དཔོན་སྨོན་ལམ་རྡོ་རྗེ།
བསོད་ནམས་བློ་གྲོས། སྔགས་འཆང་མཆོག་རྒྱལ་བ། རྗེ་སངས་རྒྱས་རིན་ཆེན། དེས་བདག་ལའོ། ། དུར་ཁྲོད་བདག་པོའི་རྗེས་གནང་གི་བརྒྱུད་པ་ནི། རྡོ་རྗེ་རྣལ་འབྱོར་མ། པདྨ་བཛྲ། ཤྲཱི་བཛྲ་རཱ་ཧུ་ལ། སྒེག་པའི་རྡོ་རྗེ། ཛྙཱ་ན་སིདྡྷི།
དཔལ་དམ་ཚིག་རྡོ་རྗེ། འཆི་མེད་བློ་གྲོས་བཟང་པོ། བཻ་རོ་ཙ་ན། ཁམ་པ་རྒ་ལོ་ཙཱ་བ། བླ་མ་ས་སྐྱ་པ་ཆེན་པོ། སློབ་དཔོན་རིན་པོ་ཆེ། རྗེ་བཙུན་རིན་པོ་ཆེ། བླ་མ་ཡར་སྒོམ། རྒྱལ་ཚ་ལུང་མང་པོ། མཁས་པ་ཡོན་ཏན་ཁྲི།
དྲིན་ཅན་སེང་གེ་བཟང་པོ། ཡར་ལུང་པ་སེང་གེ་རྒྱལ་མཚན། བླ་མ་བསོད་ནམས་རྒྱལ་མཆོག འཇམ་དབྱངས་ནམ་མཁའ་རྒྱལ་མཚན། འཁོན་བློ་གྲོས་རྒྱལ་མཚན། བླ་མ་དཔལ་ལྡན་རྒྱལ་པོ། རྗེ་སངས་རྒྱས་རིན་ཆེན། དེས་བདག་ལའོ། ། འདིའི་རྗེས་གནང་དང་། སྒྲུབ་ཐབས་ཡི་གེ་རྙིང་པ་ས་ཆེན་གྱིས་མཛད་པའི་ལུང་དང་།
ཡར་ལུང་པ་སེང་གེ་རྒྱལ་མཚན་གྱིས་མཛད་པའི་བསྙེན་སྒྲུབ་ལག་ལེན་གྱི་ཟུར་འདེབས་ཀྱང་ཐོས། དཔལ་རྡོ་རྗེ་ནག་པོ་ཆེན་པོ་གུར་གྱི་མགོན་པོ་ལྷ་བཅུ་གཉིས་ཀྱི་རྗེས་གནང་ཐོབ་པའི་བརྒྱུད་པ་ནི། རྡོ་རྗེ་འཆང་། མཁའ་འགྲོ་མ་རྡོ་རྗེ་གུར། བྲམ་ཟེ་མཆོག་སྲེད། ནོར་བུ་གླིང་པ་བདེ་བའི་རྡོ་རྗེ། ཤཱདྡྷ་ཀ་ར་ཝརྨ། ལོ་ཆེན་རིན་ཆེན་བཟང་པོ། བྲག་སྟེངས་པ། ས་ཆེན་ཀུན་སྙིང་།
སློབ་དཔོན་རྩེ་མོ། ། རྗེ་བཙུན་གྲགས་པ། ས་སྐྱ་པཎ་ཆེན། འཕགས་པ་རིན་པོ་ཆེ། དམ་པ་ཀུན་དགའ་གྲགས། བདག་ཉིད་ཆེན་པོ་བཟང་པོ་དཔལ། ཆོས་རྗེ་བླ་མ། བཞི་ཐོག་པ་ཀུན་དགའ་རིན་ཆེན། བདག་ཆེན་གྲགས་པ་བློ་གྲོས། བདག་ཆེན་བློ་གྲོས་དབང་ཕྱུག
སྔགས་འཆང་རིན་ཆེན་རྣམ་རྒྱལ། རྗེ་སངས་རྒྱས་རིན་ཆེན། དེས་བདག་ལའོ། ། གུར་གྱི་མགོན་པོ་ལྷ་བརྒྱད་ཐུན་མོང་མ་ཡིན་པའི་རྗེས་གནང་དང་། ནང་སྒྲུབ་འཇམ་རྩུབ་ཀྱི་ཁྲིད་ཐོབ་པའི་བརྒྱུད་པ་ནི། རྡོ་རྗེ་འཆང་། བྲམ་ཟེ་མཆོག་སྲེད། བདེ་བའི་རྡོ་རྗེ། ཤྲདྡྷཱ་ཀ་ར་ཝརྨ། ལོ་ཆེན་རིན་བཟང་།
བྲག་སྟེངས་པ། མལ་ལོ་ཙཱ་བ། ས་སྐྱ་པ་ཆེན་པོ། སློབ་དཔོན་རྩེ་མོ། ། རྗེ་བཙུན་རིན་པོ་ཆེ། ས་སྐྱ་པཎྜི་ཏ། འཕགས་པ་རིན་པོ་ཆེ། རྒྱལ་ཚ་ལུང་མང་པོ། མཁས་པ་ཡོན་ཏན་ཁྲི། དྲིན་ཅན་སེང་གེ་བཟང་པོ།
བླ་མ་དམ་པ་བསོད་ནམས་རྒྱལ་མཚན། ཡར་ལུང་པ་སེང་གེ་རྒྱལ་མཚན། མཁན་ཆེན་བསོད་ནམས་རྒྱལ་མཆོག བདག་ཆེན་ནམ་མཁའ་རྒྱལ་མཚན། བདག་ཆེན་བློ་གྲོས་རྒྱལ་མཚན། བླ་མ་དཔལ་ལྡན་རྒྱལ་པོ། རྗེ་སངས་རྒྱས་རིན་ཆེན། དེས་བདག་ལའོ། ། ནང་སྒྲུབ་ཀྱི་ཁྲིད་ཡིག་ཡར་ལུང་པ་སེང་གེ་རྒྱལ་མཚན་དཔལ་བཟང་པོས་མཛད་པ་དང་། རྗེ་ཉིད་ཀྱིས་མཛད་པའི་ཁྲིད་ཡིག་གཉིས།
མན་ངག་བྲན་ཚེགས་དང་བཅས་པ། བདག་ཆེན་ཆོས་གྱི་རྗེ་བློ་གྲོས་རྒྱལ་མཚན་གྱིས་མཛད་པའི་ཕྱིིའི་སྦགས་སྒྲུབ་ལྷ་བརྒྱད་ལ་སྦྱར་བ། མགོན་པོའི་མན་ངག་གི་ཁོག་བསྒྲིགས་དེ་ཉིད་ཀྱིས་མཛད་པ། ནག་པོ་ཆེན་པོའི་བྲིས་སྐུ་བསྒྲུབ་པའི་ཤོག་རིལ། གྲི་གུག ཀཱ་པཱ་ལ། གཎྜི། ཁ་ཊྭཱཾ་ག རལ་གྲི། ཐུག་ཆེན།
རྔ་ཆེན། ཕོ་ཉ་བསྒྲུབ་པ་རྣམས་ཀྱི་ཤོག་རིལ་དམ་པ་ཀུན་དགའ་གྲགས་ཀྱིས་མཛད་པ་ཐོས་སོ། ། ཤེས་རབ་ཀྱི་ཕ་རོལ་ཏུ་ཕྱིན་པ་བདུད་ཀྱི་གཅོད་ཡུལ་ཐོབ་པའི་ཕོ་བརྒྱུད་ནི། བཅོམ་ལྡན་འདས་ཤཱཀྱ་ཐུབ་པ། འཇམ་དཔལ་སྨྲ་བའི་སེང་གེ། བྲམ་ཟེ་ཨཱརྻ་དེ་བ། རྗེ་བཙུན་དམ་པ་རྒྱ་གར། ཕོ་བརྒྱུད་ཆུང་བ། བཅོམ་ལྡན་འདས་ཤཱཀྱ་ཐུབ་པ། བྱམས་པ་མགོན་པོ།
འཕགས་པ་ཐོགས་མེད། པཎ་ཆེན་དབྱིག་གཉེན། ཨཱརྻ་དེ་བ། དམ་པ་མོ་བརྒྱུད་ནི། ཡུམ་ཆེན། འཕགས་མ་སྒྲོལ་མ། སུ་ཁ་སིདྡྷི། དམ་པ་རྒྱ་གར། དམ་པ་མན་དོན་གྱི་བརྒྱུད་པ་ཡིན། དེ་ནས་སྐྱོ་སྟོན་ཡེ་ཤེས་བླ་མ།
སྐྱོ་ཆུང་བསོད་ནམས་བླ་མ། མ་ཅིག་ལབ་ཀྱི་སྒྲོན་མ། ཁུ་སྒོམ་ཆོས་སེང་། དབུས་པ་ཟང་ཐལ། གྲུབ་ཐོབ་རྒྱ་ནག་གཅེར་བུ། རྒྱ་སྒོམ་རི། སངས་རྒྱས་རབ་སྟོན། སྐྱེ་མེད་དོ་པ་ཆོས་ཤེས། རྟོགས་ལྡན་ལྷས་སྟོན་ཞིག་པོ། ཞིག་པོ་ཐོག་བརྡུགས།
ཉན་ཆེན་བསོད་ནམས་བརྟན་པ། རྒྱལ་བ་མུས་པ་ཆེན་པོ། བླ་མ་རྡོ་རྗེ་བསོད་ནམས། འགྲོ་སྒོམ་ནམ་མཁའ་དཔལ། རིན་པོ་ཆེ་ནམ་མཁའི་རྣལ་འབྱོར། མུས་ཆེན་སེམས་དཔའ་ཆེན་པོ། རྗེ་བཙུན་སངས་རྒྱས་རིན་ཆེན། ཡང་ན་ཀུན་མཁྱེན་བསོད་ནམས་སེང་གེ། རྗེ་བཙུན་སངས་རྒྱས་རིན་ཆེན། དེས་བདག་ལའོ། །
སེམས་དཔའ་ཆེན་པོས་མཛད་པའི་ཁྲིད་ཡིག་ཆེ་ཆུང་གཉིས་ཀྱང་ཐོས། སྒྲ་མི་སྙན་གྱི་རང་གཟུངས་ཀྱི་བརྒྱུད་པ་ནི། དགྲ་བཅོམ་པ་བློ་གྲོས་དཔལ། ཧང་དུ། ཙནྡྲ། སློབ་དཔོན་དར་མ་གྲགས། བླ་མ་མངའ་རིས་པ་ཡེ་ཤེས་རྒྱལ་པོ། ཤེས་རབ་གྲགས། ཛྙཱ་ན་སིདྡྷི། དེའི་གཅུང་པོ་སློབ་དཔོན་བསོད་ནམས་མགོན།
རིན་ཆེན་སེང་གེ། བུ་སྟོན་རིན་ཆེན་གྲུབ། ལོ་ཙཱ་བ་རིན་ཆེན་རྣམ་རྒྱལ། བླ་མ་དམ་པ་བཀྲ་ཤིས་རིན་ཆེན། རྡོ་རྗེ་འཆང་ཀུན་དགའ་བཟང་པོ། སེམས་དཔའ་ཆེན་པོ་དཀོན་མཆོག་རྒྱལ་མཚན། རྗེ་སངས་རྒྱས་རིན་ཆེན། དེས་བདག་པའོ། ། ཐེག་པ་ཆེན་པོའི་བློ་སྦྱོང་དོན་བདུན་མའི་འཁྲིད་ཐོབ་པའི་བརྒྱུད་པ་ནི། ཐུབ་དབང་།
བྱམས་པ། ཐོགས་མེད། དབྱིག་གཉེན། འཕགས་པ་གྲོལ་སྡེ། བཙུན་པ་གྲོལ་སྡེ། གུ་ན་མི་ཏྲ། སེང་གེ་བཟང་པོ། གང་བ་སྤེལ། ཀུ་ས་ལི་ཆེ་ཆུང་། གསེར་གླིང་པ།
ཇོ་བོ་རྗེ། འབྲོམ་སྟོན། པུ་ཏོ་བ། ཤཱ་ར་བ། འཆད་ཀ་བ། སེ་སྤྱིལ་བུ་བ། ལྷ་སྤྱིལ་བུ་བ། ལྷ་སྡིངས་པ། ལྷ་སྡིངས་དབོན། ཡོན་ཏན་དཔལ།
བདེ་བ་དཔལ། ཀ་བཞི་པ་གྲགས་གཞོན། རིན་པོ་ཆེ་བསོད་ནམས་གྲགས། རྒྱལ་སྲས་ཐོགས་མེད། གྲུབ་ཆེན་བུདྡྷ་ཤྲཱི། རྗེ་ཀུན་དགའ་བཟང་པོ། སེམས་དཔའ་ཆེན་པོ་རྗེ་སངས་རྒྱས་རིན་ཆེན། དེས་བདག་ལའོ། ། ཡང་ན་རྒྱལ་སྲས་ཐོགས་མེད་ཡན་གོང་དང་འདྲ། དེ་ནས་སེམས་དཔའ་ཆེན་པོ་ཚུལ་ཁྲིམས་དཔལ།
སེམས་དཔའ་ཆེན་པོ་གཞོན་ནུ་རྒྱལ་མཆོག སེམས་དཔའ་ཆེན་པོ་དཀོན་མཆོག་རྒྱལ་མཚན་མན་གོང་བཞིན། བློ་སྦྱོང་གི་མན་ངག་ཐོར་བུ་བ་རྣམས་ཐོབ་པའི་རྣམ་གྲངས་ལ། ཇོ་བོ་རྗེས་རྒྱལ་སྲིད་སྤངས་དེ་ཐར་པ་བསྒྲུབ་པའི་རྣམ་ཐར་འབྲོམ་སྟོན་གྱིས་མཛད་པ། ཇོ་བོ་མཉམ་མེད་གསེར་གླིང་པ་དང་མཇལ་བའི་རྣམ་ཐར། བློ་སྦྱོང་དོན་བདུན་མའི་གཞུང་མཆན་ཡོད་པ་དང་མེད་པ། བློ་སྦྱོང་དོན་བདུན་མའི་འགྲེལ་པ། བློ་སྦྱོང་མཚོན་ཆ་འཁོར་ལོ། བློ་སྦྱོང་རྨ་བྱ་དུག་འཇོམས། གྱེར་སྒོམ་རྡོ་རྗེའི་གླུ།
བྱམས་པའི་རྣལ་འབྱོར་པའི་བློ་སྦྱོང་། བློ་སྦྱོང་སེམས་དཔའི་རིམ་པ། བློ་སྦྱོང་སེམས་དཔའི་རིམ་པ་ལས་རང་རྒྱུད་ངན་པ་དམའ་དབབ་པ། སེམས་དཔའི་རིམ་པ་ལས་ཟས་དགེ་བའི་སྟོབས་བསྐྱེད་པ། གསེར་གླིང་པས་ཇོ་བོ་ལ་མཐའ་འཁོབ་འདུལ་བའི་ཆེད་དུ་གནང་བའི་བློ་སྦྱོང་། ཉོན་མོངས་ལམ་དུ་བླང་བའི་མན་ངག བླ་མའི་རྣལ་འབྱོར། ཐེག་ཆེན་འཁོན་སྦྱོང་། ཇོ་བོ་ལ་རྣལ་འབྱོར་མ་གཉིས་ཀྱིས་སེམས་སྦྱོང་ཞིག་ཅེས་གནང་བའི་བློ་སྦྱོང་། ཀུ་ས་ལིའི་ཚོགས་གསོག
སྐྱིད་སྡུག་ལམ་འཁྱེར། སུམ་པ་ལོ་ཙཱ་བ་ལ་མཁའ་འགྲོ་མས་གནང་བའི་བློ་སྦྱོང་། ཀུན་ཏུ་བཟང་པོའི་བློ་སྦྱོང་། བློ་སྦྱོང་ཐུན་བརྒྱད་མ། ཟས་ལ་བརྟེན་པའི་བློ་སྦྱོང་། དབུགས་ལ་བརྟེན་པའི་བློ་སྦྱོང་། ལུས་གངྒ་ཀླུང་གི་ཕྱེ་མ་སྙེད་དུ་སྤྲུལ་ནས་རིགས་དྲུག་གི་རྡུལ་དང་དུ་ལེན་པའི་བློ་སྦྱོང་། ཤ་ཁྲག་ལ་བརྟེན་པའི་བློ་སྦྱོང་། གཏོར་མ་ལ་བརྟེན་པའི་བློ་སྦྱོང་། འབྱུང་བ་ལ་བརྟེན་པའི་བློ་སྦྱོང་།
ལུས་ངག་ཡིད་བཞིན་ནོར་བུར་བསྒྱུར་བའི་བློ་སྦྱོང་། འཆི་ཁ་མའི་བློ་སྦྱོང་། གེགས་སེལ་བློ་སྦྱོང་། མ་འོངས་པའི་འགལ་རྐྱེན་སྤོང་བའི་བློ་སྦྱོང་། ཇོ་བོའི་བློ་སྦྱོང་དོན་བདུན་མ། མཆིམས་ཀྱི་བློ་སྦྱོང་། རྣམ་དག་བཅུ་གཅིག་ནོར་བུ་ལ་གནང་བའི་བློ་སྦྱོང་། བློ་སྦྱོང་ཚིག་རྐང་བརྒྱད་མ་ལོ་རྒྱུས་དང་བཅས་པ། གླང་ཐང་པའི་ཚིག་རྐང་བརྒྱད་མའི་འགྲེལ་པ། ཨ་ཏི་ཤ་ལ་གསེར་གླིང་པས་མཐའ་འཁོབ་འདུལ་བའི་ཆེད་དུ་གནང་བའི་བློ་སྦྱོང་།
ཐེག་པ་ཆེན་པོའི་བློ་སྦྱོང་ཞེས་པའི་དཔེ་ཚན་ཞིག ཞང་རཏྣ་གུ་རུའི་ཚོགས་ཆོས་ཆེན་མོ། ཡང་དགོན་པའི་བློ་སྦྱོང་། རྟེན་འབྲེལ་སྙིང་པོའི་ཁྲིད་ཡིག རྗེ་སེམས་དཔའ་ཆེན་པོས་མཛད་པའི་བློ་སྦྱོང་གི་ཟིན་བྲིས་གཉིས། གཅོད་ཀྱི་ཡི་གེ་ཆེ་ཆུང་གཉིས་རྣམས་ཐོས་སོ།། ༈ །ཆོས་རྗེ་རིན་པོ་ཆེ་སངས་རྒྱས་རིན་ཆེན་པའི་ཞལ་ནས་གསུང་འབུམ་གྱི་ལུང་ཐོབ་པ་ལ། གཙུག་ཏོར་རྣམ་པར་རྒྱལ་མའི་བླ་མ་བརྒྱུད་པ་དང་བཅོམ་ལྡན་འདས་མ་ཉིད་ལ་བསྟོད་པའི་རབ་ཏུ་བྱེད་པ། ཀུན་མཁྱེན་བསོད་ནམས་སེང་གེའི་རྣམ་ཐར། གྲུབ་ཆེན་དཀོན་མཆོག་བློ་གྲོས་པའི་རྣམ་ཐར་རྩ་འགྲེལ།
རྗེ་དཀོན་མཆོག་འཕེལ་བའི་རྣམ་ཐར། ལམ་འབྲས་རྡོ་རྗེའི་ཚིག་རྐང་གི་རྣམ་བཤད། གཞུང་ཇི་ལྟ་བ་བཞིན་བཀྲི་བའི་ཁྲིད་ཡིག་ཁ་སྐོང་དང་བཅས་པ། རྩ་བ་དང་ཡན་ལག་གི་དམ་ཚིག་བཤད་པ། འཁོར་ལོ་བདེ་མཆོག་ནག་པོ་པའི་མངོན་རྟོགས། ལཱུ་ཧི་པའི་བསྐྱེད་རིམ་བཤད་པ། དེའི་སྒྲུབ་མཆོད་ཀྱི་ཟུར་འདེབས། བདེ་མཆོག་དཀར་པོའི་ཚེ་སྒྲུབ་ཀྱི་ཡི་གེ། གསང་བ་འདུས་པ་འཕགས་ལུགས་ཀྱི་ཆོ་གའི་ཟུར་འདེབས། འཇམ་པའི་རྡོ་རྗེའི་སྒྲུབ་དཀྱིལ་གྱི་གསལ་བྱེད།
དེའི་བཀྲ་ཤིས། མགོན་པོ་ལྕམ་དྲལ་གྱི་རྗེས་གནང་ཡི་གེ། དེའི་ནང་སྒྲུབ་འཇམ་རྩུབ་ཀྱི་འཁྲིད་ཡིག་གཉིས། འཁོར་རྐྱང་གི་རྗེས་གནང་བྱེད་ཚུལ་སོགས་མན་ངག་ཐོར་བུ་ཚན་ཞིག དཔལ་དུར་སོལ་ལྷ་མོའི་རྗེས་གནང་། གཏོར་ཆོག བསྐང་གསོའི་ཡི་གེ། དུར་ཁྲོད་བདག་པོའི་རྗེས་གནང་། གཏོར་ཆོག ཆོམ་རྐུན་བཅིང་བའི་ལས་ཚོགས།
ས་ལུགས་ཀྱི་འཆི་བདག་འཇོམས་པ་དང་། ཚེ་དཔག་མེད་ལྷ་དགུ་མའི་དབང་ཆོག ངན་སོང་སྦྱོང་རྒྱུད་བརྟག་པ་ཕྱི་མ་ནས་བཤད་པའི་དཀྱིལ་འཁོར་བཅུ་གཅིག་དབང་བསྐུར་བའི་ཟུར་འདེབས་ས་སྐྱ་པའི་ལུགས། སྒྲོལ་མ་དཀར་མོ་འཆི་བ་བསླུ་བའི་སྒྲུབ་ཐབས་དང་རྗེས་གནང་བྱེད་ཚུལ། སེང་གེ་སྒྲའི་མངོན་རྟོགས། འཇམ་དབྱངས་ཨ་ར་པ་ཙ་དང་། འབྱུང་པོ་འདུལ་བྱེད་ཀྱི་རྗེས་གནང་བྱེད་ཐབས། དོན་ཡོད་ཞགས་པའི་གཟུངས་སྒྲུབ་བྱེད་ལུགས་ཀྱི་ལག་ལེན། ནོར་སྦྱིན་འཁོར་ལོའི་སྒྲུབ་ཡིག ཨེ་ཝཾ་ནས་འབུལ་བསྡུད་པ་ལ་གནང་བའི་བཀའ་ཤོག
ཚེ་དཔག་མེད་གྲུབ་རྒྱལ་མའི་བྱིན་རླབས་བྱེད་ཚུལ། གཅོད་གདན་ཐོག་གཅིག་ཏུ་ཉམས་སུ་བླང་ཚུལ་ལམ་ཟབ་མོ་བླ་མའི་རྣལ་འབྱོར་གྱི་ངག་འདོན། ཀྱཻ་རྡོ་རྗེའི་རྩ་སྔགས་ཀྱི་བཤད་པ། བདུད་རྩི་རིལ་བུ་བསྒྲུབ་པའི་ཕྱག་ལེན་རྣམས་ཐོབ་བོ། ། མི་མཉམ་པ་ཡི་བྲི་རྟའི་ནང་། ། ཁ་སྒོ་ཞེས་པའི་སྡེབ་སྦྱོར་ཡིན། ༼པྲ་ཎ་མོ་བུདྡྷ་རཱུ་པ་ཏྭ༽༼རཏྣ་བི་ཤྭཀ་དྷརྨ་སྱ༽༼ནིདྷི་སཾ་གྷ༽༼ས་མུ་དྲ་སྱ༽༼སེ་བ་ཤྲཱི་བྷ་དྲ་པ་རྴཱ་ཤྭེ༽སངས་རྒྱས་ཀུན་གྱི་རང་བཞིན་ཉིད། ། དམ་ཆོས་རིན་ཆེན་སྣ་ཚོགས་གཏེར། ། དགེ་འདུན་རྒྱ་མཚོས་བསྟེན་པའི་དཔལ། ། བཟང་པོའི་ཞབས་ལ་རྟག་ཏུ་འདུད། །
དམ་པ་གང་གི་དྲིན་ལས་ལེགས་བཤད་ཉེ་བར་ཐོས་པའི་དཔལ། ། དབྱར་སྐྱེས་རྔ་ཆེན་སྒྲོག་ཅིང་སིམ་བྱེད་ཆར་རྒྱུན་རབ་ཕབ་པའི། ། གཙུག་ཕུད་ཅན་གྱི་དགའ་བ་ལ་ཡང་ཁེངས་པ་འཕྲོག་བྱེད་པ། ། རབ་དགའི་རྒྱལ་སྲས་གཞོན་ནུ་ཇི་བཞིན་སྲིད་ཞིའི་བདེ་བ་རྙེད། ། ཁྱེད་ཀྱི་མཁྱེན་པའི་རྟ་ལྗང་དཀྱིལ་འཁོར་ལས། ། ཐུགས་རྗེའི་འོད་སྟོང་རབ་ཏུ་འཕྲོས་པ་ཡིས། ། བདག་བློ་པདྨའི་ཚལ་རབ་རྒྱས་པ་དང་། ། ནག་ཕྱོགས་འབྱུང་པོའི་ཆོགས་རྣམས་ཞུམ་པར་གྱུར། ། ལྷག་པར་ཚེ་རབས་སྐྱེ་བའི་དུས་ཀུན་དུ། ལྷག་པའི་ཚུལ་ཁྲིམས་གོས་ཀྱི་ཉེར་མཛེས་ཤིང་། །
ལྷག་པའི་སེམས་དང་ལྷག་པའི་ཤེས་རབ་ལྡན། ། ལྷག་པའི་ལྷ་མཆོག་ཐུགས་ཀྱིས་འཛིན་པར་ཤོག ལེགས་པར་བཤད་པའི་གསུང་རབ་ཐོས་པའི་ཚུལ་མདོ་ཙམ་བརྗོད་པ་པདྨ་རཱ་གའི་ཕྲེང་བ་ལས། རྗེ་བཙུན་རྣལ་འབྱོར་གྱི་དབང་ཕྱུག་སེམས་དཔའ་ཆེན་པོ་བུདྡྷ་རཏྣ་ཤྲཱི་བྷ་དྲའི་ཞལ་སྔར་རྡོ་རྗེ་ཐེག་པ་སོགས་ཉེ་བར་ནོས་པའི་སྐབས་ཏེ་གསུམ་པའོ།། །། PAGE * MERGEFORMAT 2 ས་ལོ་ཆེན་པོ་འཇམ་དབྱངས་ཀུན་དགའ་བསོད་ནམས། གསན་ཡིག་སྐབས་གསུམ་པ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
