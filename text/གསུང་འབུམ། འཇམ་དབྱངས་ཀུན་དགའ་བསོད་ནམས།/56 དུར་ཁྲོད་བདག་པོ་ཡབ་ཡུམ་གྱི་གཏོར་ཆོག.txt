གསུང་འབུམ། འཇམ་དབྱངས་ཀུན་དགའ་བསོད་ནམས།（གློག་ཀླད་པར་མ།）
པོད ༥༦
དུར་ཁྲོད་བདག་པོ་ཡབ་ཡུམ་གྱི་གཏོར་ཆོག
༄༅། །དུར་ཁྲོད་བདག་པོ་ཡབ་ཡུམ་གྱི་གཏོར་ཆོག་བཞུགས་སོ།། དཔལ་དུར་ཁྲོད་བདག་པོ་ཡབ་ཡུམ་ལ་གཏོར་མ་ལག་ལེན་ལྟར་བཤམས་པ་ནང་མཆོད་ཆུ་ཆང་གིས་སྦྱངས། བྱིན་རླབས་བདེ་ཀྱེ་གང་རུང་བཞིན་སྔོན་དུ་སོང་ནས་ཨོཾ་ཨཱཿཧཱུྃ་ཧོཿ མདུན་གྱི་ནམ་མཁར་ཧཱུྃ་ཡིག་ལས་ཨེ་ཆད་པས་ནམ་མཁར་རླུང་གི་དཀྱིལ་འཁོར། ར་ལས་རཀྟའི་རྒྱ་མཚོ། སུ་ལས་ཞིང་ཆེན་གྱི་ས་གཞི། ཀེང་ལས་ཀེང་རུས་བརྩེགས་པའི་རི་རབ། དེའི་སྟེང་དུ་ཐོད་པ་སྐམ་པོའི་གཞལ་མེད་ཁང་ཁྲག་གི་ཆག་ཆག་བཏབ་ཅིང་། གློ་སྙིང་རྒྱུ་མའི་དྲ་ཕྱེད་འཕན་ཚར་ཅན། ཞིང་ལྤགས་ཀྱི་བླ་བྲེ་བྲིས་པའི་དབུས་སུ།
པཾ་པདྨ་མཎྜལ། མ་སཱུརྻ་མཎྜལ། ཨ་ཙཎྜ་མཎྜ་ལ། པདྨ་ཉི་ཟླའི་གདན་གྱི་སྟེང་དུ་ཧཱུྃ་དང་ཨཾ་ལས་དུང་དང་འགྲོན་བུ་ཧཱུྃ་དང་ཨཾ་གིས་མཚན་པ། དེ་ཡོངས་སུ་གྱུར་པ་ལས་དཔལ་དུར་ཁྲོད་ཀྱི་བདག་པོ་ཡབ་ཡུམ་གཉིས་སྐུ་མདོག་དཀར་ཞིང་འོད་ཟེར་འཕྲོ་བ། ཀེང་རུས་ཤིན་ཏུ་འཇིགས་པའི་ཚུལ་ཅན། སྤྱན་བགྲད་ཅིང་ལྗགས་འདྲིལ་བ། ཞལ་མཆེ་བ་གཙིགས་པ། ཕྱག་གཡས་པས་ཐོད་སྐམ་གྱི་དབྱུག་པ་ནམ་མཁའ་ལ་འཕྱར་ཞིང་། གཡོན་ཐོད་ཁྲག་ཐུགས་ཀར་བསྣམས་ཤིང་གསོལ་བ།
མི་མགོ་སྐམ་པོ་ལྔའི་དབུ་རྒྱན་དང་། རིན་པོ་ཆེའི་སྙན་ཆ་འཁྱིལ་བ། དར་སྣ་ཚོགས་ཀྱི་ཤམ་ཐབས་ཅན། ཞབས་གཉིས་གར་སྟབས་ཀྱིས་ཡེ་ཤེས་ཀྱི་མེ་འབར་བའི་དབུས་ན་བཞུགས་པའི་དཔྲལ་བར་ཨོཾ། མགྲིན་པར་ཨཱཿ ཐུགས་ཀར་ཧཱུྃ། ཐུགས་ཁའི་ཧཱུྃ་དང་རང་གི་སྙིང་ཁ་ནས་འོད་འཕྲོས་པས། ཨུ་རྒྱན་མཁའ་འགྲོའི་གནས་ནས་དུར་ཁྲོད་བདག་པོ་ཡབ་ཡུམ་ལ་ཤ་ཟ་མ་མོ་མཁའ་འགྲོའི་ཚོགས་ཀྱིས་བསྐོར་བ་བཛྲ་ས་མཱ་ཛཿ དཔལ་ལྡན་མཐུ་སྟོབས་དབང་ཕྱུག་ཆེ། ། ཕྲིན་ལས་རྣམ་བཞིས་དོན་མཛད་པ། །
དད་ལྡན་དམ་ཚིག་ཆེན་པོ་ཡི། ། གནས་འདི་ཉིད་དུ་གཤེགས་སུ་གསོལ། ། ཨོཾཤྨ་ཤ་ན་པ་ཏི་ས་པ་རི་ཝཱ་ར་བཛྲ་ས་མཱ་ཛཿཛཿཧཱུྃ་བཾ་ཧོཿ གཉིས་སུ་མེད་པར་ཐིམ། སྐད་ཅིག་གི་དབང་གི་ལྷ་འཁོར་ལོ་སྡོམ་པའི་ལྷ་ཚོགས་བཛྲ་ས་མཱ་ཛཿ ཨོཾ་ཨ་བྷི་ཥིཉྩ་ཏུ་མཾ་ཨོཾ་བཛྲི་བྷ་ཝ་ཨ་བྷི་ཥིཉྩ་ཧཱུྃ། ཞེས་གསུང་ཞིང་དབང་བསྐུར། སྐུ་གང་། དྲི་མ་དག ཆ་ལྷག་མ་ཡར་ལུད་པ་ལས་འཁོར་ལོ་སྡོམ་པ་ལྷན་ཅིག་སྐྱེས་པ་རེ་རེས་དབུ་བརྒྱན།
ཨོོཾ་གྲི་ཧ་རཱ་ཛ་གྲི་ཧ་རཱ་ཛ་ཀུ་མ་ཀུ་མ་ཁུཾ་ཐི་མ་ཧཱ་པི་ཤཱ་ཙ་ས་པ་རི་ཝཱ་ར་ཨི་དཾ་བ་ལིཾ་བྷུཉྫ་ཁ་ཁ་ཁཱ་ཧི་ཁཱ་ཧི། སརྦ་སིདྡྷ་མྤྲ་ཡཙྪནྟུ་སྭཱ་ཧཱ་ཚར་ལྔ། ཨོཾ་ཤྨ་ཤ་ན་པ་ཏི་ཨརྒྷཾ། པཱདྱཾ། པུཥྤཾ། དྷཱུ་པཾ། དཱི་པཾ། གནྡྷཾ། ནཻ་བི་དྱཾ། ཤཔྟ་ཨཱཿཧཱུྃ།
ཨོཾ་ཨཱཿཧཱུྃ། དུར་ཁྲོད་ཤ་ཟ་ཀུན་གྱི་གཙོ། ། སོགས་དང་། རྣལ་འབྱོར་བདག་ཅག་དཔོན་སློབ་ལ། ། ཆོས་ཀྱི་བར་ཆད་ཉེར་ཞི་ཞིང་། ། མཐུན་རྐྱེན་མ་ལུས་འབད་མེད་དུ། ། འབྱུང་བའི་ཕྲིན་ལས་མཛད་དུ་གསོལ།། །། དགེའོ།། །། PAGE * MERGEFORMAT 2 ས་ལོ་ཆེན་པོ་འཇམ་དབྱངས་ཀུན་དགའ་བསོད་ནམས། དུར་ཁྲོད་བདག་པོ་ཡབ་ཡུམ་གྱི་གཏོར་ཆོག
PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
