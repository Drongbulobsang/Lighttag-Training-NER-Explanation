གསུང་འབུམ། འཇམ་དབྱངས་ཀུན་དགའ་བསོད་ནམས།（གློག་ཀླད་པར་མ།）
པོད ༤༦
རྡོ་རྗེ་ཕུར་པ་ས་ལུགས་ཀྱི་སྦྱིན་སྲེག་རྡོ་རྗེའི་མེ་འོད།
༄༅། །རྡོ་རྗེ་ཕུར་པ་ས་ལུགས་ཀྱི་སྦྱིན་སྲེག་རྡོ་རྗེའི་མེ་འོད་བཞུགས་སོ།། ན་མཿཤྲཱི་བཛྲ་ཀུ་མཱ་རཱ་ཡ། བླ་མ་མཆོག་དང་ལྷག་པའི་ལྷ། ། རྡོ་རྗེ་གཞོན་ནུ་ལ་བཏུད་ནས། ། བསྙེན་པ་ཁ་གསོ་ལ་སོགས་པའི། ། ཞི་བའི་སྦྱིན་སྲེག་བཤད་པར་བྱ། ། དཔལ་རྡོ་རྗེ་ཕུར་པ་ས་ལུགས་ཀྱི་བསྙེན་པ་སྔོན་དུ་སོང་བའི་རྣལ་འབྱོར་པས། ཞི་བའི་སྦྱིན་སྲེག་སྒྲུབ་པ་ལ་དོན་གསུམ་སྟེ། སྦྱོར་བ་དང་། དངོས་གཞི་དང་།
རྗེས་ཀྱི་ཆོ་གའོ། ། དང་པོ་ལ་ནི། ཇི་ལྟར་འོས་པའི་ས་ཕྱོགས་སུ། སྟེགས་བུ་འདོམ་གང་གྲུ་བཞི་པའི་སྟེང་དུ། ཞི་བའི་ཐབ་སྤྱི་དང་མཐུན་པར་བྲིས་པའི་དབུས་སུ་འཁོར་ལོ་རྩིབས་བཅུ། དབུས་དང་ཕྱོགས་བཅུར་ལྷའི་མཚན་མ། མེ་ཏོག་གི་ཚོམ་བུ་བཀོད། འཁོར་ལོའི་ཕྱི་ཐབ་ཀྱི་ནང་དུ། སྒོ་མ་བཞིའི་ཚོམ་བུ་བཤམས། ཁ་ཁྱེར་གྱི་སྟེང་དུ་བུད་ཤིང་ལག་ལེན་ལྟར་བརྩིག
ཤར་ལྷོར་ཏིང་ལོ་སྡོང་བུ་མར་དང་བཅས་པ་བཞག རྣལ་འབྱོར་པའི་གཡས་སུ་བསྲེག་རྫས། གཡོན་དུ་མཆོད་རྫས། མདུན་དུ་མེ་ཡོལ། རྡོ་རྗེ་དྲིལ་བུའི་བར་དུ། དགང་གཟར་ཁ་སྦྱར། ནང་མཆོད། ཌ་མ་རུ། བསང་ཆུ་འཐོར་ཡབ་དང་བཅས་པ། གཞན་ཡང་ཀུ་ཤ།
སྤོར་ལྡེ། བུད་ཤིང་། རོལ་མོའི་ཆ་བྱད་སོགས་དང་། གཡོན་ཕྱོགས་སུ་གཏོར་མ་གསུམ་མམ་ཇི་ལྟར་འབྱོར་པ་བཤམས་ལ། རང་ཉིད་ཁ་ཤར་དུ་བལྟས་ཏེ་བརྒྱན་གོས་དཀར་པོ་དང་། ཞི་བའི་སེམས་ཀྱིས་དཀྱིལ་དཀྲུང་ངམ་ཙོག་པུར་འདུག གཉིས་པ་དངོས་གཞི་ལ་གསུམ། བདག་ཉིད་ལྷར་བསྐྱེད་པ། འཇིག་རྟེན་པའི་མེ་ལྷ་མཆོད་པ། འདས་པའི་མེ་ལྷ་མཆོད་པའོ། །
དང་པོ་ནི་མདུན་གྱི་དཀྱིལ་འཁོར་དང་མ་འབྲེལ་ན། སྒྲུབ་ཐབས་ཡང་སྙིང་ལྷན་སྐྱེས་ལྟར་བཟླས་པ་བསྡུ་བའི་བར་རྫོགས་པར་བསྒོམ་ལ། བསང་ཆུ་ལ་ནང་མཆོད་རྡོ་རྗེའི་རྩེས་གཏོར་ནས། ཨོཾ་བཛྲ་ཀྲོ་དྷ་ཨ་མྲྀ་ཏ་ཀུནྜ་ལི་ཧཱུྃ་ཚིནྡྷ་ཚིནྡྷ་ཧཱུྃ་ཕཊ། ཨོཾ་སྭ་བྷཱ་ཝ་ཤུདྡྷ་སརྦ་དྷརྨ་སྭ་བྷཱ་ཝ་ཤུདྡྷོ྅ཧཾ། སྟོང་པའི་ངང་ལས་ཤཾ་ལས་བྱུང་བའི་དུང་ཕོར་མཚན་ཉིད་དང་ལྡན་པའི་ནང་དུ། ཧཱུྃ་ལས་བྱུང་བའི་བསང་ཆུ་དྭངས་ཤིང་ཐོགས་པ་མེད་པ། ཐབ་དང་ཡོ་བྱད་ཐབས་ཅད་ཀྱི་འབགས་པ་དང་། མ་དག་པ་སེལ་བའི་ནུས་པ་དང་ལྡན་པར་གྱུར། གོང་གི་འཁྱིལ་པའི་སྔགས་ཉེར་གཅིག་བཟླས།
དེ་ནས་ཐབ་དང་ཡོ་བྱད་རྣམས་ལ་ཀུ་ཤའི་འཐོར་ཡབ་ཀྱིས། བསང་ཆུ་གཏོར་ནས། འཁྱིལ་པའི་སྔགས་དང་། སྭ་བྷཱ་ཝས་བསང་སྦྱངས། སྟོང་པའི་ངང་ལས་ཨ་ལས་བྱུང་བའི་ཡེ་ཤེས་ཀྱི་ཀཱ་པ་ལ་ཡངས་ཤིང་རྒྱ་ཆེ་བ་རྣམས་ཀྱི་ནང་དུ། ཧཱུྃ་ལས་ལྷ་རྫས་ཀྱི་མཆོད་ཡོན། ཞབས་བསིལ། མེ་ཏོག བདུགས་སྤོས་མར་མེ། དྲི་མཆོག
ཞལ་ཟས། རོལ་མོ་རྣམས་དྭངས་ཤིང་ཐོགས་པ་མེད་པ། དཔལ་ཀུན་ཏུ་བཟང་པོའི་རྣམ་པར་ཐར་པ་ལས་བྱུང་བའི་མཆོད་པའི་སྤྲིན་ཕུང་ལྟ་བུ་དང་། བསྲེག་རྫས་རྣམས་ཀྱང་གཙང་ཞིང་ཡིད་དུ་འོང་བ། ཞི་བའི་ལས་སྒྲུབ་པའི་ནུས་པ་དང་ལྡན་པར་གྱུར། ཨོཾ་བཛྲ་ཨཱ་ཧ་ར་ལི་ཧཱུྃ་ནས། བིསྤཱུ་ར་ཡ་ཧཱུྃ་གི་བར་དང་། ཨོཾ་ཤྲཱིཾ་སྭཱ་ཧཱ། ཨོཾ་བཛྲིཾ་སྭཱ་ཧཱ། ཨོཾ་ཨོཾ་སྭཱ་ཧཱ།
ཨོཾ་ཀུ་རུ་ཀུ་རུ་སྭཱ་ཧཱ། གཉིས་པ་འཇིག་རྟེན་པའི་མེ་ལྷ་མཆོད་པ་ནི། ཡང་ཐབ་ལ་བསང་ཆུ་གཏོར་ནས་འཁྱིལ་པའི་སྔགས་དང་། སྭ་བྷཱ་ཝས་བསང་སྦྱངས། སྟོང་པའི་ངང་ལས་པཾ་ལས་པདྨ་དང་། རཾ་ལས་ཉི་མའི་སྟེང་དུ། ཧཱུྃ་ལས་ཞི་བའི་ཐབ་ཁུང་དཀར་པོ་ཟླུམ་པོ། རྒྱར་ཁྲུ་གང་། ཟབས་སུ་ཁྲུ་ཕྱེད། ཁ་ཁྱེར་དང་མུ་རན་ལ་རྡོ་རྗེས་མཚན་ཞིང་།
ཕྱི་རོལ་སྟེགས་བུ་གྲུ་བཞི་པའི་གྲྭ་བཞིར་ཟླ་ཕྱེད་རྡོ་རྗེས་རྒྱན་པ། དྭངས་ཤིང་ཐོགས་པ་མེད་པ་བུད་ཤིང་རྩིག་པ་དང་བཅས་པའི་དབུས་སུ། པདྨ་དང་ཉི་མའི་སྟེང་དུ། རཾ་ལས་བགྲང་ཕྲེང་། རཾ་གྱིས་མཚན་པ་ལས་འོད་ཟེར་འཕྲོས་འདུས་གཅིག་ཏུ་གྱུར་པ་ལས། མེ་ལྷ་སྐུ་མདོག་དམར་པོ་འོད་ཟེར་དཀར་པོ་འཕྲོ་ཞིང་འདུ་བ། ར་སྐྱེས་ལ་ཞོན་པ་ཞལ་གཅིག་ཕྱག་གཉིས་གཡས་བགྲང་ཕྲེང་དང་། གཡོན་སྤྱི་བླུགས་འཛིན་པ་གསུས་ཁྱིམ་ཆེ་བ། རལ་པའི་ཐོར་ཚུགས་དང་། སྨ་རའི་ཨག་ཚོམས་ཅན།
དྲང་སྲོང་གི་ཚོགས་ཀྱིས་བསྐོར་བའི་དཔྲལ་བར་ཨོཾ། མགྲིན་པར་ཨཱཿ ཐུགས་ཀར་ཧཱུྃ། རང་གི་སྙིང་ཁ་ནས་འོད་ཟེར་འཕྲོས་པས། ཤར་ཕྱོགས་ནས་མེ་ལྷ་འཁོར་དང་བཅས་པ་བཛྲ་ས་མཱ་ཛཿ དབྱུག་གུ་རྩེ་གསུམ་པའི་ཕྱག་རྒྱ་རྣ་དྲུང་དུ་གཡབ་ཅིང་། ཨོཾ་ཚུར་བྱོན་ཚུར་བྱོན་འབྱུང་པོ་ཆེ། ། མེ་ལྷའི་རྒྱལ་པོ་དྲང་སྲོང་མཆོག ། བསྲེག་བླུགས་ཞལ་ཟས་བཞེས་སླད་དུ། ། འདི་ཉིད་དུ་ནི་གཤེགས་སུ་གསོལ། །
གཟི་བརྗིད་ཆེན་པོ་མེ་ཡི་ལྷ། ། འདོད་པ་ཐམས་ཅད་བསྒྲུབ་པ་པོ། ། ཐུགས་རྗེས་སེམས་ཅན་དོན་མཛད་པ། ། འདི་ཉིད་དུ་ནི་གཤེགས་སུ་གསོལ། ། ཨོཾ་ཨགྣ་ཡེ་མ་ཧཱ་ཏེ་ཛ་སརྦ་ཀཱ་མ་པྲ་སཱ་དྷ་ཀ་མ་ཧཱ་བྷཱུ་ཏ་དེ་བ་རྀ་ཥི་དྭི་ཛ་སཏྟ་མ་གྲྀ་ཧི་ཏྭ། ཀཱ་རུ་ཎི་ཀ་སརྦ་སཏྟྭཱཱརྠ་ཀྲྀ་ཏྭཱ། ཨཱ་ཧུ་ཏི། ཨཱ་ཧཱ་ར། ཨསྨིནྡ་སནྣི། ཧི་ཏོ་བྷ་བ།
པདྨ་ཀ་མ་ལ་ཡཱ་སཏྭཾ། ཨོཾ་ཨགྣེ་ཡ་ས་པ་རི་ཝཱ་ར་ཨརྒྷཾ་ནས། ཤཔྟ་ཨཱཿཧཱུྃ། རྡོ་རྗེ་རྩེ་ལྔ་པའི་ཕྱག་རྒྱ་བཅས་ལ། ཨོཾ་བཛྲ་ཨ་ན་ལ་མཧཱ་བྷཱུ་ཏ། ཛྭཱ་ལཱ་ཡ། སརྦ་དུཥྚཱེ་བྷསྨིནྡ་ཀུ་རུ་ཧཱུྃ་ཕཊ། ཏྲྀ་ཤྱ་ཧོ། ཛཿཧཱུྃ་བཾ་ཧོཿ ས་མ་ཡ་སཏྭཾ།
ཅེས་དམ་ལ་བཞག ཨོཾ་བཛྲ་ཡཀྵི་ཎི་ཧཱུྃ་ཛ་སོགས་ཀྱི་དགུག་གཞུག་བྱ། སླར་ཡང་རང་གི་སྙིང་ཁ་ནས་འོད་འཕྲོས་དབང་གི་ལྷ་ཁྲོ་བོ་རིགས་ལྔ་འཁོར་དང་བཅས་པ་བཛྲ་ས་མཱ་ཛཿ དེ་བཞིན་གཤེགས་པ་ཐམས་ཅད་ཀྱིས་འདི་ལ་དབང་བསྐུར་བ་བསྩལ་དུ་གསོལ། ཨོཾ་བཛྲཱི་བྷ་བ་ཨ་བྷི་ཥིཉྩ་ཧཱུྃ་ཞེས་གསུང་ཞིང་དབང་བསྐུར། སྐུ་གང་། དྲི་མ་དག ཆུ་ལྷག་མ་ཡར་ལུད་པ་ལས། རྣམ་པར་སྣང་མཛད་ཀྱིས་དབུ་བརྒྱན། ཀུ་ཤའི་ཆུན་པོ་བརྒྱད་ལ་བསང་ཆུ་གཏོར་ནས།
བསང་སྦྱངས་སྟོང་པའི་ངང་ལས་ཧཱུྃ་ལས་བྱུང་བའི་ཀུ་ཤ་སྔོ་ལྗང་རྩ་བ་དང་རྩེ་མོ་མ་ཉམས་པ། འབགས་པ་དང་མ་དག་པ་སེལ་བའི་ནུས་པ་དང་ལྡན་པར་གྱུར། ཨོཾ་ཀུ་ཤ་འདི་ནི་གཙང་ཞིང་དགེ། ། ས་ལས་སྐྱེས་པའི་སྙིང་པོ་མཆོག ། དཀོན་མཆོག་གསུམ་གྱི་དག་བྱེད་དེ། ། ཚངས་པ་ཡི་ཡང་དག་བྱེད་ཡིན། ། འདིས་བདག་ཅག་གི་བགེགས་དང་། མི་མཐུན་པའི་ཕྱོགས་ཐམས་ཅད་ཞི་ཞིང་ལས་ཀྱི་དངོས་སྒྲུབ་སྩལ་དུ་གསོལ། ཨོཾ་བཛྲ་ས་ཏྭ་ཨཱ། ཞེས་པས་ཀུ་ཤ་རྩེ་མོ་གཡས་སྐོར་དུ་ཐབ་ཀྱི་ཕྱོགས་མཚམས་བརྒྱད་དུ་དབུལ།
དེ་ནས་སྦྱིན་སྲེག་གི་གཞུང་རྣམས་སུ་གོང་དུ་མེ་སྦོར་བར་བཤད་ཀྱང་། ལག་ལེན་ལ་སྐབས་འདིར་བྱེད་པས། སྤོར་ལྡེ་སྦར་ནས་ཐབ་ལ་གཡས་སུ་ལན་གསུམ་བསྐོར་ཞིང་། ཀཱི་ལ་ཡ་བརྗོད། ཨོཾ་བཛྲ་ཛྭཱ་ལ་ཛྭཱ་རཾ་ཞེས་པས་ཐབ་ཀྱི་ནང་གི་ཏིང་ལོ་སྦར་ཞིང་། དེ་ནས་ཡམ་ཤིང་གཞན་དང་བཅས་པས་མེ་ལེགས་པར་འབར་དུ་བཅུག་ཅིང་མར་དགང་བླུག་གསུམ་དང་། ཛྭཱ་ལའི་སྔགས་ཀྱིས་མེ་གསོ། དེ་ནས། མེ་ལྷའི་ལྕེ་ཧཱུྃ་ལས་རྡོ་རྗེ་རྩེ་ལྔ་པ་དང་། དགང་བླུག་གི་ཁ་ལ་རཾ་གྱིས་མཚན་པ།
ཨོཾ་ཨགྣ་ཡེ་སྭཱ་ཧཱ། ཨོཾ་ཨགྣ་ཡེ་དི་བྱ་དི་བྱ་བི་ཤུདྡྷེ་མ་ཧཱ་ཤྲཱི་ཡེ། ཧ་བྱ། ཀ་བྱ། བ་ཧ་ན་ཡ། བདག་དང་སེམས་ཅན་ཐམས་ཅད་ཀྱི་སྡིག་སྒྲིབ། དམ་ཚིག་ཉམས་ཆག སྔགས་ལྷག་ཆད་ཀྱི་ཉེས་པ་ཐམས་ཅད་ཤཱནྟིཾ་ཀུ་རུ་སྭཱ་ཧཱ། ཞེས་ལན་གསུམ་གྱིས་བྱོན་ཟན་དབུལ། དགང་བླུག་ཁ་སྦྱར་ལ་ཐབ་ལ་ལན་གསུམ་བསྐོར།
ཨོཾ་ཨགྣ་ཡེ་ས་པ་རི་ཝཱ་ར་ཨརྒྷཾ་ཨཱཿཧཱུྃ། པཱ་དྱཾ་ནས། ཤཔྟའི་བར་གྱིས་ཕྱི་མཆོད། ནང་མཆོད་མཐེབ་སྲིན་གྱི་གཏོར་ལ། ཨོཾ་ཨགྣ་ཡེ་ས་པ་རི་ཝཱ་ར་ཨོཾ་ཨཱཿཧཱུྃ། འཇིག་རྟེན་དབང་ཕྱུག༞ ཅེས་སོགས་ཀྱིས་བསྟོད། དེ་ནས་བསྲེག་རྫས་དབུལ་བ་ནི། ཡམ་ཤིང་ལ་ཨོཾ་བོ་དྷི་བྲྀཀྵ་ཡ་སྭཱ་ཧཱ། མར་ལ། ཨོཾ་ཨགྣ་ཡེ་སྭཱ་ཧཱ།
ཏིལ་ལ། ཨོཾ་སརྦ་པཱ་པཾ་ད་ཧ་ན་བཛྲ་ཡ་སྭཱ་ཧཱ། འབྲས་ལ། ཨོཾ་བཛྲ་པུཥྚ་ཡ་སྭཱ་ཧཱ། ཟས་མཆོག་ལ། ཨོཾ་སརྦ་སམྤ་དེ་སྭཱ་ཧཱ། སོ་བ་ལ། ཨོཾ་བཛྲ་བི་ཛ་ཡཱ་ཡ་སྭཱ་ཧཱ། ནས་ལ། ཨོཾ་མ་ཧཱ་བེ་གཱ་ཡ་སྭཱ་ཧཱ།
སྲན་མ་ལ། ཨོཾ་མ་ཧཱ་བ་ལ་ཡ་སྭཱ་ཧཱ། གྲོ་ལ། ཨོཾ་བཛྲ་གྷསྨ་རཱ་ཡ་སྭཱ་ཧཱ། དུརྦ་ལ། ཨོཾ་བཛྲ་ཨཱ་ཡུ་ཥེ་སྭཱ་ཧཱ། ཀུ་ཤ་ལ། ཨོཾ་བཛྲ་ཨ་པྲ་ཏི་ཧ་ཏ་བཛྲཱ་ཡ་སྭཱ་ཧཱ། རེ་རེ་ལའང་སྔགས་ལན་བདུན་རེའི་མཇུག་ཏུ་སྤེལ་ཚིག་གོང་བཞིན་བསྲེག་རྫས་ཀྱང་བདུན་རེའོ། ། དེ་རྗེས་བསང་ཆུ་ནས་མེ་ནང་དུ་ཅུང་ཟད་བླུག་ལ།
ཨོཾ་པྲོཀྵ་ཎཾ་ཨཉྩ་མ་ནཾ་པྲ་ཏིཙྪ་སྭཱ་ཧཱ། ཞེས་པས་བསང་གཏོར་དང་། ཞབས་བསིལ་ཕུལ། མར་བླུག་གཟར་གང་ཐབ་ནང་དུ་བླུག་ལ། ཨོཾ་བཛྲ་ཛྭཱ་ལ་རཾ། མེ་ལྷ་འབར་པའི་རྣམ་པར་གྱུར། གསུམ་པ་འདས་པའི་མེ་ལྷ་མཆོད་པ་ནི། སླར་མེ་གསོ་བའི་ཕྱིར་བུད་ཤིང་རྩིག་པ་དང་། མཆོད་པ་བསྲེགས་རྫས་རྣམས་ཁ་ཅུང་ཟད་གསོས་ལ། འཁྱིལ་པའི་སྔགས་དང་ཨོཾ་མཧཱ་ཤཱུ་ནྱ་ཏ་སོགས་དང་།
ཨོཾ་དྷརྨ་དྷཱ་ཏུ་སོགས་ཀྱིས་ཐབ་དང་མེ་བསང་སྦྱངས། རྡོ་རྗེ་ཁྲོ་བོས་ཞེ་སྡང་གཅོད། ། སོགས་ནས། མ་དྲཾ་ཛའི་བར་སྒྲུབ་ཐབས་རྒྱས་པ་བཞིན་དང་། གདན་དེ་རྣམས་ཀྱི་སྟེང་དུ་ཧཱུྃ་སྒྲིལ་མ་བཅུ་གཅིག ཛཿཧཱུྃ་བཾ་ཧོ། རྣམས་ལས་འོད་འཕྲོས། དོན་གཉིས་བྱས། ཚུལ་འདུས་ཡོངས་སུ་གྱུར་པ་ལས་དཀྱིལ་འཁོར་གྱི་ལྷ་ཚོགས་སུ་གྱུར་པ་ནི། ཨོཾ་བཛྲ་ཀཱི་ལི་ཀཱི་ལ་ཡ་སོགས་དང་།
དབུས་སུ་དཔལ་ཆེན་ཁྲོ་བོའི་རྒྱལ་ནས། མེ་དཔུང་འབར་བའི་དབུས་ན་བཞུགས། ཨོཾ་དཱིཔྟཱ་སོགས་དང་། ཡུམ་ཆེན་འཁོར་ལོ་ནས་ཡབ་ཀྱི་གཡོན་ནས་འཁྱུད་པས་བཞུགས། ཨོཾ་བཛྲ་ཀྲོ་དྷ་ཧཱུྃ་ཀཱ་ར་སོགས་ནས། དམ་ཅན་དབང་ཕྱུག་མ་བསྐྱེད་པའི་བར། ལྷ་སྟ་གོན་གྱི་སྐབས་ཇི་ལྟ་བ་བཞིན་དམ་ཚིག་པ་བསྐྱེད། རང་གི་སྙིང་ཁ་ནས་འོད་འཕྲོས་ཡེ་ཤེས་ཀྱི་དཀྱིལ་འཁོར་ཡོངས་སུ་རྫོགས་པ་བཛྲ་ས་མཱ་ཛཿ དམིགས་མེད་མཁའ་ལྟར་ཞེས་སོགས་ཀྱིས་སྤྱན་དྲངས། ཨོཾ་བཛྲ་ཡཀྵི་ཎི་ཧཱུྃ་ཛཿ
ཡེ་ཤེས་པ་བཅུག ལྷ་ཐམས་ཅད་ཀྱི་དཔྲལ་བར་ཨོཾ། མགྲིན་པར་ཨཱཿ སྙིང་ཁར་ཧཱུྃ། དེ་རྣམས་ལས་འོད་འཕྲོས་སངས་རྒྱས་བྱང་སེམས་ཐམས་ཅད་ཀྱི་སྐུ་གསུང་ཐུགས་རྡོ་རྗེ་འབྲུ་གསུམ་གྱི་རྣམ་པར་བྱུང་བ། གཉིས་སུ་མེད་པར་ཐིམ། ཨོཾ་སརྦ་ཏ་ཐཱ་ག་ཏ་ཀཱ་ཡ་ཝཱཀ་ཙིཏྟ་བཛྲ་སྭ་བྷཱ་ཝ་ཨཱཏྨ་ཀོ྅ཧཾ། ཐབས་ཀྱི་སྤྱོད་པ་སོགས་ཀྱིས་དབང་བསྐུར་བས། གཙོ་འཁོར་གཞན་ཐམས་ཅད་ལ་ཁྲོ་བོ་རིགས་ལྔ་དང་། དམ་ཅན་དབང་ཕྱུག་མ་རྣམས་ལ་རྡོ་རྗེ་སྔོན་པོ་རྩེ་ལྔ་པ་ཕྱེད་པ་རེས་དབུ་བརྒྱན།
དེ་ནས་བྱོན་ཟན་འབུལ་བ་ནི་ཀཱི་ལ་ཡའི་རྗེས་སུ་ཨགྣ་ཡེ་སོགས་སྤེལ་ཚིག་དང་བཅས་པ་ལན་བདུན་དབུལ། སླར་ཡང་མཆོད་པ་དང་བསྲེག་རྫས་རྣམས་གོང་བཞིན་བྱིན་གྱིས་བརླབས། སྒེག་ཕྲེང་སོགས་ཕྱི་མཆོད་དང་། རང་བྱུང་གདོད་ནས་སོགས་དང་། རྒྱལ་བ་ཀུན་དངོས་སོགས་ཀྱི་ནང་མཆོད། འཁྲིལ་བའི་མཆོད་ཆེན་སོགས་ཀྱི་གསང་མཆོད། མཉམ་པའི་སྒྲུབ་རྫས་སོགས་དེ་ཁོ་ན་ཉིད་ཀྱི་མཆོད་པ། དམ་ཚིག་ཆེན་པོ་སོགས། གདབ་ཁ་དང་པོས་བསྒྲལ་མཆོད། ཧེ་རུ་ཀའི་གནས་བཅུ་དང་སོགས་རཀྟའི་མཆོད་པ།
ང་ནི་ཟ་བྱེད་ཆེན་པོ་སོགས་ཁམས་གསུམ་ཡོངས་བསྒྲལ་གྱི་མཆོད་པ་དང་། བླ་མེད་མཆོག་གི་སོགས་གཏོར་མའི་མཆོད་པ། སྒེག་ཅིང་དཔའ་དང་སོགས་བསྟོད་པ་ཡང་སྙིང་ལྷན་སྐྱེས་བཞིན་བྱའོ། ། དེ་ནས་བསྲེག་རྫས་འབུལ་བའི་གོ་རིམ་གོང་བཞིན་ལ་སྔགས་རྣམས་ཀཱི་ལ་ཡ་འབའ་ཞིག་གིས་འབུལ། བསྙེན་པ་ཁ་གསོའི་སྐབས་སུ་ཏིལ་ཡུངས་ཀར་གང་རུང་ལ་བཅུ་ཆའི་གྲངས་འཛིན་ཞིང་སྤེལ་ཚིག་གོང་ལྟར་བྱ། སྐབས་སྐབས་སུ་མེ་གསོ་བའི་ཕྱིར་ཡམ་ཤིང་དང་མར་ཇི་ལྟར་རིགས་པ་འབུལ་བསྲེག་རྫས་གཞན་རྣམས་བརྒྱ་རྩ་རེ་འབུལ་དགོས་པ་དུས་གཅིག་ལ་ཕུལ་ན་མེ་མི་འབར་བའི་སྐྱོན་ཡོང་བས། སྐབས་སུ་གང་བབ་རེ་འབུལ། མཐར་མར་གྱི་གང་བའི་སྦྱིན་སྲེག་ལན་བདུན་སྔགས་སྤེལ་ཚིག་གོང་ལྟར་བྱ། དེ་ནས་ཕྱི་མཆོད། ནང་མཆོད་བསྟོད་པའི་མཆོད་པ་རྣམས་གོང་དུ་བཤད་པ་བཞིན་དང་།
ཡི་དམ་ཆོས་སྐྱོང་གཞན་ལའང་སོ་སོའི་གཏོར་ཆོག་བཞིན་འབུལ། དེ་ནས་ཡེ་ཤེས་ལྔ་ལྡན་སོགས་ཀྱི་འདོད་དོན་གསོལ་བཏབ། ཡི་གེ་བརྒྱ་པ་ཚར་གསུམ་དང་། ། མ་འབྱོར་བ་དང་སོགས་བཟོད་གསོལ། ། ཁྱེད་ཀྱིས་སེམས་ཅན་དོན་ཀུན་མཛད། ། སོགས་ཀྱིས་ཐབ་ཀྱི་ཡེ་ཤེས་པ་གཤེགས། དམ་ཚིག་པ་རང་ལ་གཉིས་སུ་མེད་པར་ཐིམ། ལག་པ་གཡོན་པའི་མཐེབ་སྲིན་གྱི་ཐལ་བ་བླངས་ལ་དཔྲལ་བར་རེག་གོ ། གསུམ་པ་རྗེས་ཀྱི་བྱ་བ་ནི། མར་བླུགས་གཟར་གང་ཐབ་དུ་བླུག་ལ་ཨོཾ་བཛྲ་ཛྭ་ལ་རཾ།
མེ་ལྷ་ཞལ་གཅིག་ཕྱག་གཉིས་པ་དྭངས་ཤིང་ཐོགས་པ་མེད་པའི་སྐུ་ཅན་དུ་གྱུར། དེ་ནས་བསྲེག་རྫས་ལྷག་མ་རྣམས་སོ་སོའི་སྔགས་སྤེལ་ཚིག་དང་བཅས་པ་བདུན་རེ་དབུལ། སླར་ཡང་མར་གྱི་གང་བའི་སྦྱིན་སྲེག་བདུན་ཕུལ་ལ་མཆོད་བསྟོད་གོང་བཞིན་བྱ། གཏོར་མ་གསུམ་པ་ནང་མཆོད་ཆུ་ཆང་གིས་སྦྱངས་ལ་འཁྱིལ་པའི་སྔགས་དང་། སྭ་བྷཱ་ཝས་སྦྱངས། སྟོང་པའི་ངང་ལས་རིན་པོ་ཆེ་ལས་གྲུབ་པའི་སྣོད་ཡངས་ཤིང་རྒྱ་ཆེ་བའི་ནང་དུ་གཏོར་མ་ཁ་དོག་དྲི་རོ་ནུས་པ་ཕུན་སུམ་ཚོགས་པ་བདུད་རྩིའི་རྒྱ་མཚོ་ཆེན་པོར་གྱུར། ཨོཾ་ཨཱཿཧཱུྃ། ཨོཾ་ཨགྣ་ཡེ་ས་པ་རི་ཝཱ་ར་ཨ་ཀཱ་རོ་བཏགས་པ་ལན་གསུམ་གྱིས་གཏོར་མ་ཕུལ་ལ་ཕྱི་མཆོད་ནང་མཆོད་གོང་བཞིན་དང་བསྟོད་པ་ནི། འཇིག་རྟེན་དབང་ཕྱུག་སོགས་དང་། ཚངས་པ་འཇིག་རྟེན་མགོན་གྱི་སྲས། །
སོགས་ཀྱིས་བསྟོད། མཆོད་སྦྱིན་གཏོར་མ་འདི་བསྣམས་ལ་སོགས་ཀྱིས་འདོད་དོན་གསོལ། གོང་བཞིན་བསང་གཏོར་དང་། ཞབས་བསིལ་ཕུལ་ལ། བདག་གི་དོན་དང་གཞན་གྱི་དོན། ། སོགས་དང་། ཨོཾ་ཨགྣ་ཡེ་ཡཧི་གཙྪ། སྤྱན་དྲངས་པའི་ཕྱག་རྒྱ་ཕྱིར་བཀྲོལ་ཏེ་ཡེ་ཤེས་པ་གཤེགས། དམ་ཚིག་པ་བདག་ལ་བསྡུ། ཡི་གེ་བརྒྱ་པས་ལྷག་ཆད་ཁ་བསྐང་།
གོ་ཆ་བགོ་བ་དང་། ལྷག་ཆད་ཀྱི་མཐའ་བསལ་བ་བསྔོ་བ་སྨོན་ལམ། བཀྲ་ཤིས་སོགས་སྒྲུབ་ཐབས་བཞིན་བྱའོ། ། སྦྱིན་སྲེག་གི་དུས་འདིར་མེའི་དཀྱིལ་མི་དཀྲུག ཕུས་མི་གདབ། མེ་མ་ཤི་བར་གཡོ་འགུལ་མི་བྱ། བུད་ཤིང་ཡམ་ཤིང་སོགས་བསྲེག་རྫས་རྣམས་ལ་མི་འགོམ། མེ་ལྷ་དྲང་སྲོང་ཡིན་པས་གཙང་སྦྲ་ལ་གནས་པར་བྱའོ། ། འདིའི་ངག་འདོན་ཁ་སྐོང་དགོས་པ། རྗེ་བླ་མ་དམ་པས་མཛད་པའི་དཀྱིལ་ཆོག་ཏུ་ཤེས་པར་བྱའོ། །
རང་གཞན་སྡིག་སྒྲིབ་དག་པའི་ཕྱིར། ། རྡོ་རྗེ་ཕུར་པའི་སྦྱིན་སྲེག་གི། ། ཆོ་ག་རྡོ་རྗེའི་མེ་འོད་འདི། ། དཔལ་ལྡན་ས་སྐྱ་ལོ་ཙ་བ། ། ཨཱ་ནནྡ་ཡིས་འབད་པས་སྦྱར། ། དགེ་བས་འགྲོ་ཀུན་སྡུག་བསྔལ་གྱི། ། ཚང་ཚིང་མུན་པ་ཀུན་བཅོམ་ནས། ། ཀུན་ཏུ་བཟང་པོའི་དཔལ་ཐོབ་ཤོག ། ཅེས་པ་འདི་ནི་དོན་གཉེར་འགའ་ཞིག་གིས་བསྐུལ་བའི་ངོར། དཔལ་ས་སྐྱ་ལོ་ཙཱ་བ་འཇམ་དབྱངས་ཀུན་དགའ་བསོད་ནམས་གྲགས་པ་རྒྱལ་མཚན་དཔལ་བཟང་པོས་ཀུན་གསལ་བདེ་ཆེན་གླིང་དུ་སྦྱར་བ་དགེ་ལེགས་འཕེལ།། །།
PAGE * MERGEFORMAT 6 ས་ལོ་ཆེན་པོ་འཇམ་དབྱངས་ཀུན་དགའ་བསོད་ནམས། རྡོ་རྗེ་ཕུར་པ་ས་ལུགས་ཀྱི་སྦྱིན་སྲེག་རྡོ་རྗེའི་མེ་འོད། PAGE * MERGEFORMAT 5
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
