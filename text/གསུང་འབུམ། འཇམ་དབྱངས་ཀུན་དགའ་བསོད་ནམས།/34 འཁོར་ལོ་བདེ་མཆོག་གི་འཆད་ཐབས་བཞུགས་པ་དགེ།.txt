གསུང་འབུམ། འཇམ་དབྱངས་ཀུན་དགའ་བསོད་ནམས།（གློག་ཀླད་པར་མ།）
པོད ༣༤
འཁོར་ལོ་བདེ་མཆོག་གི་འཆད་ཐབས་བཞུགས་པ་དགེ།
༄༅། །འཁོར་ལོ་བདེ་མཆོག་གི་འཆད་ཐབས་བཞུགས་པ་དགེ། བླ་མ་དང་ལྷག་པའི་ལྷ་ལ་ཕྱག་འཚལ་ལོ། ། བཅོམ་ལྡན་འདས་འཁོར་ལོ་བདེ་མཆོག་གི་ལམ་གྱི་རིམ་པ་འཆད་པ་ལ། སྤྱིའི་དོན་དང་། གཞུང་གི་དོན་གཉིས། དང་པོ་ལ་བདེ་མཆོག་ལ་ལམ་སྲོལ་མི་འདྲ་བ་བཞི་ཡོད་དེ། དེ་ལ་ཡང་མ་རྒྱུད་སྤྱི་ལྟར་བཤད་པ། དུས་ཀྱི་འཁོར་ལོ་ལྟར་བཤད་པ། ཕ་རྒྱུད་ལྟར་བཤད་པ། རྣལ་འབྱོར་གསང་མཐའ་ལྟར་བཤད་པའོ། །
དང་པོ་ནི། མཧཱ་མཱ་ཡཱ་ལ་སོགས། གཉིས་པ་ནི་མཁའ་འགྲོ་རྒྱ་མཚོ་དང་། འཁོར་ལོ་སྡོམ་ཆེན་ལྟ་བུ། འདི་ལ་བསྐྱེད་རིམ་ཏིང་ངེ་འཛིན་གསུམ་གྱི་སྒོ་ནས་འཆིང་བ་དང་། རྫོགས་རིམ་ཡན་ལག་དྲུག་གིས་ཁྲིད་པས་དུས་འཁོར་དང་ཚུལ་མཚུངས་སོ། ། གསུམ་པ་བསྐྱེད་རིམ་གོང་དང་འདྲ་ཞིང་། རྫོགས་རིམ་ལ་རིམ་པ་ལྔའི་སྒོ་ནས་ཁྲིད་པས་གསང་འདུས་དང་ཚུལ་མཚུངས་པས་སོ། ། བཞི་པ་ལ་རྣལ་འབྱོར་གསང་མཐའ་ལྟར་བཀྲལ་བ་ལ། ལཱུ་ནག་དྲིལ་གསུམ་ལས།
འདི་ལ་ཡང་བཤད་བྱའི་རྒྱུད་ངོས་བཟུང་བ། དེ་ཇི་ལྟར་བཤད་པའི་ཚུལ། བཤད་པ་ལས་བྱུང་བའི་ལམ་གྱི་སྲོལ་འཛིན། གཉིས་སུ་གྱེས་པའི་རྣམ་གཞག སྲོལ་དེ་གཉིས་ཆར་གྱི་བཤད་པ་དང་། མན་ངག་གི་ཆུ་བོ་རྣམས་དཔལ་ས་སྐྱ་པ་ལ་བབས་པའི་ཚུལ་ལོ། ། དང་པོ་ལ་རྩ་རྒྱུད་དང་། བཤད་རྒྱུད་གཉིས་ཏེ། དང་པོ་ནི་བདེ་མཆོག་ཉུང་ངུ་ཞེས་པ་ལེའུ་ལྔ་བཅུ་རྩ་གཅིག་པ་ཉིད་དོ། ། གཉིས་པ་ལ་ལྔ་སྟེ།
ཧེ་རུ་ཀ་མངོན་བྱུང་། རྡོ་རྗེ་མཁའ་འགྲོ། རྣལ་འབྱོར་མ་ཀུན་སྤྱོད། སམྦུ་ཊ། ངེས་བརྗོད་བླ་མའོ། ། དེ་སྐད་དུ་ཡང་། སློབ་དཔོན་མི་ཐུབ་ཟླ་བས། འབྱུང་དང་མཁའ་འགྲོ་ཀུན་སྤྱོད་དང་། ། ཁ་སྦྱོར་རྒྱུད་དང་བླ་མ་སྟེ། ། བཤད་རྒྱུད་རྣམ་པ་ལྔ་རུ་འདོད། །
ཅེས་གསུངས་སོ། ། གཉིས་པ་དེ་ལྟར་བཤད་པའི་ཚུལ་ལ། སློབ་དཔོན་ནག་པོ་སྤྱོད་པས་རྩ་རྒྱུད་ཀྱི་བསྐྱེད་རིམ་སྟོན་པའི་ཆ་རྣམས་རྡོ་རྗེ་མཁའ་འགྲོ་དང་སྦྱར་ནས་བཤད་ཅིང་། ལྷ་མངལ་སྐྱེས་ལྟར་བསྐྱེད་པ་སྦྱང་གཞི་མངལ་སྐྱེས་གཙོ་བོར་སྦྱོང་བའི་ལུགས་སུ་མཛད། ལཱུ་ཧི་པས་རྩ་རྒྱུད་ཀྱི་བསྐྱེད་རིམ་གྱི་ཆ་ཨ་བྷི་དྷ་ན་དང་། རྣལ་འབྱོར་མ་ཀུན་སྐྱོད་དང་སྦྱར་ནས་བཤད་ཅིང་། ལྷ་སྒོང་སྐྱེས་ལྟར་བསྐྱེད་པ་སྦྱང་གཞི་སྒོང་སྐྱེས་གཙོ་བོར་སྦྱོང་བའི་ལུགས་སུ་མཛད། དྲིལ་བུ་པས་བསྐྱེད་རིམ་གྱིི་ཆ་རྣམས་གསང་འདུས་ཀྱི་བཤད་རྒྱུད་རྡོ་རྗེ་ཕྲེང་བ་དང་སྦྱར་ནས་བཤད་ཅིང་། རྫུས་སྐྱེས་སྦྱང་བའི་ལུགས་སུ་མཛད་པ། འདི་ཡང་མན་ངག་གིས་རྫུས་སྐྱེས་ལ་སྦྱར་བ་མ་གཏོགས།
རྒྱུད་ཀྱི་དངོས་བསྟན་ལ་མངལ་སྐྱེས་སྦྱོང་བ་དང་། སྒོང་སྐྱེས་སྦྱོང་བའི་ལམ་གཉིས་སུ་འདུས་པར་བཤད་ལ། འོན་ཀྱང་གཙོ་བོར་གཉིས་པོ་འདི་སྦྱོང་བ་ཡིན་གྱིས། གཞན་རྣམས་ཀྱང་མ་སྦྱང་བ་མ་ཡིན་ནོ། ། འདི་གསུམ་གྱི་རྫོགས་རིམ་ནི་ནག་པོ་པའི་རྫོགས་རིམ་རྩ་བརྒྱུད་ཀྱི་དངོས་བསྟན་ཡིན་ལ། དཔྱིད་དང་ཐིག་ལེ་ནི་སམྦུ་ཊའི་བརྟག་པ་དྲུག་པ་ལས་འབྱུང་བ་ཡིན་ཞིང་། ལཱུ་ཧི་པའི་རྫོགས་རིམ་རྩ་དབུ་མ་ནི་རྣལ་འབྱོར་མ་ཀུན་སྤྱོད་ལས་བཤད། དྲིལ་བུ་པའི་རྫོགས་རིམ་ནི། རིམ་ལྔ་གསང་བ་འདུས་པའི་རིམ་པ་དང་བསྟུན་ནས་བཤད་དོ། ། དེས་ན་སྤྱིར་ལམ་རྣམས་ཀྱི་ནང་ནས་འཁོར་ལོ་བདེ་མཆོག་གི་ལམ་འདི་ཟབ།
དེའི་ནང་ནས་ཀྱང་རྣལ་འབྱོར་གསང་མཐའ་ལྟར་བཀྲལ་བའི་ལམ་འདི་ཟབ་ལ། དེའི་ནང་ནས་ཀྱང་ཆེས་མཆོག་ཏུ་ཟབ་པ་ནག་པོ་པའི་ལམ་འདི་ཡིན་ཏེ། སྨིན་བྱེད་ཀྱི་སྐབས་སུ་དཔའ་བོ་བསྐུལ་བ་དང་། གྲོལ་བྱེད་ལམ་གྱི་སྐབས་སུ་ཕོ་ཉ་གསུམ་བསྲེ་བ་དང་། རྫོགས་རིམ་གྱི་སྐབས་སུ་དཔྱིད་དང་ཐིག་ལེ་ཞལ་སྦྱོར་གྱི་ཚུལ་དུ་སྒོམ་པའི་ལམ་གྱི་རིམ་པ་ཚང་ལ་མ་ནོར་བར་སྟོན་པ་སློབ་དཔོན་སྤྱོད་པའི་རྡོ་རྗེས་བཀྲལ་བའི་ལུགས་འདི་མ་གཏོགས་གཞན་རྣམས་ལ་མེད་པའི་ཕྱིར། ཡང་ན་ཚོགས་བཤད་དང་། སློབ་བཤད་གཉིས་ལས། འདི་ནི་ཇོ་བོ་ནཱ་རོ་ཏ་པ་མན་ཆད་ལས་གཙོ་བོར་གྲགས་པ་སྟེ། འདི་གཉིས་ཀྱི་ཁྱད་པར་ནི། པཎྚི་ཏ་རྣམས་ཀྱི་སྒྲ་ལས་དྲང་པའི་སྒོ་ནས་བཤད་པ་དང་།
རྒྱུད་སྒྲུབ་ཐབས་ལྟར་བཤད་པ་ནི་ཚོགས་བཤད་དོ། ། དེ་ཡང་སྒྲུབ་ཐབས་ལྟར་བཤད་ཅེས་པ་ནི། བསྐྱེད་རིམ་གྱི་ཆ་གཙོ་བོར་བསྟན་པའོ། ། ཡང་སྤྱི་དོན་གྱི་སྒོ་ནས་ཀྱེ་རྡོ་རྗེ་ལྟར་རྒྱུད་ཀྱི་མངོན་པར་རྟོགས་པ་ལྔ་བཅུ་རྩ་གཅིག་ལ་སོགས་པའི་སྒོ་ནས་འཆད་པ་དང་། རྒྱུད་ཀྱི་དངོས་བསྟན་གྱི་འབྲུ་བཤད་པ་ཙམ་ལ་ཚོགས་བཤད་དང་། རྒྱུད་ཀྱི་ཚིག་དོན་རེ་རེས་ཀྱང་གཞི་ལམ་འབྲས་བུ་གསུམ་ཚང་བར་སྟོན་པའི་ཚུལ་གྱི་འཆད་པ་དང་། ལམ་བསྒོམ་ཚུལ་གྱི་གདམས་པ་ཟབ་མོ་དང་བཅས་ཏེ་འཆད་པ་ནི་སློབ་བཤད་དོ། ། གསུམ་པ་ནི་ལམ་གྱི་སྲོལ་འཛིན་གཉིས་སུ་གྱེས་པའི་རྣམ་གཞག་ནི། ཇོ་བོ་ནཱ་རོ་ཏ་པ་དེ་ཉིད་ཀྱི་དངོས་སློབ་ཕམ་མཐིང་པ་སྐུ་མཆེད་ནས་མལ་ལོ་ལ་བརྒྱུད་པ་དང་། བལ་པོ་བྷ་དནྟ་ནས་པུ་ཧྲངས་ལོ་ཙཱ་བ་ལ་བརྒྱུད་པའི་བཤད་ཚུལ་གཉིས་བྱུང་སྟེ།
ཕྱི་མ་འདི་ལ་ལམ་རྒྱས་པའི་འཆད་ཚུལ་གཅིག་དང་། བསྡུས་པའི་འཆད་ཚུལ་གཅིག་སྟེ་གཉིས་ལས། དང་པོ་ནཱ་རོའི་ཆོས་དྲུག་གི་སྒོ་ནས་འཆད་དེ། དེ་ཡང་ཆོས་དྲུག་ནི། སྨིན་བྱེད་དབང་གི་ཆོས། གྲོལ་བྱེད་ལམ་གྱི་ཆོས། གྲོགས་དམ་ཚིག་དང་སྡོམ་པའི་ཆོས། སྤྱོད་པ་བོགས་འབྱིན་ཆེན་པོའི་ཆོས། རྟོགས་པ་ཡེ་ཤེས་ཕྱག་རྒྱ་ཆེན་པོའི་ཆོས། གྲུབ་པ་འབྲས་བུའི་ཆོས་ཏེ་ཆོས་དྲུག་ཡོངས་རྫོགས་སོ། །
རྫོགས་རིམ་ནཱ་རོའི་ཆོས་དྲུག་ནི། དེང་སང་གི་བཀའ་བརྒྱུད་པ་རྣམས་ཀྱི་ཁ་ལ་འཁྱེར་བའི། སྒྱུ་ལུས་གཏུམ་མོ་འོད་གསལ་གསུམ། རྨི་ལམ་འཕོ་བ་བར་དོ་གསུམ། དེས་ན་ས་པཎ་གྱིས། ནཱ་རོ་ཆོས་དྲུག་ཞེས་བྱའི་ཁྲིད། ། མི་ལ་ཡན་ཆད་དེ་ལས་མེད། ། ཅེས་པའི་ཆོས་དྲུག་ནི། སྔ་མ་ཉིད་ལ་བྱའི། ཕྱི་མ་ལ་ནི་མི་བྱའོ། །
བསྡུས་པའི་འཆད་ཚུལ་ནི། རིམ་བཞིའི་སྒོ་ནས་འཆད་དེ། རིམ་བཞི་ནི། ཤེས་བྱ་རྒྱུད་ཀྱི་རིམ་པ། ཉམས་ལེན་སྔགས་ཀྱི་རིམ་པ། སྐྱེ་བ་ཡེ་ཤེས་ཀྱི་རིམ་པ། འབྲས་བུ་གསང་བའི་རིམ་པ་སྟེ་ཡབ་ལ་སྦྱར་བའོ། ། ཡུམ་ལ་སྦྱར་བ་ནི། བསྐྱེད་པའི་རིམ་པ་ཕག་མོ་མཁའ་སྤྱོད། རྫོགས་པའི་རིམ་པ་རྩ་དབུ་མ་ཞེས་གསུངས་ཏེ།
བསྐྱེད་རིམ་གྱི་ཕག་མོ་ནི། ཞལ་གཉིས་མ་གཙོ་བོར་གྱུར་པའོ། ། བཞི་པ་བཤད་སྲོལ་དེ་གཉིས་ཀར་དཔལ་ས་སྐྱ་པ་ལ་བབས་པའི་ཚུལ་ནི། བླ་མ་ས་ཆེན་གྱི་མལ་ལོ་ཙཱ་བ་དང་། པུ་ཧྲངས་ལོ་ཙཱ་བ་གཉིས་ཆར་ལ་གསན་ནས་དར་ཞིང་རྒྱས་པར་མཛད་དོ། ། སྤྱི་དོན་གཉིས་པ་གཞུང་གི་དོན་ནི། གོང་དུ་བཤད་པའི་ལཱུ་ནག་དྲིལ་གསུམ་གྱི་ནང་ནས། ཁྱད་པར་དུ་མའི་སྒོ་ནས་ཤིན་ཏུ་ཟབ་པ་འཁོར་ལོ་བདེ་མཆོག་ནག་པོ་པའི་ལམ་ཉམས་སུ་ལེན་པར་བྱེད་པ་ལགས།། ༄༅། །བདེ་མཆོག་རྩ་བརྒྱུད་ཀྱི་ས་བཅད། བླ་མ་མཆོག་དང་ཧེ་རུ་ཀ། །
འཁོར་ལོ་བདེ་མཆོག་ལ་བཏུད་ནས། ། ནཱ་རོ་ཆེན་པོའི་མན་ངག་བཞིན། ། ཉུང་ངུའི་རྒྱུད་ཀྱི་བསྡུས་དོན་བཤད། ། དཔལ་འཁོར་ལོ་སྡོམ་པ་རྩ་བའི་རྒྱུད་ལེའུ་ལྔ་བཅུ་རྩ་གཅིག་པ་འདི་ལ་བསྡུས་པའི་དོན་གསུམ་ཏེ། ལེའུ་དང་པོས་བརྗོད་བྱའི་དོན་ཐམས་ཅད་མདོར་བསྟན། ལེའུ་གཉིས་པ་ནས་ལྔ་བཅུ་པའི་བར་གྱི་བཞི་བཅུ་རྩ་དགུས་རྒྱས་པར་བཤད། ལེའུ་ཐ་མ་ལྔ་བཅུ་རྩ་གཅིག་པས་དེ་ཁོ་ན་ཉིད་བཅུ་བཞིའི་སྒོ་ནས་ཐམས་ཅད་ཀྱི་དོན་མཇུག་བསྡུས་ཏེ་བསྟན་པའོ། ། ལེའུ་དང་པོ་ལ་གཉིས། ལེའུའི་གཞུང་དང་། ལེའུའི་མཚན།
དང་པོ་ལ་གཉིས། རྒྱུད་ཀྱི་དོན་གླེང་བ་དང་།་་་་་ དེ་ནས གསང་བའི་དོན་བསྟན་པའོ། ། གསང་བའི་དོན་ལ་གསུམ། གསང་བ་རྣམ་པར་བཞག་པ་དང་། གསང་བ་བཤད་པ་དང་། གསང་བ་སྒྲུབ་པའོ། ། དང་པོ་ལ་གསུམ། གསང་བ་ལམ་ལ་་་་་་ཧེ་རུ་ཀ བཞག་པ།
འབྲས་བུ་ལ་བཞག་པ།་་་་་ འདོད་པའི། ལམ་དང་འབྲས་བུ་གཉིས་ཀ་ལ་བཞག་པའོ།།་་་་་ བླ་མ་ལས། གཉིས་པ་གསང་བ་བཤད་པ་གསུམ། གསང་བ་གྲངས་པའི་་་་་་གསང་བ། དོན་དུ་བཤད་པ། ཡི་གེའི་དོན་དུ་བཤད་པ། ངེས་པའི་དོན་དུ་་་་་་གསང་བ། བཤད་པའོ། །
གསུམ་པ་ངེས་དོན་དུ་བཤད་པ་ལ་གཉིས། ལམ་རིམ་པ་གཉིས་བསྟན་པ་དང་། དེའི་ཕན་ཡོན་འབྲུའི་གསང་བ་བསྟན་པའོ། ། དང་པོ་ལ་གསུམ། དོན་ལ་སྦྱར་བ།་་་་་ གསང་བ། དཔེ་དོན་གཉིས་ཀ་ལ་སྦྱར་བ།་་་་་ ཐོག་མ། དཔེ་ལ་སྦྱར་བའོ།།་་་་་ ཇི་ལྟར།
དོན་ལ་སྦྱར་བ་ལ་གཉིས་ཏེ། བསྐྱེད་རིམ་ལ་སྦྱར་བའོ། ། རྫོགས་རིམ་ལ་སྦྱར་བའོ། ། དང་པོ་ལ་གཉིས་ཏེ། རྟེན་ལ་སྦྱར་བ་དང་། བརྟེན་པ་ལྷ་ལ་སྦྱར་བའོ། ། དང་པོ་ལ་གཉིས་ཏེ། འཇིག་རྟེན་པ་དང་འདས་པའི་ལྷ་གཉིས་ཀའི་ཐུན་མོང་གི་དབང་དུ་བྱས་པ་དང་། ཐུན་མོང་མ་ཡིན་པ་འདས་པའི་ལྷ་འབའ་ཞིག་གི་རྟེན་དུ་བཤད་པའོ། ། གཉིས་པ་རྟེན་པ་ལ་སྦྱར་བ་ལ་གཉིས།
མངལ་སྐྱེས་དང་སྦྱར་བ་དང་། སྒོང་སྐྱེས་དང་སྦྱར་བའོ། ། གཉིས་པ་དཔེ་དོན་གཉིས་ཀ་ལ་སྦྱར་བ་ལ་གཉིས་ཏེ། དོན་ལ་སྦྱར་བ་དང་། དཔེ་ལ་སྦྱར་བའོ། ། གཉིས་པ་དེའི་ཕན་ཡོན་འབྲས་བུའི་གསང་བ་བསྟན་པ་ལ་གཉིས་ཏེ། ཐུན་མོང་གི་དངོས་གྲུབ་དང་། མཆོག་གི་དངོས་གྲུབ་བསྟན་པའོ། ། གསུམ་པ་གསང་བ་བསྒྲུབ་པ་ལ་བཞི་སྟེ། རིགས་ལྡན་མ་མཆོད་པ་དང་།
དམ་ཚིག་དང་སྡོམ་པ་བསྐྱང་བ་དང་། ཕྱག་རྒྱ་བཞིའི་རྫོགས་རིམ་བསྟན་པ་དང་།་་་་་ མཆོད་གཞི། དཀྱིལ་འཁོར་བྲི་བའི་གནས་བསྟན་པའོ།།་་་་་ རི་བོ། དང་པོ་ལ་དྲུག་ཏེ། མཆོད་པའི་རྫས་དང་།་་་་་ བར་མ། རྟེན་གྱི་གང་ཟག་དང་།་་་་་ རྣལ་འབྱོར།
དུས་དང་།་་་་་ དུས་ཁྱད། མཆོད་བྱའི་ཡུལ་དང་།་་་་་ རིགས་ལྡན། མཆོད་པའི་ཚུལ་དང་།་་་་་ འདི་ཉིད། མཆོད་པའི་ཕན་ཡོན་ནོ། ། གཉིས་པ་དམ་ཚིག་དང་སྡོམ་པ་བསྐྱང་བ་ལ་གཉིས་ཏེ། བསྲུངས་པའི་དམ་ཚིག་་་་་་ཤིན་ཏུ། ཉམས་པའི་ཉེས་དམིགས་དང་བཅས་པ་དང་།
བཟའ་བའི་དམ་ཚིག་ཕན་ཡོན་དང་བཅས་པའོ། ། བཟའ་བའི་དམ་ཚིག་ལ་ལྔ་སྟེ། རྫས་དང་།་་་་་ སྦྲང་རྩི། དུས་དང་།་་་་་ ཚོགས་ཀྱི། རྫས་སྦྱང་བ་དང་། བདུད་རྩི་མྱང་བའི་ཚུལ་དང་།་་་་་ སྦོམ་པོ། དེ་དག་གི་ཕན་ཡོན་ནོ། །
ལེའུ་དང་པོའོ། ། ལེའུ་གཉིས་པ་ལ་གཉིས་ཏེ། ལེའུའི་གཞུང་དང་། ལེའུའི་མཚན་ནོ། ། དང་པོ་ལ་ལྔ་སྟེ། སློབ་དཔོན་གྱི་མཚན་ཉིད་དང་། སའི་ཆོ་ག་དང་། དཀྱིལ་འཁོར་བྲི་བ་དང་། བུམ་པ་ལྷག་གནས་དང་། དཀྱིལ་འཁོར་སྒྲུབ་པ་བསྟན་པའོ། །
གཉིས་པ་སའི་ཆོ་ག་ལ་གསུམ་ལ་ས་སྦྱང་བ་དང་། ས་བཟུང་བ་དང་། དཀྱིལ་འཁོར་གྱི་གནས་བསྲུང་བའོ། ། གསུམ་པ་དཀྱིལ་འཁོར་བྲི་བ་ལ་གཉིས་ཏེ། དང་པོ་བཤད་པར་དམ་བཅའ་བའི་ཚུལ་གྱིས་མདོར་བསྟན་པ་དང་། རྒྱས་པར་བཤད་པའོ། ། དང་པོ་ལ་གསུམ། ཐིག་གདབ་པ་དང་། ཚོན་བྲི་བ་དང་། ལྷ་དགོད་པའོ། །
ལེའུ་གཉིས་པའོ། ། ལེའུ་གསུམ་པ་ལ་གཉིས། ལེའུའི་གཞུང་དང་། ལེའུ་མཚན་ནོ། ། དང་པོ་ལ་དྲུག སློབ་དཔོན་དང་དཀྱིལ་འཁོར་གྱི་ལྷ་མཉེས་པར་བྱ་བ་ལ། སློབ་མ་དཀྱིལ་འཁོར་དུ་འཇུག་པ། དབང་བསྐུར་བ། བླ་མ་ལ་ཡོན་དབུལ་བ་ཕན་ཡོན་དང་བཅས་པ། དཀྱིལ་འཁོར་དུ་མ་ཞུགས་པའི་ཉེས་དམིགས་དང་།
མའི་ཡང་མ་བླ་ན་མེད་པའི་ཆེ་བ་བསྟན་པའོ། ། དང་པོ་ལ་ཡང་གཉིས་ཏེ། སློབ་དཔོན་མཉེས་པར་བྱ་བ་དང་། དཀྱིལ་འཁོར་གྱི་ལྷ་མཆོད་པའོ། ། གསུམ་པ་དབང་ལ་བཞི་སྟེ། བུམ་པ། གསང་བ། ཤེས་རབ་ཡེ་ཤེས། དབང་བཞི་པ་ཤུགས་ལ་བསྟན་པའོ། ། བཞི་པ་བླ་མ་ལ་ཡོན་དབུལ་བ་ཕན་ཡོན་དང་བཅས་པ་བསྟན་པ་ལ་གཉིས་ཏེ།
སློབ་མས་གུས་པ་སྔོན་དུ་འགྲོ་བས་ཡོན་དབུལ་བ། དེའི་ཕན་ཡོན་བསྟན་པའོ། ། ལེའུ་གསུམ་པའོ། ། ལེའུ་བཞི་པ་ལ་གཉིས། ལེའུའི་གཞུང་དང་། ལེའུའི་མཚན་ནོ། ། དང་པོ་ལ་ལྔ་སྟེ། དཀྱིལ་འཁོར་དང་། ལྷ་དང་། སྔགས་དང་།
ཡེ་ཤེས་ཀྱི་དེ་ཁོ་ན་ཉིད་དང་། དེ་དག་གི་ཕན་ཡོན་བསྟན་པའོ། ། དེ་རེ་རེ་ལ་ཡང་བསྐྱེད་རིམ་ལ་སྦྱར་བ་དང་། རྫོགས་རིམ་ལ་སྦྱར་བ་གཉིས་སོ། ། ལེའུ་བཞི་པའོ། ། ལེའུ་ལྔ་པ་ལ་གཉིས། ལེའུའི་གཞུང་དང་། ལེའུའི་མཚན་ནོ། ། དང་པོ་ལ་གཉིས་ཏེ། སྔོན་དུ་བྱ་བའི་ཆོ་ག་དང་།
རྩ་སྔགས་ཀྱི་ལུས་བཏུ་བ་དངོས་པོ། ། ལེའུ་ལྔ་པའོ། ། ལེའུ་དྲུག་པ་ལ་གཉིས། ལེའུའི་གཞུང་དང་། ལེའུའི་མཚན་ནོ། ། དང་པོ་ལ་གསུམ། བཅོམ་ལྡན་འདས་ཀྱི་སྙིང་པོ་དང་། ཉེ་སྙིང་གི་མིང་ཙམ་བསྟན་པ་དང་། དཔའ་བོའི་གོ་ཆ་དྲུག་བཏུ་བའོ། ལེའུ་དྲུག་པའོ། །
ལེའུ་བདུན་པ་ལ་གཉིས། ལེའུའི་གཞུང་དང་། ལེའུའི་མཚན་ནོ། ། དང་པོ་ལ་གཉིས། རྩ་སྔགས་ཀྱི་ཡན་ལག་བཏུ་བ་དང་། རྩ་སྔགས་ཀྱི་ཕན་ཡོན་བསྟན་པའོ། ། ལེའུ་བདུན་པའོ། ། ལེའུ་བརྒྱད་པ་ལ་གཉིས། ལེའུའི་གཞུང་དང་། ལེའུའི་མཚན་ནོ། །
དང་པོ་ལ་བཞི། བཅོམ་ལྡན་འདས་ཀྱི་སྙིང་པོ་བཟློག་ཏེ་བཏུ་བ་དང་། དཔའ་མོ་དྲུག་གི་གོ་ཆ་དང་། ཡུམ་གྱི་སྙིང་པོ་དང་། རིན་ཆེན་བཞིའི་ཕན་ཡོན་བསྟན་པའོ། ། ལེའུ་བརྒྱད་པའོ།། ༈ །རྡོ་རྗེ་ཕྲེང་བའི་ཟིན་བྲིས། རྡོ་རྗེ་ཕྲེང་བའི་དབང་ཀྲྀ་ཡ་ས་མུཙྪའི་ཁ་སྐོང་དང་བཅས་པ། ཙི་ཏྲ་བྷཱ་ནུ་ཅེས་པ་སྣ་ཚོགས་འོད་ཀྱི་ལོ་ས་ག་ཟླ་བའི་ཚེས་གཅིག་ནས་བརྩམས་ཏེ། རྗེ་བཙུན་བུདྡྷ་རཏྣ་ཤྲཱི་བྷ་དྲའི་ཞལ་སྔ་ནས་ལེགས་པར་ཞུས་པའི་ཚུལ་ཅུང་ཟད་བརྗོད་ན།
ཉི་མ་དང་པོ་ལ་སྤྱིའི་སྟ་གོན་ནང་དབང་གི་སྐབས་སུ་རྡོ་རྗེ་འཆང་ཡབ་ཡུམ་བསྐྱེད་པ་མཛད། ཉི་མ་གཉིས་པ་ལ་གསང་འདུས་འཇམ་རྡོར། གསུམ་པ་ལ་མི་བསྐྱོད་པ། བཞི་པ་ལ་རྣམ་སྣང་སྒྱུ་དྲ། ལྔ་པ་ལ་སྒྲ་ནག་སྟེ་ཕ་རྒྱུད་བཞིའོ། ། དྲུག་པ་ལ་བརྟག་གཉིས་ནས་གསུངས་པའི་ཀྱེ་རྡོར་བཞི། བདུན་པ་ལ་གུར་རིགས་བསྡུས། བརྒྱད་པ་ལ་བདག་མེད་མ་བཅོ་ལྔ་མ་དང་། ཉེར་གསུམ་མ། དགུ་པ་ལ།
ཀུ་རུ་ཀུལླེ། བཅུ་པ་ལ་རྡོ་རྗེ་སྒྲོལ་མ། བཅུ་གཅིག་པ་ལ་སམྦུ་ཊིའི་ཀྱེ་རྡོ་རྗེ་བཞི། བཅུ་གཉིས་པ་ལ་སམྤུ་ཊི་དང་རྡོ་རྗེ་མཁའ་འགྲོ་གཉིས། ཐུན་མོང་གིས་རྡོ་རྗེ་དབྱིངས། བཅུ་གསུམ་པ་ལ་གྷུའི་བདེ་མཆོག་སྔོན་པོ་གཉིས་དང་། སེར་པོ་གསུམ་ལྷ་དྲུག་ཅུ་རྩ་གཉིས་པ། བཅུ་བཞི་པ་ལ་ཕག་མོ་དམར་མོ་སྔོན་མོ་སེར་མོ་སུམ་ཅུ་སོ་བདུན་མ། བཅོ་ལྔ་པ་ལ་རྡོ་རྗེ་ཧཱུྃ་ཀཱ་ར་ལྷ་བཅུ་གཅིག བཅུ་དྲུག་པ་ལ་འཁོར་ལོ་བསྒྱུར་བ་དྲུག་གི་དཀྱིལ་འཁོར།
འདི་ལ་ཡེ་ཤེས་འབེབས་པའི་སྐབས་སུ་སྤོགས་ཆོག་ཀྲི་ཡ་བཞིན་མཛད། དབང་གི་སྔོན་དུ་དྲུག་བཞི་ལྡན་གྱིས་སྦྱང་བ་ཉེ་རག་རྣམས་མཛད། དབང་གི་དངོས་གཞི་འདྲ། མཐར་རྟེན་རྗེས་གནང་ལ་རིག་མའི། རྡོ་རྗེ། སྤྱོད་པའི། བརྟུལ་ཞུགས་ལ་ཌ་མ་རུ། ཐོད་པ་ཁ་ཏྭཱཾ་ག་རྣམས་དུས་གཅིག་དེ་རྗེས་རུས་རྒྱན་དྲུག ཚོགས་པ་མང་པོ་ལ་བྱེད་དུས་རུས་རྒྱན་ལྷན་ཅིག་བྱིན་གསུང་། དེ་ནས་མི་མགོའི་ཕྲེང་བ་གླང་ལྤགས།
སྟག་ལྤགས། ལུང་བསྟན། དབུགས་དབྱུང་གཟེངས་བསྟོད་བྱ། དུང་དྲིལ་བུ་འཁོར་ལོ་པོ་ཏི་གཏད་པ། རིགས་ལྔའི་སྤྲུལ་བཤད་ལ་རིགས་ཆུང་བཞིའི་དབང་གསང་འདུས་བཞིན་མཛད། སྭ་བྷཱ་ཝས་སྟོང་པར་སྦྱངས། སྐད་ཅིག་གིས་འཁོར་ལོ་སོགས་བཞི་རྣམ་སྣང་སོགས་སུ་བསྐྱེད་ཞུ་བས་མཚན་མ་བཞིར་གྱུར་པ་རིམ་པས་གཏོད། དེ་རྗེས་འདྲའོ། ། བཟླས་ལུང་སྐབས་སུ་རིགས་དྲུག་གི་སྔགས་ཚང་བ་མཛད། བཅུ་བདུན་པ་ལ་རྡོ་རྗེ་བདུད་རྩིས།
རྡོ་རྗེ་ཧཱུྃ་མཛད། རྡོ་རྗེ་ཁྲག་འཐུང་། བདུད་རྩི་འཁྱིལ་བ་སྟེ་རྡོ་རྗེ་བདུད་རྩི་རིགས་བཞིའི་དཀྱིལ་འཁོར། བཅོ་བརྒྱད་པ་ལ་བུདྡྷ་ཀ་པཱ་ལི་ལྷ་ཉེར་ལྔ། བཅུ་དགུ་པ་ལ་དེ་ཉིད་ལྷ་དགུ ཉི་ཤུ་པ་ལ་མ་ཧཱ་མཱ་ཡཱ་ལྷ་ལྔ། ཉེར་གཅིག་པ་ལ་རྡོ་རྗེ་གདན་བཞི། ཉེར་གཉིས་པ་ལ་ཡེ་ཤེས་མཁའ་འགྲོ། ཉེར་གསུམ་པ་ལ་དུས་འཁོར། འདི་ལ་སྔོན་འགྲོ་སྟོད་གཡོགས་སྨད་གཡོགས་མི་སྟེར། ནང་འཇུག་དུས་ཕྱག་དང་བསྐོར་བ་མི་བྱེད།
དབང་ལ་ནང་དབང་མི་བྱེད། བཟླས་ལུང་ལ་མཎྚལ་གསོལ་འདེབས་མེད། བརྟུལ་ཞུགས་ལ་རིག་མ་དང་སྤྱོད་པའི་བརྟུལ་ཞུགས་མི་མཛད་པ་སོགས་ཕྲེང་བ་རྐྱང་པའི་ལུགས་ཏེ། ཀྲྀ་ཡའི་ཁ་སྐོང་མེད་པ་བསྡུས་པའི་ལུགས་ཡིན་གསུང་། ཉེར་བཞི་པ་ལ་རྣལ་འབྱོར་རྒྱུད་ཀྱི་རྡོ་རྗེ་དབྱིངས། ཉེར་ལྔ་པ་ལ་གཙུག་དགུ ཉེར་དྲུག་པ་ལ་ཆོས་དབྱིངས། གསུང་དབང་། འདི་གསུམ་རྒྱུན་བཤགས་སྡོམ་གཟུང་ཀུན་རིག་བཞིན་ཆས་འཇུག་མིག་དར་མེ་ཏོག་དཀྱུས་དང་འདྲ། འདི་མན་ལ་སྒོ་གསུམ་བྱིན་རླབས་འབྲུ་གསུམ་བཀོད། ཡེ་ཤེས་དབབ་དུས་རླུང་གི་དཀྱིལ་འཁོར་ཟླ་གམ་སྔོ་སྐྱའི་སྟེང་སློབ་མ་འོད་དཔག་མེད་མཉམ་གཞག་གི་པདྨ་འཛིན་པའི་སྙིང་ཁར་ཨཱཿདམར་པོ་ལས་འོད་འཕྲོས་བསྟིམ་པ་སོགས།
དབང་ལ་སློབ་མ་དབང་རྫས་དུས་གཅིག་རིགས་ལྔ་ཐུན་མོང་བ་བསྐྱེད། སློབ་དཔོན་དབང་ལ་དམ་ཚིག་གསུམ་སྦྱིན་པ་འདྲ། རྣམ་དག་བརྗོད་བསྡུས་མཛད། བཟླས་ལུང་ལ་མཎྜལ་གསོལ་གདབ་མེད། བརྟུལ་ཞུགས་ལ་རྡོ་རྗེ་ཁོ་ན་མཛད། རྣལ་འབྱོར་རྒྱུད་གསུམ་ལ་ཁ་ཊྭཱཾ་གྲི་གུག་ཕྲེང་བ་སྦྱིན་མི་སྦྱིན་གྱིས་གསལ་ཁ་མེད་ཀྱང་མཛད་གསུང་། རྣལ་འབྱོར་དབྱུག་པ་སྒོམ་ཐག་སོགས་བྱིན། ཉེར་བདུན་པ་ལ་འབྱུང་འདུལ། ཉེར་བརྒྱད་པ་ལ་འོད་ཟེར་ཅན། ཉེར་དགུ་པ་ལ་གྲ་ལྔ།
སུམ་ཅུ་པ་ལ་ནོར་རྒྱུན་མ། གཟའ་ཡུམ། རྣམ་རྒྱལ་གསུམ་སྟེ་དགེ་ལེགས་སུ་བྱེད་པའི་དཀྱིལ་འཁོར་རྣམས་སོ། ། བྱ་སྤྱོད་དྲུག་པོ་འདི་དག་ལ་རྒྱུན་བཤགས་དཀོན་མཆོག་གསུམ་ལ་སོགས་མཛད། རིགས་ལྔའི་སྡོམ་བཟུང་མེད། དམ་བཞག་བཞི་མི་མཛད། དབང་བཞི་དངོས་ལ་རིག་པའི་དབང་ལྔའི་རྗེས་ལ། སུ་པྲས་བརྟན་པར་བྱས་ནས་དཀྱིལ་འཁོར་དང་ལྷའི་རྣམ་དག་མདོར་བསྡུས་བརྗོད་ནས་བཟླས་ལུང་མེ་ལོང་སོགས་རྡོ་རྗེའི་བརྟུལ་ཞུགས་ལུང་སོགས་མཛད་དོ། ། ཁ་ཊྭཱཾ་དབྱུག་པ་སོགས་གང་ཡང་མི་མཛད་དོ། ། ཕ་རྒྱུད་བཞི་ལ་སྤྱོད་པའི་བརྟུལ་ཞུགས་མེད།
དབང་དང་པོ་ལ་སྦྱང་བ་ཉེ་རེག་ཡེ་ཤེས་དབབ་པ། ནང་དབང་སོགས་རྒྱས་པ་མཛད། གཞན་མངའ་རིས་ཚུལ་འོད་པའི་ཟུར་འདེབས་བཞིན་བྱེད་གསུང་། ཅེས་པ་འདི་དབང་གནང་བའི་དུས་ཉིད་རྗེད་དོགས་ནས་ས་སྐྱ་ལོ་ཙཱ་བས་ཡི་གེར་བཀོད་པ་ལགས་སོ།། །། ཤིན་ཏུ་བསྡུས་པའི་ཚེ། སྟ་གོན་ཉིན་གཅིག་ལ་ཕ་རྒྱུད་བཞི་གཅིག རྩ་རྒྱུད་ཀྱི་ཀྱེ་རྡོ་རྗེ་བཞི་གཅིག གུར་རིགས་བསྡུས་གཅིག བདག་མེད་མ་གཉིས། ཀུ་ཀུལླེ་རྡོ་རྗེ་སྒྲོལ་མ་བཞི་གཅིག
དྲག་པོའི་གདན་ཅན་བཞི་གཅིག སམྦུ་ཊིའི་རྡོར་དབྱིངས་བདེ་མཆོག་གསུམ་སྟེ་བཞི་ལ་གཅིག ཕག་མོ་གསུམ་དང་ཧཱུྃ་མཛད་བཞི་གཅིག འཁོར་ལོ་བསྒྱུར་རྒྱལ་དྲུག་གཅིག བདུད་རྩི་བཞི་གཅིག སངས་རྒྱས་ཐོད་པ་ཉེར་ལྔ་དང་། དགུ་མ་རྡོ་རྗེ་གདན་བཞི་ཡབ་ཡུམ་གཉིས་སྒྱུ་མ་ཆེན་མོ་ལྔ་གཅིག དུས་འཁོར་གཅིག རྡོར་དབྱིངས་གཙུག་དགུ་གསུང་དབང་གསུམ་གཅིག འབྱུང་འདུལ་འོད་ཟེར་ཅན་སོར་འབྲེང་གསུམ་གཅིག
དགེ་ལེགས་བྱེད་པ་གསུམ་གཅིག་བཅོ་ལྔ་བྱོས།། །། PAGE * MERGEFORMAT 2 ས་ལོ་ཆེན་པོ་འཇམ་དབྱངས་ཀུན་དགའ་བསོད་ནམས། འཁོར་ལོ་བདེ་མཆོག་གི་འཆད་ཐབས་སོགས། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
