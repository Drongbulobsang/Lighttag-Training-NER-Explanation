གསུང་འབུམ། འཇམ་དབྱངས་ཀུན་དགའ་བསོད་ནམས།（གློག་ཀླད་པར་མ།）
པོད ༢༨
གཤེད་དམར་དཔའ་གཅིག
༄༅། །གཤེད་དམར་དཔའ་གཅིག་བཞུགས་སོ།། སྐྱབས་སེམས་སྤྱི་དང་མཐུན། རང་སྐད་ཅིག་གིས་གཤིན་རྗེའི་གཤེད་དམར་པོར་གསལ་བའི་ཐུགས་ཀར་ཉི་མའི་སྟེང་དུ་དབྱུག་པ་དཀར་པོ་རྡོ་རྗེའི་རྩེ་མོ་ཅན། མི་མགོ་རློན་པ་སེར་པོས་མཚན་པའི་ནང་དུ་ཧཱུྃ་དམར་པོ་ལས་འོད་འཕྲོས། རང་བཞིན་གྱི་གནས་ནས་བླ་མ་དང་གཉིས་སུ་མེད་པའི་གཤིན་རྗེའི་གཤེད་དམར་པོ་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་བཛྲ་ས་མཱ་ཛཿ ན་མོ་གུ་རུ་བྷྱཿ ན་མཿཤྲཱི་རཀྟ་ཡ་མ་ཨ་རི་མཎྜལ་ས་པ་རི་ཝཱ་ར་བྷྱཿ ཨོཾ་ཤྲཱི་རཀྟ་ཡ་མཱ་རི་མཎྜལ་ས་པ་རི་ཝཱ་ར་ཨཱརྒྷཾ། པཱ་དྱཾ། པུཥྤཾ།
དྷཱུ་པཾ། དཱི་པཾ། གནྡྷཾ། ནཻ་ཝེ་དྱཾ། ཤཔྟཾ་ཨཱཿཧཱུྃ། དཀོན་མཆོག་གསུམ་ལ་བདག་སྐྱབས་མཆི། སོགས་ཚར་གསུམ། བཛྲ་མུཿ སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག སོགས་ཚད་མེད་བཞི་བསྒོམ།
ཨོཾ་ཤཱུནྱ་ཏ་ཛྙཱ་ན་བཛྲ་སྭ་བྷཱ་ཝ་ཨཱཏྨ་ཀོ྅ཧཾ། སྟོང་པའི་ངང་ལས་པཾ་ལས་པདྨ། ཨཾ་ལས་ཉི་མའི་དཀྱིལ་འཁོར་གྱི་སྟེང་དུ། ཧཱུྃ་དམར་པོ་ལས་བྱུང་བའི་དབྱུག་པ་དཀར་པོ་རྡོ་རྗེའི་རྩེ་མོ་ཅན་མི་མགོ་རློན་པ་སེར་པོས་མཚན་པའི་ནང་དུ་ཉི་མ་ལ་གནས་པའི་ཧཱུྃ་དམར་པོ། དེ་ལས་འོད་ཟེར་འཕྲོས་སེམས་ཅན་གྱི་དོན་བྱས། འཕགས་པ་རྣམས་མཆོད་ཚུར་འདུས་ཡོངས་སུ་གྱུར་པ་ལས་རང་ཉིད་བཅོམ་ལྡན་འདས་གཤིན་རྗེའི་གཤེད་དམར་པོ་ཞལ་གཅིག་ཕྱག་གཉིས་ཀྱིས་གཡས་པས་འཇིག་རྟེན་གསུམ་འདུལ་བའི་དབྱུག་པ་དཀར་པོ་འཕྱར་བའི་ཚུལ་དུ་འཛིན་ཞིང་། གཡོན་པས་བདུད་མཐའ་དག་གི་ཁྲག་གིས་གང་བའི་ཐོད་པ་ཐུགས་ཀར་འཛིན་པས་ཡུམ་ལ་འཁྱུད་པ། ཞལ་མཆེ་བ་གཙིགས་ཤིང་ལྗགས་འདྲིལ་བ། དམར་ལ་ཟླུམ་པའི་སྤྱན་གསུམ་དང་ལྡན་པ། དབུ་སྐྲ།
སྨིན་མ་སྨ་ར་དམར་སེར་གྱེན་དུ་འབར་བ། ཁྲོ་གཉེར་དང་གསུས་ཁྱིམ་དང་བརླ་དང་བྲང་ཞེང་རྣམས་ཆེ་ཞིང་སྦོམ་ལ་རྒྱས་པ། སྐུ་དང་ཡན་ལག་ཉིང་ལག་རྣམས་ཐུང་ཞིང་རགས་པ། ཀླུ་ཆེན་པོ་བརྒྱད་ཀྱིས་བརྒྱན་ཅིང་སྟག་གི་པགས་པའི་ཤམ་ཐབས་ཅན། འཛག་པའི་མགོ་བོ་བརྒྱ་ཕྱེད་ཀྱི་དོ་ཤལ་དང་། སྐམ་པོ་ལྔས་དབུ་རྒྱན་པ། གར་གྱི་ཉམས་དགུ་དང་ལྡན་པས། གཤིན་རྗེའི་ཚོགས་སྐྲག་པར་མཛད་པ། མ་ཧེ་དམར་པོའི་གདན་ལ་ཞབས་གཡས་བསྐུམ་གཡོན་བརྐྱང་བས་བཞུགས་པ། དེའི་པང་ན་ཡུམ་རྡོ་རྗེ་རོ་ལངས་མ་དམར་མོ་ཞལ་གཅིག་ཕྱག་གཉིས་སྤྱན་གསུམ་མ།
གཡས་པས་གྲི་གུག་གཡོན་པས་ཐོད་པ་ཁྲག་གིས་གང་བ་འཛིན་པས་ཡབ་ལ་འཁྱུད་པ། མི་མགོ་སྐམ་པོ་ལྔས་དབུ་རྒྱན་དང་སྐམ་པོ་ལྔ་བཅུའི་དོ་ཤལ་ཅན། རུས་པའི་རྒྱན་ལྔས་བརྒྱན་པ། ཞབས་གཡས་བརྐྱང་གཡོན་བསྐུམ་པས་ཡབ་ལ་འཁྱུད་པ། གཉིས་ཀའང་ཡེ་ཤེས་ཀྱི་མེ་རབ་ཏུ་འབར་བའི་དབུས་ན་བཞུགས་པ། དེའི་ཐུགས་ཁར་ཉི་མའི་སྟེང་དུ་དབྱུག་པ་དཀར་པོ་མི་མགོས་མཚན་པའི་ནང་དུ་ཉི་མ་ལ་གནས་པའི་ཧཱུྃ་དམར་པོ། རང་གི་དཔྲལ་བར་ཨོཾ་དཀར་པོ། མགྲིན་པར་ཨཱཿདམར་པོ། ཐུགས་ཁར་ཧཱུྃ་སྔོན་པོ། དེ་རྣམས་ལས་འོད་འཕྲོས་སངས་རྒྱས་ཐམས་ཅད་ཀྱི་སྐུ་གསུང་ཐུགས་རྡོ་རྗེ་གསུམ་ཡི་གེ་གསུམ་གྱི་རྣམ་པར་སྤྱན་དྲངས་རང་གི་གནས་གསུམ་གྱི་ཡི་གེ་གསུམ་ལ་ཐིམ་པས་དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་རྡོ་རྗེ་གསུམ་གྱི་རང་བཞིན་དུ་གྱུར།
ཨོཾ་སརྦ་ཏ་ཐཱ་ག་ཏ་ཀཱ་ཡ་ཝཱཀ་ཙིཏྟ་བཛྲ་སྭ་བྷཱ་ཝ་ཨཱཏྨ་ཀོ྅ཧཾ། རང་གི་སྙིང་ཁ་ནས་འོད་འཕྲོས་རིགས་ལྔ་འཁོར་བཅས་པཉྩ་ཀུ་ལ་ས་པ་རི་ཝཱ་ར་བཛྲ་ས་མཱ་ཛཿ ཨོཾ་ཨ་བྷི་ཥིཉྩ་ཏུ་མཱཾ་སརྦ་ཏ་ཐཱ་ག་ཏ་ཨོཾ་བཛྲི་བྷ་ཝ་ཨ་བྷི་ཥིཉྩ་ཧཱུྃ། ཞེས་གསུངས་ཤིང་དབང་བསྐུར། སྐུ་གང་དྲི་མ་དག་ཆུ་ལྷག་མ་ཡར་ལུད་པ་ལས་རྡོ་རྗེ་སེམས་དཔས་དབུ་བརྒྱན། སླར་ཡང་འོད་འཕྲོས་རང་བཞིན་གྱི་གནས་ནས་རང་འདྲའི་ཡེ་ཤེས་སེམས་དཔའ་བཛྲ་ས་མཱ་ཛཿ ཛཿཧཱུྃ་བཾ་ཧོཿ གཉིས་སུ་མེད་པར་ཐིམ། རང་གི་སྙིང་ཁར་དབྱུག་པའི་ནང་གི་ཧཱུྃ་གི་མཐར་སྔགས་ཀྱི་ཕྲེང་བ་གཡས་སུ་བསྐོར་བ་ལས་འོད་འཕྲོས་སེམས་ཅན་ཐམས་ཅད་ཀྱི་སྡིག་སྒྲིབ་སྦྱངས་གཤིན་རྗེའི་གཤེད་དུ་གྱུར། སངས་རྒྱས་བྱང་སེམས་བླ་མ་ཡི་དམ་རྣམས་ཀྱི་བྱིན་རླབས་བསྡུས་ནས་རང་ལ་ཐིམ་པས་རྒྱུད་བྱིན་གྱིས་བརླབས།
ཨོཾ་ཧྲཱིཿཥྚྲཱིཿཝི་ཀྲི་ཏཱ་ན་ན་ཧཱུྃ་ཧཱུྃ་ཕཊ་ཕཊ་སྭཱ་ཧཱ། ཨོཾ་དྭེ་ཥ་ར་ཏི་ནུ་ཏ་ནུ་ཏ་ཏྲུཊ་ཏྲུཊ་ཧཱུྃ་ཛཿསྭཱ་ཧཱ། བདེ་བར་གཤེགས་པ་ཐམས་ཅད་ཀྱི་སྐུ་གསུང་ཐུགས་ཡོན་ཏན་ཕྲིན་ལས་ཐམས་ཅད་ཀྱིས་བྱིན་གྱིས་བརླབ་ཏུ་གསོལ། ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པར་བྱིན་གྱིས་བརླབ་ཏུ་གསོལ། སྤྱོད་ལམ་ཐམས་ཅད་དུ་དཔལ་གཤིན་རྗེའི་གཤེད་ཀྱི་ང་རྒྱལ་གྱིས་གནས་པར་བྱའོ། ། ཅེས་པ་འདི་ཡང་དཔལ་ས་སྐྱ་ལོ་ཙཱ་བ་ཨཱ་ནནྡས་བྲིས་པའོ།། །། ཨེ་ཝཾ།། ༄༅། །སྤྲོས་མེད་རྒྱུན་གྱི་རྣལ་འབྱོར་བཞུགས་པ་དགེ་ལེགས་འཕེལ།། སྐྱབས་འགྲོ་སེམས་བསྐྱེད་བྱས་རྗེས། ཧཱུྃ།
རང་གི་འདུག་གནས་རྡོ་རྗེའི་ས་གཞི། ར་བ། གུར། མེ་རི་དང་བཅས་པའི་དབུས་སུ་རང་ཉིད་གནས་པའི་མདུན་གྱི་ནམ་མཁར་སེང་གེས་བཏེགས་པའི་རིན་པོ་ཆེའི་ཁྲི། པདྨ། ཉི་མ། མ་ཧེ། གཤིན་རྗེ་བརྩེགས་པའི་གདན་གྱི་སྟེང་དུ། རྩ་བའི་བླ་མ་འཇམ་པའི་དབྱངས་གཤིན་རྗེའི་གཤེད་དམར་པོ་ཞལ་གཅིག་ཕྱག་གཉིས་པ། ཕྱག་གཡས་ན་འཇིག་རྟེན་གསུམ་འདུལ་བའི་དབྱུག་པ་དཀར་པོ་འཕྱར་བའི་ཚུལ་དུ་འཛིན་ཞིང་།
གཡོན་པས་བདུད་མཐའ་དག་གི་ཁྲག་གིས་གང་བའི་ཐོད་པ་ཐུགས་དཀར་འཛིན་པས་ཡུམ་ལ་འཁྱུད་པ། ཞལ་མཆེ་བ་གཙིགས་ཤིང་ལྗགས་འདྲིལ་བ། དམར་ལ་ཟླུམ་པའི་སྤྱན་གསུམ་དང་ལྡན་པ། དབུ་སྐྲ། སྨིན་མ། སྨ་ར་དམར་སེར་གྱེན་དུ་འབར་བ། ཁྲོ་གཉེར་དང་། གསུས་ཁྱིམ་དང་བརླ་དང་། བྲང་ཞེང་རྣམས་ཆེ་ཞིང་སྦོམ་ལ་རྒྱས་པ། སྐུ་དང་ཡན་ལག་ཉིང་ལག་ཐུང་ཞིང་རགས་པ།
ཀླུ་ཆེན་པོ་བརྒྱད་ཀྱིས་བརྒྱན་ཞིང་། སྟག་གི་ལྤགས་པའི་ཤམ་ཐབས་ཅན། འཛག་པའི་མགོ་བོ་བརྒྱ་ཕྱེད་ཀྱི་དོ་ཤལ་དང་། སྐམ་པོ་ལྔས་དབུ་རྒྱན་པ། གར་གྱི་ཉམས་དགུ་དང་ལྡན་པས་གཤིན་རྗེའི་ཚོགས་སྐྲག་པར་བྱེད་པ། མ་ཧེ་དམར་པོའི་གདན་ལ་ཞབས་གཡོན་བརྐྱངས་པས་ཞུགས་པ། དེའི་པང་ན། མ་རྡོ་རྗེ་རོ་ལངས་མ་དམར་མོ་གྲི་གུག་དང་ཐོད་པ་འཛིན་པ། རུས་པའི་རྒྱན་གྱིས་བརྒྱན་པ་དང་མཉམ་པར་སྦྱོར་བ་ཡེ་ཤེས་ཀྱི་མེ་འབར་བའི་དབུས་ན་བཞུགས་པའོ། ། ཨོཾ་བཛྲ་པུཥྤེ་་་་་་ཐུན་མོང་བ།
དྷཱུ་པེ། ཨཱ་ལོ་ཀེ། གནྡྷེ། ནཻ་ཝི་དེ། ཤཔྟ་ཨཱཿཧཱུྃ། ཨོཾ་ཨཱཿ་་་་་ཕྱི། རཱུ་པཾ། ཤཔྟཾ། གནྡྷཾ། ར་སཾ།
སྤརྵཾ་བཛྲི་ཧཱུྃ། ནང་་་་་་ཨོཾ་ཨཱ་ཨ་མྲྀ་ཏ་པཱུ་ཛ་ཧཱུྃ། གསང་བ་་་་་་བླ་མ་ཡབ་ཡུམ་སྙོམས་པར་ཞུགས་པས། ལྷན་ཅིག་སྐྱེས་པའི་བདེ་བ་ཆེན་པོས་རྒྱུད་གང་། དེ་ཁོ་ན་ཉིད་་་་་་མཆོད་བྱ་མཆོད་བྱེད། མཆོད་ཡུལ་ཐམས་ཅད་རང་གི་སེམས་རང་རིག་འོད་གསལ་གྱི་ངོ་བོར་རོ་གཅིག་པའོ། ། གང་གི་དྲིན་གྱི་བདེ་ཆེན་ཉིད། ། སྐད་ཅིག་ཉིད་ལ་འཆར་བ་གང་། ། བླ་མ་རིན་ཆེན་ལྟ་བུའི་སྐུ། ། རྡོ་རྗེ་ཅན་ཞབས་པད་ལ་འདུད། །
སངས་རྒྱས་ཀུན་གྱི་རང་བཞིན་སྐུ། ། སློབ་དཔོན་ལ་ནི་བདག་སྐྱབས་མཆི། གཙོ་བོ་ལྷ་མོར་བཅས་པ་ཡི། ། ལྷ་རྣམས་ལ་ཡང་ཕྱག་འཚལ་ལོ། ། ཁྱོད་ཞབས་པད་མ་སྤངས་ནས་ནི། ། བདག་ལ་གཞན་ན་སྐྱབས་མ་མཆིས། ། ཁྱོད་ཀྱིས་ཐུགས་རྗེའི་བྱིན་རླབས་ཀྱིས། ། དེ་རིང་བདག་ལ་བཀའ་དྲིན་མཛོད། ཞེན་པ་སྤང་བ་་་་་་བདག་གི་དགྲ་གཉེན་གདོན་བགེགས་ཆགས་སྡང་གི་ཡུལ་དུ་གྱུར་པ་ཐམས་ཅད་དང་། བདག་ཏུ་བཟུང་བའི་ཡོ་བྱད་ཐམས་ཅད་དཔལ་ལྡན་བླ་མ་དམ་པ་ལ་དབུལ་བར་བགྱིའོ། །
དུས་གསུམ་སངས་རྒྱས་ཐམས་ཅད་ཀྱི་ངོ་བོ་བླ་མ་དམ་པས། བདག་གི་བསམ་པ་མཁྱེན་པར་མཛད་དུ་གསོལ། ། བདག་ལ་ཐུགས་རྗེས་བཟུང་དུ་གསོལ། བདག་ལ་བྱིན་གྱིས་བརླབ་ཏུ་གསོལ། རང་ཐ་མལ་དུ་གནས་པའི་ལག་པ་གཡས་པས་རལ་གྲི་རྣོ་ངར་དང་ལྡན་པ་ཐོགས་ནས་རང་གི་ཐོད་པ་བཅད་དེ། མདུན་དུ་ཐོད་པའི་སྒྱེད་བུ་གསུམ་གྱི་སྟེང་དུ་བཞག དེ་རྗེས་རྐང་པ་གཡས། གཡོན། རོ་སྨད། ནང་ཁྲོལ།
ཁོག་སྟོད། ལག་པ་གཡོན། མགོ་བོའི་ལྷག་མ། མཐར་ལག་པ་གཡས་རལ་གྲི་དང་བཅས་པ་ཐོད་པའི་ནང་དུ་བསྐྱུར་ཏེ་ཤ་ཁྲག་རུས་པའི་ཕུང་པོ་ཆེན་པོར་གྱུར་པ་ལ། ཨོཾ་ཨཱཿཧཱུྃ་ཚར་གསུམ། ཟག་མེད་ཀྱི་བདུད་རྩིའི་རྒྱ་མཚོར་གྱུར། རྩ་བའི་བླ་མའི་ཞལ་དུ་ཨོཾ་ཨཱཿཧཱུྃ། བརྒྱུད་པའི་བླ་མ་རྣམས་ཀྱི་ཞལ་དུ་ཨོཾ་ཨཱཿཧཱུྃ། ཡི་དམ་ལྷ་ཚོགས་རྣམས་ཀྱི་ཞལ་དུ་ཨོཾ་ཨཱཿཧཱུྃ། ཕྱོགས་བཅུའི་སངས་རྒྱས་རྣམས་ཀྱི་ཞལ་དུ་ཨོཾ་ཨཱཿཧཱུྃ།
བྱང་ཆུབ་སེམས་དཔའ་རྣམས་ཀྱི་ཞལ་དུ་ཨོཾ་ཨཱཿཧཱུྃ། འཕགས་པ་རང་རྒྱལ་རྣམས་ཀྱི་ཞལ་དུ་ཨོཾ་ཨཱཿཧཱུྃ། ཉན་ཐོས་རྣམས་ཀྱི་ཞལ་དུ་ཨོཾ་ཨཱཿཧཱུྃ། ཆོས་སྐྱོང་སྲུང་མ་རྣམས་ཀྱི་ཞལ་དུ་ཨོཾ་ཨཱཿཧཱུྃ། ནོར་ལྷ་རྣམས་ཀྱི་ཞལ་དུ་ཨོཾ་ཨཱཿཧཱུྃ། དེ་ཐམས་ཅད་དགེས་ཤིང་ཚིམ་ནས་བདག་ལ་བྱིན་གྱིས་རློབ་པར་མཛད། རིགས་དྲུག་གིས་བསྡུས་པའི་སེམས་ཅན་ཐམས་ཅད་ཀྱི་ཞལ་དུ་ཨོཾ་ཨཱཿཧཱུྃ། ལན་ཆགས་བུ་ལོན་ཤ་འཁོན་གཉེར་བའི་རིགས་རྣམས་ཀྱི་ཞལ་དུ་ཨོཾ་ཨཱཿཧཱུྃ། རིགས་དྲུག་གནོད་བྱེད་ཐམས་ཅད་ཚིམ་ཞིང་སྡུག་བསྔལ་དང་བྲལ་བར་གྱུར་ཅིག སངས་རྒྱས་ལ་སྐྱབས་སུ་མཆིའོ།་་་་་
བྱིན་གྱིས་བརླབས་པ། རང་གི་སེམས་ཀྱི་སྡིག་སྒྲིབ་དག བླ་མའི་ཐུགས་ཀྱི་བྱིན་རླབས་ཞུགས། བླ་མའི་ཐུགས་དང་རང་སེམས་དབྱེར་མེད་ཆོས་ཀྱི་སྐུར་གྱུར། ཆོས་ལ་སྐྱབས་སུ་མཆིའོ། ། རང་གི་ངག་གི་སྡིག་སྒྲིབ་དག བླ་མའི་གསུང་གི་བྱིན་རླབས་ཞུགས། བླ་མའི་གསུང་དང་རང་གི་ངག་དབྱེར་མེད་ལོངས་སྤྱོད་རྫོགས་པའི་སྐུར་གྱུར། དགེ་འདུན་ལ་སྐྱབས་སུ་མཆིའོ། ། རང་གི་ལུས་ཀྱི་སྡིག་སྒྲིབ་དག
བླ་མའི་སྐུའི་བྱིན་རླབས་ཞུགས། བླ་མའི་སྐུ་དང་རང་གི་ལུས་དབྱེར་མེད་སྤྲུལ་པའི་སྐུར་གྱུར། དུས་གསུམ་སངས་རྒྱས་ཐམས་ཅད་ཀྱི་ངོ་བོ་བླ་མ་རིན་པོ་ཆེ་ལ་སྐྱབས་སུ་མཆིའོ། ། རང་གི་ལུས་ངག་ཡིད་ཆོས་ཉིད་དང་བཅས་པའི་སྡིག་སྒྲིབ་བག་ཆགས་དག བླ་མའི་སྐུ་གསུང་ཐུགས་ཡེ་ཤེས་ཀྱི་བྱིན་རླབས་ཞུགས། བླ་མའི་སྐུ་གསུང་ཐུགས་ཡོན་ཏན་ཕྲིན་ལས་ཐམས་ཅད་དང་། རང་གི་ལུས་ངག་ཡིད་བྱ་བྱེད་ཐམས་ཅད་དབྱེར་མེད་ངོ་བོ་ཉིད་ཀྱི་སྐུར་གྱུར། སྤྲོས་མེད།་་་་་ དེའི་ངང་ལ་ཅི་རིགས་མཉམ་པར་བཞག དཔལ་ལྡན་གཤིན་རྗེའི་གཤེད་དང་སོགས་བརྒྱུད་པའི་གསོལ་འདེབས་དང་།
ཆོས་ཀུན་སྟོང་པ་སོགས་བརྗོད་ཅིང་སྤྱོད་ལམ་དུ་ཡང་དོན་དྲན་པར་བྱ། དགེ་བ་འདི་ཡིས་ནམ་མཁའི་མཐའ་ཀླས་པའི། ། ལུས་ཅན་ཀུན་གྱི་བསོད་ནམས་ཡེ་ཤེས་ཚོགས། ། མྱུར་དུ་བསྒྲུབས་ནས་ཚེ་འདི་ཁོ་ན་ལ། ། རྡོ་རྗེ་འཛིན་པའི་ས་ལ་འགོད་པར་ཤོག ། ཅེས་པ་འདི་ཡང་ས་སྐྱ་ལོ་ཙཱས་སྦྱར་བའོ།། །། ཨེ་ཝཾ།། །། PAGE * MERGEFORMAT 4 ས་ལོ་ཆེན་པོ་འཇམ་དབྱངས་ཀུན་དགའ་བསོད་ནམས། གཤེད་དམར་དཔའ་གཅིག་གི་སྒྲུབ་ཐབས་དང་སྤྲོས་མེད་རྒྱུན་གྱི་རྣལ་འབྱོར། PAGE * MERGEFORMAT 5
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
