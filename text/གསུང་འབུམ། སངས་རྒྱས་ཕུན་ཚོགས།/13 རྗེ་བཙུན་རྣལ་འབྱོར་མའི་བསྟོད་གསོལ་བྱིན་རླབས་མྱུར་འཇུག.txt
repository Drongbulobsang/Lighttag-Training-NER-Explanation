གསུང་འབུམ། སངས་རྒྱས་ཕུན་ཚོགས།
པོད ༡༣
རྗེ་བཙུན་རྣལ་འབྱོར་མའི་བསྟོད་གསོལ་བྱིན་རླབས་མྱུར་འཇུག
༄༅། །རྗེ་བཙུན་རྣལ་འབྱོར་མའི་བསྟོད་གསོལ་བྱིན་རླབས་མྱུར་འཇུག་ཅེས་བྱ་བ་བཞུགས་སོ།། ན་མོ་གུ་རུ་བཛྲ་ཡོ་གཱི་ནཱི་ཡེ། དུས་གསུམ་རྒྱལ་བ་ཐམས་ཅད་སྐྱེད་པའི་ཡུམ། ། འགྲོ་ལ་རྗེས་ཆགས་པདྨ་རཱ་གའི་མདོག ། ཞལ་གཅིག་ཕྱག་གཉིས་འབར་བའི་སྤྱན་གསུམ་གཡོ། ། དཔལ་ལྡན་མཁའ་སྤྱོད་དབང་མོར་བདག་ཕྱག་འཚལ། ། ལོངས་སྤྱོད་རྫོགས་དང་ཁ་སྦྱོར་བདེ་བ་ཆེ། ། རང་བཞིན་དམིགས་མེད་སྙིང་རྗེས་ཡོངས་སུ་གང་། ། འཕྲིན་ལས་རྒྱུན་མི་ཆད་ཅིང་འགོག་པ་མེད། ། སྐུ་གསུམ་ཡན་ལག་བདུན་ལྡན་དབང་མོར་བསྟོད། །
གར་དགུའི་ཉམས་ལྡན་འཕྲིན་ལས་སྣ་ཚོགས་གར། ། གར་གྱིས་འགྲོ་ཀུན་དོན་གཉིས་ལྡན་པར་བསྒྱུར། ། བསྒྱུར་མཛད་གྲངས་མེད་མཁའ་འགྲོའི་གཙོ་མོ་མཆོག ། མཆོག་ཁྱོད་བཅོལ་ཟོལ་མིན་པར་སྙིང་ནས་བསྟོད། ། དྲུག་ཅུ་རྩ་གཉིས་འཁོར་ལོ་སྨིན་བྱས་ནས། ། ལྷན་སྐྱེས་ངོ་སྤྲོད་བྱིན་རླབས་སྒོ་ཕྱེ་སྟེ། ། མཁའ་སྤྱོད་བསྐྱེད་རྫོགས་ལམ་ལ་རྟག་བསྒྲུབ་པས། ། མཁའ་སྤྱོད་ཆེན་པོའི་གོ་འཕང་ཐོབ་པར་མཛོད། ། ཧེ་རུ་ཀ་དཔལ་གསུང་གི་བདེན་པ་དང་། ། ཉིད་ཀྱིས་མཁས་གྲུབ་བགྲང་ཡས་རྗེས་བཟུང་ཚུལ། །
བདག་གི་ལྷག་བསམ་དག་པའི་བདེན་པ་ཡིས། ། མྱུར་དུ་འཛུམ་ཞལ་དགེ་མས་རྗེས་འཛིན་ཤོག ། དེ་ལྟར་ཚེ་འདིར་མཁའ་སྤྱོད་དབང་མོའི་ཞལ། ། མངོན་སུམ་མཇལ་བའི་སྐལ་བ་མེད་ན་ཡང་། ། འཆི་བའི་རྣམ་རྟོག་འཕོ་བས་མཚམས་སྦྱར་ནས། ། བར་དོ་མེད་པར་མཁའ་སྤྱོད་འགྲུབ་པར་ཤོག ། གལ་ཏེ་རྣམ་ཤེས་བར་དོར་འཁྱམས་སྲིད་ན། ། འཇིགས་པའི་སྒྲ་བཞི་ཉམ་ངའི་གཡང་ས་གསུམ། ། མ་ངེས་རྟགས་དྲུག་ལ་སོགས་ཤར་བའི་ཚེ། ། དེའི་རྐྱེན་གྱིས་དྲིན་ཅན་བླ་མ་དང་། །
དགའ་བ་གསུམ་གྱི་རྣལ་འབྱོར་དྲན་པའི་མཐུས། ། དེ་མ་ཐག་ཏུ་མཁའ་སྤྱོད་དབང་མོ་དང་། ། དཔའ་བོ་མཁའ་འགྲོའི་ཚོགས་ཀྱི་མདུན་བསུས་ཏེ། ། ཕྱིན་ཆད་ལས་ཉོན་སྐྱེ་སྒོ་ཆོད་པར་ཤོག ། བླ་མ་ཡི་དམ་མཆོག་གསུམ་ཐུགས་རྗེ་དང་། ། མཁའ་འགྲོ་ཆོས་སྐྱོང་ནོར་ལྷའི་མཐུ་སྟོབས་དང་། ། ཆོས་ཉིད་འགྱུར་མེད་རྟེན་འབྲེལ་བསླུ་མེད་མཐུས། ། སྨོན་པའི་གནས་འདི་བགེགས་མེད་གྲུབ་གྱུར་ཅིག ། ཅེས་རྗེ་བཙུན་རྡོ་རྗེ་རྣལ་འབྱོར་མའི་བསྟོད་པ་སྨོན་ལམ་དང་བཅས་པའི་ཚིགས་སུ་བཅད་པ་འདི་ནི། དགེ་སློང་ཆོས་དཀར་གྱིས་ཡི་གེའི་ལམ་ནས་ཡང་ཡང་བསྐུལ་བའི་གསུང་ངོར་བྱ་བྲལ་བ།
སངས་རྒྱས་མིང་ཅན་གྱིས་ཨེ་ཝཾ་ཆོས་ལྡན་དུ་བྲིས་པའོ།། །། PAGE * MERGEFORMAT 2 སངས་རྒྱས་ཕུན་ཚོགས། རྗེ་བཙུན་རྣལ་འབྱོར་མའི་བསྟོད་གསོལ་བྱིན་རླབས་མྱུར་འཇུག PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
