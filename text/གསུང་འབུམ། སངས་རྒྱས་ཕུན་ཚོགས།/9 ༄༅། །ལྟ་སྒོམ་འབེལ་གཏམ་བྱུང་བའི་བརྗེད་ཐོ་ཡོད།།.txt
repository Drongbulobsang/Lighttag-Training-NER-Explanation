གསུང་འབུམ། སངས་རྒྱས་ཕུན་ཚོགས།
པོད ༩
༄༅། །ལྟ་སྒོམ་འབེལ་གཏམ་བྱུང་བའི་བརྗེད་ཐོ་ཡོད།།
༄༅། །ལྟ་སྒོམ་འབེལ་གཏམ་བྱུང་བའི་བརྗེད་ཐོ་ཡོད།། སྭ་སྟི། རང་གི་རྡོ་རྗེའི་མཆེད་པོ་རྣམས་དང་འབེལ་གཏམ་བྱུང་བའི་གནད་བརྗེད་ཐོར་བཀོད་པ། འཁོར་བ་མཐའ་དག་སྡུག་བསྔལ་རང་བཞིན་ཅན། ། ཁ་ཙམ་མིན་པར་སྙིང་ནས་ངེས་པའི་བློ། ། མི་ལུས་ཐོབ་དཀའ་ནམ་འཆི་ངེས་མེད་དུ། ། ཤེས་ནས་ཚེ་འདིར་ཕུན་ཚོགས་བློས་བཏང་ནས། ། དེང་ནས་བཟུང་སྟེ་ཚེ་རབས་ཐམས་ཅད་ཀྱི། ། རེ་ལྟོས་དཀོན་མཆོག་གསུམ་ལ་བློ་བཀལ་ནས། ། སྡིག་སྤོང་དགེ་བ་སྒྲུབ་སོགས་ལམ་ལ་འབད། །
འགྲོ་ཀུན་ཕ་མར་ཤེས་པའི་ངེས་ཤེས་ཀྱི། ། བྱམས་དང་སྙིང་རྗེས་ཀུན་བསླངས་རང་ཉིད་ཀྱིས། ། དགེ་བ་གང་བྱེད་སྙིང་ནས་འགྲོ་ལ་བསྔོ། ། བདག་གཞན་མཉམ་བརྗེ་ཞི་ལྷག་ལ་སོགས་པ། ། དམིགས་པའི་བྱེ་བྲག་གང་ཞིག་ཉམས་ལེན་ཀྱང་། ། ཐོག་མར་སྐྱབས་འགྲོ་སེམས་བསྐྱེད་ཚད་མེད་བཞི། ། ཁ་ཙམ་མིན་པར་ངེས་ཤེས་འདྲོངས་པར་བྱ། ། ཀུན་རྫོབ་བྱང་སེམས་བསྒོམ་ཚུལ་གོ་བླ་བས། ། མ་བྲིས་འདི་ནི་དོན་དམ་སྒོམ་ཚུལ་ལ། ། ཞི་གནས་དམིགས་རྟེན་མི་གཡོ་ལུས་མི་གཡོ། །
མིག་གི་རྫི་མ་མི་འཁྲབ་ཡིད་འཛིན་མེད། ། དེ་ལྟར་མི་གཡོ་ཡན་ལག་བཞི་ལྡན་པས། ། བསྒོམ་པས་གཡོ་མེད་གནས་ལུགས་སྐྱེ་བའི་ཐབས། ། ཉམས་ཀྱི་སྐྱེ་ཚུལ་མཐའ་གཅིག་ངེས་པ་མེད། ། ཀུན་ཀྱང་ཏིང་ངེ་འཛིན་དུ་ལམ་དུ་བསྲང་། ། དང་པོར་རྣམ་རྟོག་བྱུང་ཚད་ཚོར་བ་འབྱུང་། ། དེ་རྗེས་ཇེ་ཕྲར་སོང་ནས་རྟོག་མེད་དང་། ། ཡང་ནི་ཐོལ་ཐོལ་སྐྱེ་སོགས་སྣ་ཚོགས་འབྱུང་། ། དེ་ཚེ་རྣམ་རྟོག་སྐྱེས་ཀྱང་རྣམ་རྟོག་གིས། ། བྱ་བྱེད་མི་ནུས་གཏད་ཡལ་འགྲོ་སོགས་འབྱུང་། །
ཞི་གནས་རྗེས་མཐུན་སྐྱེ་བའི་རྟགས་ཡིན་གསུངས། ། དེ་ལྟར་འབད་ནས་སྒོམ་པས་རྣམ་རྟོག་གིས། ། རྒྱུ་བ་ཆད་ནས་རྟོགས་མེད་བདེ་གསལ་ངང་། ། གང་འདོད་བར་དུ་བཞག་པར་ནུས་པ་དང་། ། ལུས་ཀྱང་བདེ་ཞིང་ཡང་ལ་བསྒོམ་སྙིང་འདོད། ། འདི་ལ་བརྟེན་ནས་ལྷག་མཐོང་བསྒོམ་པ་ནི། ། ཕྱི་ནང་ཆོས་ཀུན་སྣང་མཁན་རང་གི་སེམས། ། བག་ཆགས་འཁྲུལ་བས་མེད་བཞིན་སྣང་བ་ཡིན། ། བདེན་པར་གྲུབ་པ་རྡུལ་ཙམ་མེད་དོ་གསུང་། ། བཞག་ན་མི་སྡོད་བཏང་ན་མི་འགྲོ་བ། །
མི་དྲན་དགུ་དྲན་མི་འཆར་དགུ་འཆར་བ། ། བལྟས་པས་མི་མཐོང་བཙལ་བས་མི་རྙེད་པས། ། འདི་ཞེས་སྨྲ་བསམ་བརྗོད་པ་དང་བྲལ་ཡང་། འགྱུ་ཙམ་གསལ་ཙམ་རིག་ཙམ་གསལ་ལེ་བར། ། མྱོང་རིག་ངང་ལ་ཡེངས་མེད་ལྷན་ནེ་འཇོག ། རེ་ཞིག་དེ་ཀ་དམིགས་ཐུན་སྒོམས་ཤིག་གསུང་། ། ཕྱི་ནས་བརྟག་མཁན་མྱོང་མཁན་གསལ་རིག་ཀྱང་། ། གང་དུའང་མ་གྲུབ་འཛིན་མེད་སྟོང་ཉིད་བློ། ། ཤུགས་ཀྱིས་འཆར་ཞིང་གོ་ཚུལ་ཇེ་བཟང་འབྱུང་། ། མཇུག་ནི་བསྔོ་སྨོན་བྱ་དང་དེ་རྒྱུན་བསྐྱངས། །
དེ་ལྟར་བསྒོམ་ལ་ཚུལ་ཁྲིམས་དག་པ་དང་། ། དབེན་པར་གནས་དང་དམིགས་པའི་གནད་ཟིན་པས། ། ཡུན་རིང་བསྒོམས་པས་གནས་པ་བརྟན་པ་དང་། ། གནས་མཁན་ངོ་བོ་ཅེར་ལྟས་སྤྲོས་བྲལ་དང་། ། མཐོང་བའི་ཞི་ལྷག་དབྱེར་མེད་ཟུང་འབྲེལ་འདི། ། ད་ལྟར་རྗེས་མཐུན་པ་ཡིན་མཚན་ཉིད་པ། ། ས་མཚམས་མཐོང་ལམ་དག་ལྡན་སྐྱེ་ཞེས་གསུངས། ། དེས་ན་དིང་སང་སྒོམ་ཆེན་ཕལ་ཆེ་བ། ། སེམས་གནས་ཆ་ཙམ་གྲུབ་ལ་ཕྱག་ཆེན་དུ། ། སྒྲོག་པའི་རྗེས་སུ་མ་འབྲང་གཞུང་ལུགས་རྣམས། །
གདམས་པ་ཤར་བ་གནད་ཀྱི་དོན་ཡིན་གསུང་། ། དེ་ལྟར་བསྒོམས་པས་དྲན་་་་་་འདི་དག་ཚོགས་ལམ་དང་ཡང་དག་སྤོང་། ། རྫུ་འཕྲུལ་རྐང་པས་སྦྱོར་ལམ་བར་དུ་བགྲོད། ། དེ་ནས་དད་སོགས་དབང་པོ་སྟོབས་རྣམས་ཀྱིས། ། མཐོང་ལམ་སྐྱེས་ནས་འཕགས་པའི་སར་སླེབས་སོ། ། དེ་ནས་བྱང་ཆུབ་ཡན་ལག་འཕགས་ལམ་སོགས། ། སྒོམ་ལམ་ས་བཅུའི་རྒྱུན་མཐར་བདུད་བཏུལ་ནས། ། རྫོགས་པའི་སངས་རྒྱས་ཐོབ་པ་ཕར་ཕྱིན་ལུགས། ༈ །གསང་སྔགས་བླ་མེད་ལམ་གྱི་རིམ་པ་ནི། ། གང་ཟག་རབ་རྣམས་དབང་གིས་གྲོལ་བའང་འབྱུང་། །
ཕལ་ཆེར་དབང་ཐོབ་དམ་ཚིག་ལྡན་པས་བསྒོམ། ། ཐོག་མར་བསྒོམ་བྱའི་དོན་ལ་སྒྲོ་འདོགས་བཅད། ། ཞིབ་ཏུ་བསམ་པའི་གོ་རྟོགས་བན་བུན་སྐྱེ། ། དབང་གི་དུས་སུ་དཔེའི་ཡེ་ཤེས་སམ། ། དེ་མ་སྐྱེས་ཀྱང་མྱོང་བ་ཁྱད་པར་ཅན། ། དེ་རྒྱུན་ཟབ་མོའི་ཐབས་དང་བཅས་ཏེ་བསྒོམ། ། གང་དེའི་ངོ་སྤྲོད་རྟོག་བྲལ་མ་འཁྲུལ་བ། ། དཔེའི་ཡེ་ཤེས་དེས་ནི་དོན་ཉིད་ཀྱང་། ། མྱུར་དུ་འདྲེན་ཕྱིར་མྱུར་ལམ་སྒོམ་པའོ། ། གསལ་སྟོང་ཟུང་འཇུག་དམིགས་མེད་ངང་དུ་བཞག །
ཡེངས་མེད་སྐྱོང་ཤེས་འཛིན་མེད་ལམ་ཁྱེར་ཤེས། ། ལྟོས་མེད་བློ་བཀའ་འགྱུར་བ་རང་ཐོག་གྲོལ། ། ནང་ནས་ཡིད་ཆེས་ཐེ་ཚོམ་འཕྲང་ལས་གྲོལ། ། བདེན་གཉིས་རྣམ་དག་བསྐྱེད་རྫོགས་འབད་ནས་བསྒོམ། ། དེ་དང་མོས་གུས་ལས་འཕྲོ་ལ་སོགས་ཀྱིས། ། རྩ་ཁམས་འདུས་པས་བདེ་སྡུག་ལ་སོགས་པའི། ། ཉམས་རྣམས་གང་སྐྱེས་ལ་དོར་བྱུང་རྒྱལ་སོགས། ། བོགས་འདོན་གེགས་སེལ་ཐམས་ཅད་ངེས་པར་བྱ། ། དབང་གི་ཡེ་ཤེས་ལམ་གྱི་ལྟ་བ་དང་། ། ཉམས་མྱོང་སངས་རྒྱས་ས་དང་ངོ་བོ་གཅིག །
གསུང་ངག་འཁོར་འདས་དབྱེར་མེད་ལྟ་ཁྲིད་སྐབས། ། ཉམས་སུ་བླང་བྱའི་གནད་གསུམ་རྒྱས་བཤད་རྣམས། ། གསལ་སྟོང་ཟུང་འཇུག་དེའི་བོགས་འདོན་ནོ། ། བསྐྱེད་རིམ་སྐབས་སུ་འཁོར་བའི་འདྲ་འབག་སོགས། ། ལམ་བྱེད་སྦྱང་གཞི་སྦྱོང་བྱེད་ངོ་སྤྲོད་པ། ། ཞིབ་ཏུ་ཤེས་པ་གལ་ཆེ་ཉམས་ལེན་སྐབས། ། རྣམ་སྨིན་ཕུང་པོ་ཤ་ཁྲག་གདོས་བཅས་ལུས། ། དེ་སོགས་ཕྱི་ནང་སྣོད་བཅུད་ཐམས་ཅད་ཀུན། ། ཐོག་མར་འོད་གསལ་སྟོང་པ་ཉིད་དུ་སྦྱང་། ། དེ་ཡི་ངང་ལ་ཟབ་གསལ་གཉིས་མེད་ཀྱི། །
རྟེན་དང་བརྟེན་པ་མངོན་རྟོགས་ཇི་བཞིན་བསྒོམ། ། འདི་ནི་བདག་འཛིན་གཉེན་པོར་འགྱུར་ཆེ་ཞིང་། ། མི་རྟོག་སྐྱེས་ན་ཚོགས་ལམ་ཆིག་རྐྱང་དུ། ། མི་འཆོར་རྣལ་འབྱོར་པ་ཡི་མིང་ཐོབ་གསུང་། ། འདི་ཡང་བྱ་བྲལ་སངས་རྒྱས་ཕུན་ཚོགས་པའི་བརྗེད་ཐོའོ།། །། སརྦ་མངྒ་ལཾ།། །། PAGE * MERGEFORMAT 2 སངས་རྒྱས་ཕུན་ཚོགས། ལྟ་སྒོམ་འབེལ་གཏམ་བྱུང་བའི་བརྗེད་ཐོ། PAGE * MERGEFORMAT 3
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
