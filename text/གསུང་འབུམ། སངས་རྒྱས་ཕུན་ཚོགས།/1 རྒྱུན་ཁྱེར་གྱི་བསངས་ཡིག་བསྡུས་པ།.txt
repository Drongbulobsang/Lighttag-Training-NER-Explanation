གསུང་འབུམ། སངས་རྒྱས་ཕུན་ཚོགས།
པོད ༡
རྒྱུན་ཁྱེར་གྱི་བསངས་ཡིག་བསྡུས་པ།
༄༅། །རྒྱུན་ཁྱེར་གྱི་བསངས་ཡིག་བསྡུས་པ་བཞུགས་སོ།། ཨོཾ་སྭ་སྟི། བསངས་རྫས་ཅི་འབྱོར་བ་ཆབ་ཀྱིས་བྲན་ཏེ། སངས་རྒྱས་ཆོས་ཚོགས་མ་ཚར་གསུམ་གྱིས་སྐྱབས་སེམས་བྱས་ལ། ཨོཾ་ཆོས་ཉིད་མི་འགྱུར་རྟེན་ཅིང་འབྲེལ་འབྱུང་དང་། ། དཀོན་མཆོག་ཐུགས་རྗེས་བདག་གི་མོས་པ་ཡིས། ། བསངས་མཆོད་སྣ་ཚོགས་བཤམས་ཤིང་སྤྲུལ་པ་རྣམས། ། མཁའ་དབྱིངས་ཁྱབ་པ་དུས་ཀུན་འབྱུང་བ་དག ། རང་རང་མོས་པ་བཞིན་དུ་སྤྱོད་གྱུར་ཅིག ། ཉམས་གྲིབ་སེལ་བའི་དྲི་ཞིམ་བསངས་མཆོད་འདིས། །
ལུང་རྟོགས་བསྟན་པ་གང་ལ་རག་ལས་པས། ། རྩ་བརྒྱུད་འདྲེན་པའི་བླ་མ་ཐམས་ཅད་བསངས། ། ཡི་དམ་ལྷ་ཚོགས་སངས་རྒྱས་བྱང་སེམས་བསངས། ། བསྟན་སྲུང་ནོར་ལྷ་དཀར་ཕྱོགས་ཐམས་ཅད་བསངས། ། ཁྱད་པར་ཡུལ་འདིར་གནས་པའི་ཡུལ་ལྷ་བསངས། ། རང་དང་གྲོགས་ལ་འགོ་བའི་ལྷ་རྣམས་བསངས། ། མགོན་སྐྱབས་བྱེད་དང་ལམ་ལ་གནས་པ་བསངས། ། མདོར་ན་འདིར་མང་སྨོས་པས་ཅི་ཞིག་འཚལ། ། སྣང་སྲིད་སྐྱེ་འགྲོ་ཡོད་དོ་ཅོག་ཀུན་བསངས། ། དེ་ལྟར་བསངས་མཆོད་ཕུལ་བའི་བྱིན་གྱིས་མཐུས། །
བདག་ཅག་བསམ་དོན་ཆོས་བཞིན་འགྲུབ་པ་དང་། ། མི་ལ་ན་ཚ་ཕྱུགས་ལ་གོད་མ་བཏང་། ། ལེགས་པའི་གཞི་ཐིངས་ཉེས་པའི་ཕྱོགས་ལས་སྲུངས། ། རྐྱེན་དབང་ཕན་ཚུན་འཛེར་འཕོག་བྱུང་བ་རྣམས། ། མཁའ་ལ་སྤྲིན་དེངས་བཞིན་དུ་བཟོད་པར་གསོལ། ། རྩ་བརྒྱུད་བླ་མ་མཆོག་གསུམ་ཐུགས་རྗེ་དང་། ། འདིར་མཚོན་རྣམ་དཀར་དགེ་ཚོགས་ཀུན་གྱི་མཐུས། ། ཚོགས་སྤེལ་བགེགས་སེལ་འདོད་དོན་ཀུན་འགྲུབ་པའི། ། བཀྲ་ཤིས་དམ་པས་དེང་འདིར་བདེ་ལེགས་ཤོག ། རྒྱུན་ཁྱེར་གྱིས་བསངས་ཡིག་བསྡུས་པ་འདིའང་སངས་རྒྱས་ཕུན་ཚོགས་ཀྱིས་སོ།། །།
སརྦ་མངྒ་ལཾ། ། དགེའོ་ཞལ་གྲོ། །། PAGE * MERGEFORMAT 2 ཀླུ་སྒྲུབ། རྒྱུན་ཁྱེར་གྱི་བསངས་ཡིག་བསྡུས་པ་ལ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
