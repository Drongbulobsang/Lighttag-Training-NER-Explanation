གསུང་འབུམ། སངས་རྒྱས་ཕུན་ཚོགས།
པོད ༡༩
གཞལ་ཡས་ཁང་གི་ཕྱག་ཚད་མདོར་བསྡུས་པ།
༄༅། །གཞལ་ཡས་ཁང་གི་ཕྱག་ཚད་མདོར་བསྡུས་པ་བཞུགས་སོ།། སྭ་སྟི། གཞལ་ཡས་ཁང་གི་འོག་གཞི་སྣ་ཚོགས་་་་་་རྭ་ཉི་ཤུ་པར་བྱེད་ན་རྩེ་ལྔ་པའི་རྭ་གཞན་གཉིས་ཀྱང་གཡས་གཡོན་དུ་སྦྲགས་ཏེ་ཡོད་རྡོ་རྗེའི་ལྟེ་བ་གྲུ་བཞི་པའི་རྒྱར་ཆ་ཆེན་བཅུ་གཉིས།་་་་་ བྲི་བྱ་ལ་མདའ་ཡབ་ཀྱི་ཐིག་དང་ཐ་མི་དད་དུ་ཡོད། དབྱིབས་ཆོས་དབྱིངས་གསུང་དབང་སོགས་དཀྱིལ་འཁོར་ཟླུམ་པོ་འགའ་ཞིག་ལ་ཟླུམ་པོ་གྲུ་བཞི་ལ་གྲུ་བཞིའོ། དཔངས་སུ་ཆ་ཆེན་གཅིག ཆ་ཆེན་འདོམ་་་་་་གྲུ་བཞི་འདོམ་གང་དང་ཁྲུ་རེ་ལ་སོར་མོ་ཉེར་བཞིའོ། དང་ཆ་ཕྲན་ཁྲུ་རེ་ཡིན་ཀྱང་། དཀྱིལ་འཁོར་ཆེ་ཆུང་ཐམས་ཅད་ལ་རྩིར་ཡོད་དེ་ཐིག་ལས་ཤེས་སོ། ། རྭ་རྩེ་ནས་རྭ་རྩེའི་བར་ལ་ཆ་ཆེན་བཅུ་དྲུག
ཆ་ཕྲན་དྲུག་ཅུ་རེ་བཞི། ཉི་མ་དང་པདྨའི་ལྟེ་བ་གཉིས་རྡོ་རྗེའི་ཟུར་དང་མཉམ། པད་འདབ་ཆ་ཕྲན་གཉིས། ཁོར་ཡུག་དུར་ཁྲོད་དང་ཆོས་འབྱུང་རྡོ་རྭ་མེ་རི་སོགས་ཡིན། རྩིག་པ་ནི་དབུས་ནས་ཕྱི་རོལ་དུ་བགྲངས་པའི་ཆ་ཆེན་བཞི་དོར་ནས། ལྔ་པ་ལ་དབུས་དོར་མཐའ་གཉིས་བཏབ་པའི་མཐའ་ནང་མ་ཆ་ཕྲན་གཅིག་ལ། དཔངས་ཆ་ཆེན་བཞི། ཆ་ཕྲན་བཅུ་དྲུག་ཕྱི་ནང་སྦགས་མར་བརྩིགས། དེའི་སྟེང་དུ་ཕ་གུ་ཆ་ཕྲན་གཅིག ཞེང་དུ་ཆ་ཕྲན་ཕྱེད་གཉིས་ཀྱི་ཕྱི་རུ་འཕྱང་བ།
དེའི་སྟེང་དུ་དྲྭ་བ་དྲྭ་ཕྱེད་ཀྱི་ས་ལ་བར་སྟོང་ཆ་ཕྲན་གཉིས་ཡོད་པ་ལས། སྐབས་སྐབས་སུ་རིན་པོ་ཆེའི་བྲེ་ཕུལ་ཞེས་པ། དཔངས་སུ་ཆ་ཕྲན་ཕྱེད་ཕྱེད་ཀྱིས་འཕགས་པའི་བཞི་བརྩེགས་ཕྱོགས་བཞིར་བརྒྱད་བརྒྱད། ཟུར་བཞིར་བཞི་སྟེ་སུམ་ཅུ་སོ་དྲུག དེའི་སྟེང་དུ་གསེར་གྱི་གདུང་ལེབ་ཞེང་ལ་ཆ་ཕྲན་གཅིག་དཔངས་སུ་ཆ་ཕྲན་གཅིག་གི་ལྔ་ཆ་་་་་་ཐིག་སྐུད་གང་ཡིན་གཅིག དེའི་ཕྱི་ངོས་ནས་ཆུ་སྲིན་ནམ། ཟི་པ་ཏྲའི་ཁ་ནས་འཐོན་པའི་དྲྭ་བ་དྲྭ་ཕྱེད་ཕ་གུའི་བར་དུ་འཕྱང་བ། གསེར་གྱི་སྐ་རགས་དང་ནང་གི་གདུང་མཉམ་པོར་བྱས་པའི་སྟེང་ནས་ཐོག་ཕུབ་པའི་གཅམ་གྱི་བྱ་འདབ་འོག་གི་འདོད་སྣམ་དང་ཐད་མཉམ་པོར་ཡོད་པའི་མཐའ་བསྐོར་ལས་ཐུར་དུ་འཕྱང་བའི་ཤར་བུའམ། མདའ་ཡབ་ཀྱི་མིང་ཅན་སྤྱི་བླུགས་མགོ་མཇུག་ལྡོག་པ་ལྟ་བུའམ། རུས་རྒྱན་རྙིང་པའི་ཟ་ར་ཚགས་ཀྱི་སྣེ་མོའི་རྣམ་པ་ཅན་གང་རུང་ཐུར་དུ་འཕྱང་བ།
སྟེང་དུ་ལངས་པ་པུ་ཤུའམ་མདའ་ཡབ་ཀྱི་མིང་ཅན། དྲྭ་མིག་གསེང་མ་ཆ་ཕྲན་གཅིག་ཁོར་ཡུག་ཏུ་ཡོད་པ། ཐོག་རྣམས་ཕུབ་ཚུལ་ལ། སྣ་ཚོགས་རྡོ་རྗེའི་སྟེང་དུ་ལྷ་སྣམ་ཕྱོགས་མདོག་ཅན། རྒྱར་སྒོའི་ནང་ནས་ཁོར་ཡུག་ཏུ་ཆ་ཕྲན་་་་་་ཆེན་ཡིན་ནམ་རེ་རེ། དཔངས་སུ་ཆ་ཕྲན་གཅིག དབུས་སུ་ལྷ་སྣམ་སྔོན་པོ་རྒྱར་ཆ་ཆེན་གཅིག དཔངས་སུ་ཆ་ཕྲན་གཉིས། དེ་ལྟ་བུའི་ལྷ་སྣམ་ཆ་ཕྲན་གཅིག་པའི་སྟེང་དུ་ཚངས་ཐིག་ནས་ཆ་ཕྲན་ལྔ་དོར་བའི་མཐའ་རྣམས་སུ་ཀ་བ་ཕྱོགས་མདོག་ཅན་གཉིས་གཉིས། དཔངས་སུ་ཆ་ཕྲན་བཅུ་དྲུག་ཡོད་པ་བརྒྱད་འཛུགས།
རྩིག་པའི་ནང་ནས་ཇི་ཙམ་དོར་བའི་སར་འཛུགས་སྙམ་ན། དེའི་སྟེང་གི་གདུང་ཟླུམ་ཕྱོགས་བཞིའི་སྒོའི་ཐད་ཀྱི་རྩིག་པ་ལ་རེག་དགོས་པས། དེ་དང་ཀ་བ་གཉིས་ཕྲད་པའི་ས་ནི། ཚངས་ཐིག་ནས་གཡས་གཡོན་དུ་ཆ་ཕྲན་ལྔ་རེ་ཕྱིན་པའི་སར་ནང་གི་གདུང་ཟླུམ་གྱི་འགྲོས་དང་འཚམས་པར་འཛུགས་ཤིང་བརྩེགས་ནི་ཀ་བ་དེ་དག་གི་སྟེང་དུ་གདུད་ཟླུམ་གྱི་འགྲོས་དང་འདྲ་བའི་ཆ་ཕྲན་གཅིག་དང་། ཆ་ཕྲན་གཅིག་གི་ལྔ་ཆའི་དཔངས་ལ་ཞུ་རིང་ཐུང་གི་རྣམ་པ་ཇི་ལྟར་མཛེས་པའོ། ། གདུང་ནི་དེ་དག་གི་སྟེང་དུ་གདུང་ཆ་ཕྲན་གཅིག་ཟླུམ་པོར་བསྐོར་བའོ། ། གདུང་ལ་རྡོ་རྗེས་མཚན་ཞིང་ཀ་བ་ནི་ཤར་དུ་འཁོར་ལོ། ། ལྷོར་རིན་པོ་ཆེ། ནུབ་ཏུ་པདྨ། བྱང་དུ་རལ་གྲིས་མཚན་པའོ། །
ཐོག་ཕུབ་རིམ་པ་གསུམ་ནི། གདུང་ཟླུམ་དེ་དང་ཕྱིའི་གསེར་གྱི་སྐ་རགས་མཉམ་པོར་ཡོད་པའི་སྟེང་དུ་གཅམ་བཏང་སྟེ། ཕྱི་གྲུ་བཞི་ དང་། ནང་ཟླུམ་པོའི་ཚུལ་གྱིས་ཕུབ་པ་ནི་ཐོག་ཕུབ་འོག་མའོ། ། གདུང་ཟླུམ་གྱི་སྟེང་དུ་བརྩིགས་ཟླུམ་ཟུར་ཐིག་གིས་བཅད་པའི་ཕྱོགས་མདོག་ཅན། དཔངས་སུ་ཆ་་་་་་འདིར་ཟླུམ་པོ་འཁོར་བཅས་ལ་ཆ་ཕྲན་དྲུག་དགོས་པས་རྩེག་པ་ལ་ཆ་ཕྲན་བཞི་བྱ། དེས་ན་འདིར་ཐོག་བར་འོག་གཉིས་ཀྱི་འགེབས་ཀྱི་མཐུག་སྲབ་ཀྱང་དཔངས་ལ་བརྩིས་པས་ཐོག་དཔངས་སོ་གཉིས་འབྲིག་གོ་ཕྲན་གསུམ། དེའི་སྟེང་དུ་ཕ་གུ་ཆ་ཕྲན་གཅིག་གི་སུམ་ཆ། དྲྭ་བ་ཆ་ཕྲན་གཅིག དེའི་སྟེང་དུ་གདུང་ལེབ་ཆ་ཕྲན་གཅིག་གི་ལྔ་ཆ།
དེའི་སྟེང་གདུང་བཞི་མིག་མངས་རིས་སུ་བྲེས་པའི་གདུང་ཕྲད་མཚམས་འཕེལ་ཁ་སྤྲད་པའི་རྣམ་པ་ཅན། ཕྱོགས་མཚམས་ཀྱི་རེ་མིག་བརྒྱད་ཟླུམ་པོར་ཕུབ། བྱ་འདབ་དང་མདའ་ཡབ་པུ་ཤུ་རྣམས་སྔ་མ་བཞིན་བྱས་པ་ཐོག་ཕུབ་བར་མའོ། ། རེ་མིག་དབུས་མའི་སྟེང་དུ་གདུང་སྟེགས་བརྩིགས་པ་གྲུབ་བཞི་སྔོན་པོ་ཆ་ཕྲན་གསུམ། དེའི་སྟེང་དུ་ཕ་གུ་ཆ་ཕྲན་སུམ་ཆ། དྲྭ་བ་ཆ་ཕྲན་སུམ་གཉིས། དེ་སྟེང་གདུང་ལེབ་དང་བཅས་པས་ཐོག་ཁད་མཉམ་པར་ཕུབ། བྱ་འདབ་མདའ་ཡབ་པུ་ཤུ་རྣམས་སྔར་བཞིན་ལ། རྡོ་རྗེ་རིན་པོ་ཆེའི་ཏོག་གིས་སྤྲས་པ་ཐོག་ཕུབ་གསུམ་པའོ། ། དེ་ལྟར་ན་སྣ་ཚོགས་རྡོ་རྗེའི་ལྟེ་བ་ནས་ཐོག་ཕུབ་གོང་མའི་བར་ཆ་ཆེན་བརྒྱད་དང་།
རྩིག་པའི་ནང་མཐའ་ནས་ནང་མཐའི་བར་ལ་ཆ་ཆེན་བརྒྱད་ཡོད་པར་མཉམ་པ་ནི། ལུས་ཡས་མར་དང་ཕན་ཚུན་འདོམ་ གང་བར་མཉམ་པ་མཚོན་ནོར་བུ་རྒྱས་པའི་གཞལ་མེད་ཁང་ལས། འཕང་དུ་དཔག་ཚད་གསུམ། རྒྱར་དཔག་ཚད་ལྔ་ཡོད་པར་གསུངས་པའི་དོན། ཤར་ནུབ་ཏུ་ཆ་ཆེན་བརྒྱད། ཆ་ཕྲན་སུམ་ཅུ་སོ་གཉིས་སུ་ཡོད་པ། དེ་ཉིད་དུམ་བུ་ལྔར་བགོས་པའི་དུམ་བུ་རེ་རེ་ནི་དཔག་ཚད་རེ་རེར་བྱས་པས། འདིར་དཔག་ཚད་རེ་ལ་ཆ་ཕྲན་དྲུག་རེ་དང་། ཆ་ཕྲན་གཅིག་གི་ལྔ་གཉིས་རེ་ཐོབ་སྟེ། དེ་ལྟར་རྒྱར་དཔག་ཚད་ལྔ་ཞེས་པའི་དོན་ནོ། །
དཔངས་སུ་དཔག་ཚད་གསུམ་པ་ནི་གྲུ་བཞི་པའི་ཐོག་མན་ཆད་ཀྱི་དཔངས་ཡིན་པས། ཆ་ཕྲན་བཅུ་དགུ་དང་། ཆ་ཕྲན་གཅིག་གི་ལྔ་ཆ་སྟེ། མདོར་ན་རྩིག་པའི་དཔངས་ཆ་ཆེན་བཞི་ལ་ཕ་གུ་ལ་ཆ་ཕྲན་གཅིག དྲྭ་ཕྱེད་ལ་ཆ་ཕྲན་གཉིས། གསེར་གྱི་སྐ་རགས་ཆ་ཕྲན་གཅིག་གི་ལྔ་ཆ་སྟེ། འདི་མན་ཆད་དཔག་ཚད་གསུམ་ཡིན་ལ། སྐ་རགས་དང་ནང་གི་གདུང་དཔངས་མཉམ་པའི་སྟེང་ནས་ཐོག་འབུབས་པ་ཡིན་ནོ། ། སྒོ་ནི་དཔངས་སུ་ཆ་ཆེན་གཉིས་ཡོད་པ། འཛུད་པ་ནི་རྩ་ཐིག་ནས་གཡས་གཡོན་གྱི་མདུན་ངོས་སུ་ཆ་ཆེན་གཅིག་སོང་བ་ནི་སྒོ་འཁྱུད།
དེ་གཉིས་ལས་གཡས་གཡོན་དུ་ཆ་ཕྲན་གཉིས་རེ་སོང་བ་ནི་སྒོ་འགྲམ། ཡང་དེ་གཉིས་ལས་མདུན་ངོས་སུ་ནང་དུ་ཆ་ཕྲན་གསུམ་ཕྱི་རུ་ཆ་ཆེན་གཅིག་ སོང་བ་ནི་སྒོ་ལོགས་ཡིན། སྒོ་ལོགས་ཀྱི་རྩིག་པ་ལྔ་པོ་སྙུག་བྲིའི་སོ་ལྟར་གསེག་གཅོད་དོ། ། སྒོ་འཁྱུད་ཀྱི་ཕྱི་འགྲམ་དུ་རེ་བཞི་དང་བཅས་པའི་སྒོ་ཉིས་དྲལ་གྱི་དབྱིབས་ཅི་མཛེས་སུ་འཛུད་པར་བྱེད་དོ།་་་་་ སྒོ་རྣམས་འབྱེད་གཅོད་ནང་དུ་བྱེད། ། རྟ་བབས་ནི་འདིར་བློས་བསླང་གི་དབང་དུ་བྱས་ན། རྟ་བབས་སྒོ་གདོང་ལ་སྦྱོར་བའི་ཚེ་སྒོ་ལོགས་ནས་སྒོ་ལོགས་ཀྱི་བར་དུ་གདུང་ཆ་ཆེན་གཅིག་བཏང་བའི་སྟེང་དུ་ཡ་ཕུབ་ཀྱི་རྩིགས་རྒྱུན་ཆ་ཕྲན་གཅིག དེ་ཐམས་ཅད་ཀྱི་དཔངས་སུ་ཆ་ཕྲན་དགུ། དེ་རྣམས་ཀྱི་སྟེང་ཐོག་མཉམ་པར་ཕུབ། སྒོ་འགྲམ་གྱི་ཕྱི་མཐའ་དང་།
སྒོ་ལོགས་ཀྱི་ཕྱི་མཐའ་གཉིས་སུ་རྟ་བབས་ཀྱི་ཀ་བ་དཔངས་སུ་ཆ་ཕྲན་ལྔ་པ། ཀ་རྒྱན་དང་བཅས་པ་བཞི་བཞི་བཙུགས་པ། དེའི་སྟེང་དུ་སྒོ་འགྲམ་གྱི་ཕྱིན་ནས་སྒོ་ལོགས་ཀྱི་བར་མདུན་དུ་འོང་ཞིང་། དེ་ནས་སྒོ་ལོགས་ཅིག་ཤོས་ཀྱི་བར་ངོས་སུ་སོང་བ། དེ་ནས་སྒོ་འགྲམ་གཅིག་ཤོས་ཀྱི་བར་རྒྱབ་དུ་སོང་བར་གྱུར་པའི་རྡོ་རྗེའི་གདུང་འགོད། དེའི་སྟེང་དུ་རྟ་བབས་རྣམས་བརྩིགས་ཏེ། ཀ་རྒྱན་གྱི་སྟེང་དུ་ཆ་ཕྲན་གཅིག་པ། དེ་ནས་ཀ་བའི་སྟེང་དུ་བང་རིམ་གཉིས་པ་ལ་ཆ་ཕྲན་གཅིག་གིས་ཐུང་བ། དེ་ནས་མུན་སྣམ་གྱི་སྟེང་དུ་བང་རིམ་གསུམ་པ་སྔར་བས་ཆ་ཕྲན་གཅིག་གིས་ཐུང་བ། དེ་ནས་སྒོ་ཁང་ཆ་ཕྲན་གཅིག་གིས་ཐུང་བ་རྣམས་ནི་རིམ་པ་བཞི་སྟེ།
དེའི་སྟེང་དུ་པདྨ་ཆོས་འཁོར་གདུགས་སོགས་འགོད་དོ། ། དེ་ལྟར་ན་རྟ་བབས་ཀ་བ་དང་བཅས་པའི་དཔངས་ཆ་ཕྲན་དགུ་ཡིན་ལ། དེ་བཞིན་དུ་རྩ་བའི་སྒོ་དང་། སྒོ་འཁྱུད་དང་། འགྲམ་ལོགས་རྣམས་ཀྱི་དཔངས་ཀྱང་ཆ་ཕྲན་དགུ་དང་། སྒོའི་དཔངས་ཀྱང་སྔར་བཤད་པ་ལྟར་ཆ་ཆེན་གཉིས་ཡིན་ནོ། ། དེ་ལྟར་གཡས་གཡོན་གྱི་རྟ་བབས་ནི་རིང་ཐུང་གི་ཚུལ་དུ་གནས་ལ། སྒོ་མདུན་གྱི་རྟ་བབས་ཀྱི་ལོགས་མཉམ་པོར་ཡོད་ཀྱང་། ཁ་དོག་མི་འདྲ་བའི་དབང་གིས་སྣམ་བུ་བཞི་ཡོད་དོ། ། ཞེས་པ་ནི་རྗེ་བླ་མ་རྡོ་རྗེ་འཆང་གིས་བཞེད་པའོ། །
མུས་ཆེན་སངས་རིན་གྱིས་ནི། རྗེ་བཙུན་གྱིས་ལོ་ཧི་པའི་སྒྲུབ་ཐབས་ལས་གསུངས་པའི་དོན་ཀྱང་འདི་དང་སྦྱོར་བར་བཞེད་ཀུན་མཁྱེན་གོ་རམས་པས་ནི་གསུང་དེའི་དོན་འདི་ལྟར་བཞེད་དེ། སྤྱིར་སྒོ་ཁང་བྲིས་པ་བཞིན་བརྩིགས་ནས་ཡོད་པར་འདོད་ལ། དམིགས་གསལ་བྲི་བྱའི་ཡ་ཕུབ་ནི་སྒོའི་དངོས་གཞིའི་ཐད་ཀྱི་རྩིག་རྒྱུན་མ་ཆད་པ་མཚོན་པའི་ཕྱིར། དེར་བྲིས་པ་ཡིན་གྱི་བསྒོམ་བྱ་ལ་ཡ་ཕུབ་ཀྱི་ཐད་ཀྱི་རྩིག་པ་མེད་པར་འདོད་དོ། ། འོ་ན་བསྒོམ་བྱ་ལ་རྩིག་རྒྱུན་ཆད་པར་འགྱུར་རོ་སྙམ་ན་མ་ཡིན་ཏེ། སྒོའི་སྟེང་དུ་ཡང་ཆ་ཆེན་གཉིས་ཀྱི་རྩིག་ རྒྱུན་མ་ཆད་པར་ཡོད་པའི་ཕྱིར་རོ། ། རྟ་བབས་ཀྱི་སྒོ་ཁང་གི་སྟེང་འགེབས་དགོས་པས། སྒོ་ལོགས་ཀྱི་ཕྱི་མཐའ་ཆ་ཕྲན་རེ་རེ་སོང་བའི་བར་ནང་ངོས་འདོད་སྣམ་ལ་རེག་པ་དང་། ཕྱི་ངོས་སྣ་ཚོགས་རྡོ་རྗེའི་ལྟེ་བ་ཟད་མཚམས་སུ་སྟེགས་བུ་གྲུ་བཞི་དཔངས་སུ་ཆ་ཕྲན་ཅིག
དེའི་སྟེང་དུ་བུམ་པ་ཆ་ཕྲན་གཅིག དེའི་སྟེང་དུ་ཀ་བ་ཆ་ཕྲན་ལྔ་པ་བཞི་འཛུགས་སོ། ། དེ་དག་གི་སྟེང་དུ་ཞུ་རིང་ཐུང་གཉིས་ལ་དཔངས་སུ་ཆ་ཕྲན་གཅིག སྲིད་དུ་ཞུ་རིང་ཆ་ཕྲན་གཉིས་ཡོད་པ། རྩེ་མོས་ཀ་རྒྱན་དང་མུན་པའི་ཕྱེད་ནོན་པའི་ཚུལ་ཡོད་པའོ། ། དེའི་སྟེང་དུ་མདུན་ངོས་ལ་གདུང་། དཀྱུས་སུ་ཆ་ཆེན་བཞི། དཔངས་སུ་ཆ་ཕྲན་གཅིག་ཡོད་པ་དང་། ཀ་བ་ནང་མ་གཉིས་གཉིས་ཀྱི་སྟེང་དུ་ཡང་དེ་དང་མཉམ་པའི་གདུང་འགོད་དོ། ། དེའི་སྟེང་དུ་རྟ་བབས་སྣམ་བུ་འོག་མ་དཀྱུས་སུ་ཆ་ཆེན་བཞི།
ཞེང་དུ་ཆ་ཕྲན་ལྔ་ཡོད་པས་བཀབ། དེའི་སྟེང་དུ་སྣམ་བུ་གོང་མ་གསུམ་གཡས་གཡོན་དང་། མདུན་ངོས་སུ་ཆ་ཕྲན་རེ་རེས་ཐུང་བ་བརྩེགས་ཏེ། མཆོད་རྟེན་གྱི་བང་རིམ་ལྟར་ཡོད་པའི་སྟེང་མ་ལ་དཀྱུས་སུ་ཆ་ཕྲན་བཅུ་དང་། ཞེང་དུ་ཆ་ཕྲན་གཉིས་ཡོད་པའོ། ། དེའི་དབུས་སུ་པདྨ་འཁོར་ལོ་གདུགས་གསུམ་ ཆ་ཆེན་གཅིག་གི་ཚད་དང་། གཡས་གཡོན་དུ་རི་དྭགས་ཕོ་མོ་གཉིས་དང་། མཇུག་མའི་ངོས་སུ་གདུགས་འཛིན་པའི་སྤྲེའུ་གཉིས་དང་། སྣམ་བུའི་རིམ་པ་རྣམས་ལ་རྒྱལ་མཚན་དང་། བ་དན་ལ་སོགས་པ་རྒྱན་སྣ་ཚོགས་ཀྱིས་བརྒྱན་པའོ། །
སྣམ་བུ་བཞི་ཆར་གྱི་ནང་ངོས་མཉམ་པ་དང་། སྒོའི་སྟེང་གི་ལོགས་ཀྱི་རྩིག་པའི་བར་ན་ཆ་ཕྲན་གཉིས་སྟོང་པར་ཡོད་པ་ནི་རྩིགས་པའི་དངོས་གཞི་དང་། རྟ་བབས་ཀྱི་བར་དུ་ནམ་མཁའ་སྟོང་པ་དང་བཅས་པའི་དོན་ཡིན་ཅིང་། སྒོ་ཁང་གི་རྩིག་པ་དང་། རྟ་བབས་ཀྱི་བར་ན་ཆ་ཕྲན་གཅིག་ཡོད་པ་ནི་ཀ་པ་བཞིས་མཐོ་བར་བཏེག་པ་ཞེས་དང་། ཀ་བ་བཞི་དགོས་པའི་དོན་ཀྱང་ཡིན་ནོ། ། སྒོ་ཁང་གི་རྩིག་པའི་དཔངས་ནི། རྟ་བབས་སྒོ་གདོང་ལ་སྦྱར་བ་ལྟར་ན་ཆ་ཕྲན་དགུ་དགོས་ཤིང་། རྟ་བབས་ཀྱིས་འགེབས་པ་ལྟར་ན། རྩ་བའི་སྒོ་དང་མཉམ་པར་ཆ་ཕྲན་བརྒྱད་དོ། །
ནང་གི་དབྱིབས་ནི། ཀྱཻ་རྡོར་མན་ངག་ལུགས་ལྟར་ན་པདྨ་འདབ་མ་བརྒྱད་ཀྱི་ཕྱི་རོལ་ཏུ་རྡོ་རྭ་མེ་རི་དང་བཅས་པས་བསྐོར་བ་ནི། ཡབ་ཀྱི་ཕྱོགས་ལ་འཕར་མ་གཅིག་པའི་དོན་ཏོ། ། སྒྲུབ་བྱེད་མཐའ་དཔྱོད་རྣམས་ བླ་མ་གོང་མའི་གསུང་རབ་ལ་རྟོགས་པར་བྱའོ། ། ཞེས་པ་འདི་ནི་རང་དང་རང་འདྲའི་བློ་དམན་གཞན་ལའང་ཕན་སེམས་ཀྱིས་དགེ་སློང་སངས་རྒྱས་ཕུན་ཚོགས་ཀྱིས་སོ། ། སརྦ་མངྒ་ལཾ་ཤུ་བྷཾ་བྷ་ཝནྟུ། འདི་ནི་བློས་བསླང་ལག་ལེན་གྱི་ཚིག་དོགས་གནས་རྣམས་ཁུངས་དཔྱད་བླ་མའི་གསུང་རྒྱུན་བཅས་མཆན་བུས་གསལ་བ་སོགས་ཡིད་བརྟན་ཐུབ་པ་ཡིན་ནོ།། །། PAGE * MERGEFORMAT 4 སངས་རྒྱས་ཕུན་ཚོགས། གཞལ་ཡས་ཁང་གི་ཕྱག་ཚད་མདོར་བསྡུས། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
