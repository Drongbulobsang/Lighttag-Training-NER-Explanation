གསུང་འབུམ། སངས་རྒྱས་ཕུན་ཚོགས།
པོད ༡༢
རྣལ་འབྱོར་མར་ཉེར་མཁོའི་རེག་ཟིག
༄༅། །རྣལ་འབྱོར་མར་ཉེར་མཁོའི་རེག་ཟིག་བཞུགས་སོ།། རྣལ་འབྱོར་མའི་ཟིན་བྲིས་རྡོ་རྗེ་འཆང་གི་དངོས་སློབ་མཁས་གྲུབ་གཞོན་ནུ་སེང་གེའི་གསུང་ལ། ནམ་མཁའ་ཆོས་བཟང་དཔལ་གྱིས་ཟིན་བྲིས་སུ་མཛད་པར། མཐུན་རྐྱེན་འཛོམ་ཞིང་གནས་དབེན་པར་བསམ་གཏན་གྱི་སྤྱོད་ལམ་དང་ལྡན་པས། སྐྱབས་ཡུལ་བླ་མ་རྡོ་རྗེ་ཆོས་ཀྱི་སྐུ་ལ་རིགས་ལྔ་སོགས་སངས་རྒྱས་དཀོན་མཆོག ཐུགས་རྒྱུད་ལུང་རྟོགས་ཀྱིས་བསྡུས་པའི་ཆོས་དཀོན་མཆོག སྐྱེ་མཆེད་དང་ཚིགས་སོགས་བྱང་ཆུབ་སེམས་དཔའ་དང་ཁྲོ་བོར་བཞུགས་པ་དགེ་འདུན་དཀོན་མཆོག་གོ ། སྐྱབས་སེམས་དམིགས་པ་སྐོར་གཅིག ཡིག་བརྒྱ་སྤྱི་མཐུན་མཎྜལ་དང་བླ་མའི་རྣལ་འབྱོར་ཕྱོགས་གཅིག་ཏུ་མཛད་པར། སྔར་གྱི་སྐྱབས་འགྲོའི་ཡུལ་དེ་ཉིད་རང་གི་སྤྱི་བོར་བསྒོམ་དེའི་ཐུགས་ཁ་ནས་འོད་ཟེར་འཕྲོས་པས་བརྒྱུད་པའི་བླ་མ་རྣམས་སྤྱན་དྲངས་ཏེ།
དེ་ལ་ཐིམ་པར་བསམ། ཡིད་རྩེ་གཅིག་ཏུ་དུས་གསུམ་སངས་རྒྱས་ཐམས་ཅད་ཀྱི་ངོ་བོ་དཔལ་ལྡན་བླ་མ་དམ་པ་རྣམས་ལ་སྐྱབས་སུ་མཆིའོ། ། ཞེས་ཅི་ནུས་གསོལ་བ་གདབ། མཎྜལ་ཅི་འགྲུབ། གནས་གསུམ་དུ་ཡི་གེ་གསུམ་བསྒོམ་ལ་དབང་བཞི་བླངས། བླ་མ་རང་ལ་བསྟིམ། རང་གི་སྙིང་གར་ཆོས་འབྱུང་ཉིས་བརྩེགས་ཀྱི་ལྟེ་བར་བཾ། གྲྭ་དྲུག་ལ་དགའ་བ་འཁྱིལ་བ་རེ་རེ། གཉིས་པ་དངོས་གཞི་ལ། རྒྱུ་བསྐྱེད་རིམ།
འབྲས་བུ་རྫོགས་རིམ་མོ། ། དང་པོ་ལ་གསུམ། རིམ་གྱིས་གསལ་གདབ་པ་དང་། ང་རྒྱལ་ལ་བསླབ་པ་དང་སེམས་འཛིན་པའོ། ། དང་པོ་ནི། སྙིང་ཀའི་ཆོས་འབྱུང་གི་བཾ་ཡིག་དེ་ཕུས་བཏབ་པ་བཞིན་ཇེ་ཆེར་སོང་ནས་མཐར་ཡངས་ཤིང་རྒྱ་ཆེ་བར་བསྒོམ། རྒྱུད་གཞན་དུ་སྭ་བྷ་ཝ་བཤད་པའི་དོད། དེའི་ནང་དུ་རང་གི་རྣམ་པར་ཤེས་པ་བཾ་ཡིག་ཡོངས་སུ་གྱུར་པ་ལས་པད་ཟླར་རོ། ། རྒྱན་མེད། རྒྱན་ཅན་ནོ། །
ཞག་བདུན་བདུན་ནས་དམིགས་པ་སྤྲོའོ། ། རྫོགས་རིམ་གྱི་སྐབས་སུ་རྗེ་བཙུན་གྱི་འཁྲིད་ཡིག་ཏུ་ནམ་མཁའི་རང་བཞིན་གྱི་ཐིག་ལེ་དབུས་སུ་བསྒོམ་པར་བཤད་ཀྱང་། དེ་ནི་མན་ངག་གབ་པ་ཡིན་གྱི། དྲོད་སྐྱེད་པའི་གདམས་ངག་ཡིན་པས་མེ་རླུང་དབུས་སུ་བསྒོམ་གསུང་ངོ་། ། རླུང་ཁ་སྦྱར་ལ་ལག་པ་གཡོན་པས་ཕྲེང་བ་བཟུང་། གཡས་སེ་གོལ་ལོ། ། འདི་རྣམས་ཞག་བདུན་མ་མཐའ་འོ། ། གང་ཡི་་་་་་ཐིག་ལེ་ལ་གེའི་དམིགས་པ་དོར་ལ། ཧཾ་ཀྵྱཾ་སོགས་འབར་འཛག་དམིགས་བསྐོར་གཅིག་རེ་རེ། གཞན་ལ་སྟོན་པའི་ཚེ་དམིགས་ཐུན་རེ་རེའི་མགོར་སྐྱབས་འགྲོ་སེམས་བསྐྱེད་དངོས་གཞིའི་དམིགས་པ་བསྒོམ།
རྗེས་དགེ་བའི་རྩ་བ་བསྔོ་བ་དང་རྣལ་འབྱོར་མའི་ང་རྒྱལ་གྱི་སྤྱོད་ལམ་རྣམས་བྱེད་དོ། ། གོམས་ནས་ཐུན་གཅིག་ལ་དམིགས་པ་རྣམས་བསྐྱང་བ་ཡིན་ནོ། ༈ །གོ་སྙོད། དབྱེར་མ། འུ་སུ་གསུམ་བསྲེས་བ་ལ་སྤོད། ཅོང་ཞི་བྲེ་གསུམ། ནས་སྔོན་རྗེན་ཕྱེ་བྲེ་གསུམ། སྲན་མ་བྲེ་གང་། གྲོ་བྲེ་ཕྱེད། ཡུངས་ཀར་ཕུལ་གང་།
འབྲས་ཕྱེ་ཕུལ་གང་། ཞིབ་བཏགས་རང་འཐག་མིག་ནས་འདོན། ཡོན་ཏན་བརྗོད་ཀྱིས་མི་ལང་ངོ་། ། ཚོགས་སྒོམ་པའི་གསུང་ལ་མཉམ་གཞག་སྙིང་པོ་རྒྱལ་མཚན་གྱིས་ཟིན་བྲིས་མཛད་པར། འོག་རླུང་ཅུང་ཟད་འཐེན་པས་འོག་སྒོའི་རླུང་གིས་སུམ་མདོའི་མ་སྦར་བས་ལྟེ་བའི་ཨཾ་ཡང་མེར་འབར། མེ་དེས་དབུ་མ་ཆ་ཕྲ་ནས་ཁ་མ་ཕྱེད་རྐྱང་མ་ཆུའི་རང་བཞིན་ཡིན་པས་ཁ་མ་ཕྱེད། གཡས་རོ་མ་མེའི་རང་བཞིན་དང་ནུས་པ་སྡོངས། རེངས་ཞེས་པ་གཟུང་འཛིན་གྱི་རྟོག་པ་བག་ལ་ཞ་དང་བཅས་པ་རེངས་བར་བྱེད། འབྱེར་བར་བྱེད། སྐྲག་པར་བྱེད་པ་ཡིན་གསུང་།
མཐར་སངས་རྒྱས་ནའང་འདི་བཞིན་སངས་རྒྱས། རྣལ་འབྱོར་དབང་ཕྱུག་གི་ཞལ་གདམས་ཐུན་མོང་གི་དངོས་གྲུབ། གྲུབ་ཆེན་བཅུ་དང་ཕྲ་མོ་བརྒྱད་ནི། ཚེ་སྒྲུབ་རྡོ་རྗེ་ཆུ་འཐུང་དང་།་་་་་ བཅུད་ལེན། ། ཐིག་ལེ་འཛག་མེད་ལྟེ་བསྒྱུར་དང་། ། རླུང་གི་བཅུད་ལེན་འཆི་བསླུ་དང་། ། དབང་བསྡུད་་་་་་འདི་བདེ་བསྐྱེད་དབང་བསྡུད་གཉིས་ནད་གྲོལ་གདོན་གྲོལ་དང་། ། ནོར་སྒྲུབ་སྐྱེ་བ་བརྟག་པའོ། ། ཕྲ་མོ་བརྒྱད་ནི་གཟའ་རིགས་བསྲུང་དང་བགེགས་རིགས་བསྲུང་། །
རྐྱལ་པ་ཁ་བཅུ་རབ་རིབ་གསལ། ། དག་པ་གསལ་དང་སྙིང་རླུང་གསལ། ། སྔར་མེད་གཏུམ་མོའི་དྲོད་སྤེལ་དང་། ། དགེ་དང་མི་དགེའི་ལྟས་བརྟག་པའོ། ། ལམ་སྦས་བཤད་ཀྱི་ཐུན་མོང་གི་གདམས་པའོ། ། ཞེས་པ་འདིའང་རྣལ་འབྱོར་མའི་ཟིན་བྲིས་སུ་ཆོས་སྨྲ་བའི་བཙུན་པ་སངས་རྒྱས་ཕུན་ཚོགས་ཀྱིས་སྨྲས་པའོ།། །། སརྦ་མངྒ་ལཾ།། །། PAGE * MERGEFORMAT 2 སངས་རྒྱས་ཕུན་ཚོགས། རྣལ་འབྱོར་མར་ཉེར་མཁོའི་རེག་ཟིག PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
