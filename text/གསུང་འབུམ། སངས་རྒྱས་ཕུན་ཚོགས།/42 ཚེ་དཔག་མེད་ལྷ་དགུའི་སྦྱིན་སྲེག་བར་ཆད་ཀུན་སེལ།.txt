གསུང་འབུམ། སངས་རྒྱས་ཕུན་ཚོགས།
པོད ༤༢
ཚེ་དཔག་མེད་ལྷ་དགུའི་སྦྱིན་སྲེག་བར་ཆད་ཀུན་སེལ།
༄༅། །ཚེ་དཔག་མེད་ལྷ་དགུའི་སྦྱིན་སྲེག་བར་ཆད་ཀུན་སེལ་བཞུགས་སོ།། བླ་མ་དང་མགོན་པོ་ཚེ་དཔག་ཏུ་མེད་པ་ལ་ཕྱག་འཚལ་ལོ། ། འདིར་ཚེ་དཔག་མེད་ལྷ་དགུའི་བསྙེན་པ་རྫོགས་པའི་རྣལ་འབྱོར་པས། སྔགས་ཀྱི་ནུས་པ་འབྱུང་ཞིང་ལྷག་ཆད་ཁ་སྐོང་བ་དང་། སྡིག་སྒྲིབ་ཞི་བའི་ཕྱིར། ཞི་བའི་སྦྱིན་སྲེག་བྱེད་པར་འདོད་པས། ཐབ་ཁུང་ཟླུམ་པོ་ཁྲུ་དོ་པའི་ནང་དུ། ཁ་ཁྱེར་དང་མུ་རན་སོར་བཞི་བསྐོར། མུ་རན་ལ་རྡོ་རྗེའི་ཕྲེང་བ་བྲི། ཕྱི་རོལ་དུ་སྟེགས་བུ་གྲུ་བཞི་པ།
ཟླ་ཕྱེད་རྡོ་རྗེས་མཚན་པ་བྱ། གཞི་ཚོན་ཐམས་ཅད་དཀར་པོ། རྡོ་རྗེ་སེར་པོ་དེའི་ནང་དུ་དཀྱིལ་འཁོར་ཡོངས་རྫོགས་སམ། མི་ནུས་ན་པདྨ་འདབ་བརྒྱད་ལྷ་དགུའི་མཚན་མ་དང་བཅས་པ་བྲི། ཁ་ཁྱེར་གྱི་སྟེང་དུ་བུད་ཤིང་བརྩིག ཤར་ལྷོའི་མཚམས་སུ་མེ་ཚང་ཏིང་ལོ་བཞག ཐབ་ཀྱི་ནུབ་ཏུ་སྒྲུབ་པ་པོའི་སྟན་དང་། མདུན་དུ་བསང་ཆུ་འཐོར་གཡབ། རྡོར་དྲིལ། དགང་གཟར་བླུགས་གཟར།
ཀུ་ཤའི་ཆུན་པོ་བརྒྱད། མེ་ཡོལ་དཀར་རྩི་བྱུགས་པ་དང་། སྒྲུབ་པ་པོའི་གཡས་ནས། ཡམ་ཤིང་མར་ཏིལ་ཟས་མཆོག་དང་། ། འབྲས་དང་སོ་བ་ནས་སྲན་མ། ། གྲོ་དང་དུར་བ་ཀུ་ཤ་སྟེ། ། གཡོན་ནས་ཆུ་གཉིས་ཉེར་མཆོད་ལྔ། ། དེའི་ཕྱི་རུ་འདས་གཏོར་དང་། ། རྒྱལ་ཆེན་ཆ་གསུམ་མེ་ལྷ་ཡི། ། གཏོར་མ་རྣམས་ནི་རིམ་བཞིན་བཤམས། །
ཕྱི་དྲོའི་དུས་སུ་ཁྲུས་དང་གཙང་སྦྲ་སྔོན་དུ་འགྲོ་བས། འབྱོར་ན་རྒྱན་གོས་དཀར་པོས་བརྒྱན་ལ། ཞི་བའི་སེམས་དང་ལྡན་པས། རྗེ་དཀོན་མཆོག་ལྷུན་གྲུབ་ཀྱི་མཛད་པའི་ཚེ་ཆོག་འཆི་མེད་གྲུབ་པའི་ལམ་བཟང་ནས་བྱུང་བ་ལྟར། སྐྱབས་འགྲོ་སེམས་བསྐྱེད་ནས་གཞལ་ཡས་ཁང་རང་ལ་ཐིམ་ཞེས་པའི་བར་བདག་བསྐྱེད་རྫོགས་པར་བྱ། བསང་ཆུ་ལ་ཨ་མྲྀ་ཏ་ཉེར་གཅིག་གིས་བྱིན་གྱིས་བརླབས་ལ། རྫས་རྣམས་ལ་གཏོར་ཏེ། ཨ་མྲྀ་ཏས་བསངས། སྭ་བྷ་ཝས་སྦྱངས། སྟོང་པའི་ངང་ལས་རིན་པོ་ཆེ་ལསགྲུབ་པའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ།
མཆོད་རྫས་རྣམས་དཀྱིལ་ཆོག་བཞིན་དང་། བསྲེག་རྫས་རྣམས་ལྷ་མཉེས་པར་བྱེད་པའི་ནུས་པ་དང་ལྡན་པར་བསྐྱེད། སོ་སོའི་ཕྱག་དང་བཅས་ཨརྒྷཾ་ནས་ཤཔྟའི་བར་དང་། ཨོཾ་ཨཱཿཧཱུྃ་གི་བྱིན་གྱིས་བརླབ། རྩྭ་གཙང་མ་དང་བཅས་པའི་ཡམ་ཤིང་གི་རྩེ་ལ་རས་དམར་སྦགས་པའི་སྤོས་འདེས་མེ་སྦར་ཏེ། ཨོཾ་ཨགྣ་ཡེ་ཛྭ་ལ་རཾ། ཞེས་བརྗོད་ཅིང་ཐབ་ལ་གཡས་ནས་ལན་གསུམ་བསྐོར་ཏེ། མེ་ཚང་དུ་བཞུགས། རྩྭ་སྐམ་པོ་དང་མར་ཁུ་སོགས་ཀྱི་མེ་གསོ། བསངས་སྦྱངས་སྟོང་པའི་ངང་ལས་ཞི་བའི་ཐབ་ཁུང་དཀར་པོ་ཟླུམ་པོ་ཡངས་ཤིང་རྒྱ་ཆེ་བ་དྭངས་ཤིང་ཐོགས་པ་མེད་པ།
མུ་རན་ལ་རྡོ་རྗེ་ཕྲེང་བས་བསྐོར་བ་ནང་ཡེ་ཤེས་ཀྱི་མེ་རབ་ཏུ་འབར་བས་གང་བར་གྱུར། རང་གི་ཐུགས་ཀའི་ས་བོན་ལས་འོད་ཟེར་འཕྲོས་པས། ཤར་ལྷོ་ནས་མེ་ལྷ་འཁོར་དང་། བཅས་པ་ཨོཾ་བཛྲ་ས་མཱ་ཛཿ རྡོ་དྲིལ་འཛིན་པས། ཨོཾ་ཚུར་བྱོན་ཚུར་བྱོན་འབྱུང་པོ་ཆེ། ། མེ་ལྷའི་དྲང་སྲོང་གཉིས་སྐྱེས་མཆོག ། སྲེག་བླུག་ཞལ་ཟས་བཞེད་སླད་དུ། ། འདི་ནི་ཡང་དག་བསྙེན་པར་མཛོད། ། ཨོཾ་ཨགྣ་ཡེ་མ་ཧཱ་ཏེ་ཛ།
སརྦ་ཀརྨ་པྲ་སཱ་ད་ཀ་ཀ་རུ་ཎྱ་ཀྲྀ་ཏ་སརྦ་ཡསྨི་སིནྣ་ཧི་ཏོ་བྷ་ཝ། ཞེས་སྤྱན་དྲངས། པདྨ་ཀ་མ་ལཱ་ཡ་སཏྭཾ་གྱི་གདན་ཕུལ། ཐབས་ཀྱི་དབུས་སུ་པདྨ་དང་ར་སྐྱེས་ཀྱི་གདན་ལ་འཁོད་པ་ནི། མེ་ལྷ་སྐུ་མདོག་དཀར་པོ་ཞལ་ཅིག་ཕྱག་གཉིས་པ། གཡས་བགྲང་ཕྲེང་དང་། གཡོན་རི་བ་སྤྱི་བླུགས་འཛིན་པ། སྐུ་ལས་བདུད་རྩིའི་ཆུ་རྒྱུན་བབ་པ་དྲང་སྲོང་གི་ཚོགས་ཀྱིས། བསྐོར་བ་དང་བཅས་པར་གྱུར། ཀུ་ཤ་བརྒྱད་བསངས་སྦྱངས།
སྟོང་པའི་ངང་ལས་ཧཱུྃ་ལས་བྱུང་བའི་ཀུ་ཤ་སྔོ་ལྗང་རྩ་བ་དང་རྩེ་མོ་མ་ཉམས་པ། ཐབ་དང་ཡོ་བྱད་ཀྱི་འབགས་པ་དང་མ་དག་པ་སེལ་བའི་ནུས་པ་དང་ལྡན་པར་གྱུར། ཨོཾ་ཀུ་ཤ་འདི་ནི་གཙང་ཞིང་དགེ ། ས་ལས་སྐྱེས་པའི་སྙིང་པོ་མཆོག ། དཀོན་མཆོག་གསུམ་གྱི་དག་བྱེད་དེ། ། ཚངས་པ་ཡི་ཡང་དག་བྱེད་ཡིན། ། དེས་བདག་ལ་བགེགས་མེད་ཅིང་ཞེ་བར་མཛོད་གཅིག་སྭཱ་ཧཱ། ། ཞེས་དང་། ཨོཾ་བཛྲ་ས་ཏྭ་ཨ། ཞེས་པས་ཐབ་ཀྱི་ཕྱོགས་མཚམས་བརྒྱད་དུ་རྩེ་མོ་གཡས་བསྐོར་དུ་དབུལ།
མེ་ལྷའི་ལྗགས་ཧཱུྃ་ལས་རྡོ་རྗེ་ཧཱུྃ་གིས་མཚན་པ་ལས་འོད་ཀྱི་སྦུ་གུ་བྱུང་བས། དགང་བླུགས་ཀྱི་རཾ་ལ་ཕོག་ནས་མར་ཁུ་གསོལ་བར་བསམ་ཞིང་། ཨོཾ་ཨགྣ་ཡེ་སྭཱ་ཧཱ། ཞེས་པ་ལན་བདུན་གྱི་མཐར། དགང་བླུགས་ཁ་སྦྱར་ལ། ཨོཾ་ཡགྣ་ཡེ། ཨཱ་དཱི་པྱ། ཨཱ་དཱི་པྱ། ཨཱ་བི་ཥ། མཧཱ་ཤྲཱི་ཡེ་ཧ་བྱ་ཀ་བྱ་བ་ཧ་ནཱ་ཡ་སྭཱ་ཧཱ།
དེ་ལྟ་བུ་ལན་གསུམ་གྱིས་བྱོན་སྐྱེམས་ཕུལ། ཨོཾ་ཨགྣ་ཡེ་ས་པ་རེ་ཝ་ར་མགོར་སྦྱར་བའི་ཆུ་གཉིས་ཉེར་མཆོད་རོལ་མོ་དང་བཅས་པས་མཆོད། རྡོར་དྲིལ་འཛིན་པས། འཇིག་རྟེན་དབང་ཕྱུག་ཚང་དབང་མགོན་གྱི་སྲས། ། མེ་ལྷའི་རྒྱལ་པོ་ཌཱ་ཀིས་དབང་བསྐུར་ཞིང་། ། ཤེས་རབ་མཆོག་གིས་ཉོན་མོངས་ཐམས་ཅད་སྲེག ། འཇིགས་བྱེད་མེ་ལྷ་ཉིད་ལ་རྣམ་པར་འདུད། ། ཅེས་པས་བསྟོད། བསྲེག་རྫས་རྣམས་ལག་པ་གཡོན་པས་བཟུང་ལ། གཡས་པས་སྟེང་ནས་བླངས་ཞིང་མཆོག་སྦྱིན་གི་ཕྱག་རྒྱས་དབུལ་ཏེ།
ཨོཾ་བོ་དྷི་བྲིཀྵཱ་ཡ་སྭཱ་ཧཱ། ཡམ་ཤིང་། ཨོཾ་ཨགྣ་ཡེ་སྭཱ་ཧཱ། མར། ཨོཾ་སརྦ་པཱ་པཾ་ད་ཧ་ན་བཛྲ་ཡ་སྭཱ་ཧཱ། ཏིལ། ཨོཾ་སརྦ་སཾ་པ་དེ་སྭཱ་ཧཱ། ཟས་མཆོག ཨོཾ་བཛྲ་པུཥྚ་ཡེ་སྭཱ་ཧཱ། འབྲས།
ཨོཾ་བཛྲ་བི་ཛ་ཡེ་སྭཱ་ཧཱ། སོ་བ། ཨོཾ་བཛྲ་བེ་གཱ་ཡ་སྭཱ་ཧཱ། ནས། ཨོཾ་བཛྲ་མ་ཧཱ་བཱ་ལ་སྭཱ་ཧཱ། སྲན་མ། ཨོཾ་བཛྲ་གྷསྨ་རཱ་ཡ་སྭཱ་ཧཱ། གྲོ། ཨོཾ་བཛྲ་ཨ་ཡུ་ཥེ་སྭཱ་ཧཱ། དུར་བ།
ཨོཾ་ཨ་པྲ་ཏི་ཧ་ཏ་བཛྲ་ཡ་སྭཱ་ཧཱ། ཀུ་ཤ་རྣམས་ཉེར་གཅིག་རེ་ཕུལ། གོང་ལྟར་མཆོད་བསྟོད་བྱ། མར་བླུགས་གཟར་གང་ཐབ་ཏུ་བླུགས་ཏེ། ཨོཾ་ཨགྣ་ཡེ་ཛྭ་ལ་རཾ། མེ་ལྷ་འབར་བའི་རྣམ་པར་གྱུར། མེ་བསངས་སྦྱངས། སྟོང་པའི་ངང་ལས་ཐབ་ཀྱི་དབུས་སུ། གཞལ་ཡས་ཁང་གདན་དང་བཅས་པའམ། པདྨ་འདབ་མ་བརྒྱད་པའི་ལྟེ་བ་དང་འདབ་མ་རྣམས་ལ་ཟླ་བའི་དཀྱིལ་འཁོར་རེ་རེའི་སྟེང་དུ་ཧྲིཿདམར་པོ་རེ་རེ་སོགས་ནས།
གཙོ་འཁོར་ཐམས་ཅད་ལ་འོད་དཔག་མེད་ཀྱིས་དབུ་བརྒྱན། ཞེས་པའི་བར་དཀྱིལ་ཆོག་གི་མདུན་བསྐྱེད་ལྟར་རོ། ། གཙོ་བོ་དང་བླ་མ་ཐ་མི་དད་པ་ལ་སངས་རྒྱས་དང་བྱས་ཆུབ་སེམས་དཔའ་དཔག་ཏུ་མེད་པས་བསྐོར་ཏེ་བཞུགས་པར་གྱུར། སྔགས་གསུམ་སྦྲེལ་བ་ཚར་གཅིག་གི་རྗེས་སུ། ཨགྣ་ཡེ་ལན་བདུན་གྱི་མཐར་དགང་བླུགས་ཁ་སྦྱར་ཏེ། ཨཱ་དཱི་པྱ་སོགས་དང་། བདག་གི་ཚེ་ཐོག་མ་མེད་པ་ནས་བསགས་པའི་སྡིག་སྒྲིབ་བག་ཆགས་དང་བཅས་པ་ཐམས་ཅད་དང་། གསང་སྔགས་ཀྱི་ལྷག་ཆད་ཐམས་ཅད་ཤིནྟཾ་ཀུ་རུ་སྭཱཧཱ། དེ་ལྟ་བུ་ལན་གསུམ། མཆོད་པ་བསངས་སྦྱངས་སོགས་ནས།
ཚེ་དཔག་མེད་ལ་ཕྱག་འཚལ་ལོའི་བར་དཀྱིལ་ཆོག་བཞིན། སྔགས་གསུམ་ཚར་གཅིག་གི་མཐར་བསྲེག་རྫས་སོ་སོའི་སྔགས་གོང་གི་སྤེལ་ཚིག་དང་བཅས་བརྒྱ་རྩ་སོགས་ཕུལ། སྡིག་པ་སྦྱང་བ་དང་། སྔགས་ཀྱི་ནུས་པ་དབྱུང་བའི་དོན་དུ། ཏིལ་མདུན་དུ་གཞག་ལ། རང་གི་སྙིང་གའི་སྡིག་པའི་ས་བོན་ཀཾ་ཡིག་ནག་པོ། དེ་ལ་ཚེ་ཐོག་མ་མེད་པ་ནས་བསགས་པའི་སྡིག་སྒྲིབ་ཐམས་ཅད་འདུས། ལྟེ་བའི་ཧཱུྃ་ཡིག་ལས་འོད་ཟེར་འཕྲོས་པས་སྡིག་པ་ཐམས་ཅད་དེད་དེ་སྣ་སྒོ་ནས་ཀཾ་ཡིག་གི་རྣམ་པས་འཐོན་ནས་མདུན་གྱི་ཏིལ་ལ་ཐིམ། དེའི་སྟེང་དུ་ཨ་ཡིག་དཀར་པོ། དེ་ལས་འོད་ཟེར་བྱུང་ནས་ཏིལ་ལ་ཐིམ་པས་ཡེ་ཤེས་ཀྱི་བདུད་རྩིར་གྱུར་པ་ལྷ་རྣམས་ལ་ཕུལ་བར་བསམ་ཞིང་།
གང་ལ་བསྙེན་པ་སོང་བའི་སྔགས་ཀྱི་བཅུ་ཆའི་སྦྱིན་སྲེག་དབུལ་ཏེ། སྙིང་པོ་ལ་འབྲུ་འབུམ་འབུམ་ཕྲག་བཅུ་བཞི་མཛད་པས། འདིར་བཅུ་ཆ་ལ་ཁྲི་ཚོ་བཅུ་བཞི་འབུལ་དགོས། དེས་རིགས་འགྲེ། གང་ལྟར་བརྒྱ་རྩ་རེའི་མཇུག་ཏུ་སྤེལ་ཚིག་གི་གོང་ལྟར་བརྗོད། མེ་རྒྱུན་མི་འཆད་པ་སོགས་རྒྱུ་མཚན་ཞིབ་པར་སྤྱི་འགྲོ་ལྟར་རོ། ། མཐར་མཆོད་བསྟོད་རྒྱས་བསྡུས་གང་རིགས། དཀྱིལ་ཆོག་ནས་འབྱུང་བ་བཞིན་གྱིས་གཏོར་མ་བཏང་། སྔར་བྱོན་སྐྱེམས་ཀྱི་སྐབས་ལྟར་དགང་བླུགས་གསུམ་གྱི་གཤེགས་སྐྱེམས་འབུལ་མཆོད་བསྟོད་འདོད་དོན་ཞུས། ཐབ་ཀྱི་ཐལ་བ་ཅུང་ཟད་སྲིན་ལག་གིས་བླངས་ཏེ་འབྲུ་གསུམ་བརྗོད་ཅིང་།
གནས་གསུམ་དུ་ཐིག་ལེ་བྱས་པས་སྐུ་གསུང་ཐུགས་ཀྱི་བྱིན་རླབས་ཞུགས་པར་བསམ། རྡོ་རྗེ་སེམས་དཔའི་ཡིག་བརྒྱ་ལན་གསུམ། མ་འབྱོར་བ་སོགས། ཨོཾ་ཁྱེད་ཀྱི་སོགས་ནས། ཨོཾབཛྲ་མུཿཡེ་ཤེས་པ་རྣམས་རང་བཞིན་གྱི་གནས་སུ་གཤེགས། དམ་ཚིག་པ་རང་ལ་ཐིམ། མར་བླུག་གཟར་གང་ཐབ་ཏུ་བླུགས། ཨོཾ་བཛྲ་ཛྭ་ལ་རཾ་མེ་ལྷ་ཞལ་ཕྱག་གི་རྣམ་པར་གྱུར། མཆོད་བསྟོད་བྱ། བསྲེག་རྫས་ལྷག་མ་རྫས་སོ་སོའི་སྔགས་ཀྱིས་ལན་བདུན་སོགས་ཅི་རིགས་ཕུལ།
བྱོན་སྐྱེམས་ལྟར་གཤེགས་སྐྱེམས་ཕུལ་ལ་མཆོད་བསྟོད་བྱ། མེ་ལྷའི་གཏོར་མ་བསངས་སྦྱངས། སྟོང་པའི་ངང་ལས་རིན་པོ་ཆེ་ལས་གྲུབ་པའི་སྣོད་ཡངས་ཤིང་རྒྱ་ཆེ་བའི་ནང་དུ། གཏོར་མ་ཁ་དོག་དྲི་རོ་ནུས་པ་ཕུན་སུམ་ཚོགས་པ་བདུད་རྩིའི་རྒྱ་མཚོ་ཆེན་པོར་གྱུར། འབྲུ་གསུམ་ལན་གསུམ། ཨོཾ་ཨགྣ་ཡེ་ས་པ་རི་ཝཱ་རའི་མཐར་ནམ་མཁའ་མཛོད་ཀྱི་སྔགས་རྒྱས་དབུལ། མེ་ལྷའི་རྒྱལ་པོ་འཁོར་བཅས་རྣམས། ། ཞེས་སོགས་ཀྱི་མཐར་འདོད་དོན་ཞུས་ལ། མ་འབྱོར་བ་དང་སོགས་དང་། བདག་གི་དོན་དང་གཞན་གྱི་དོན། །
སྒྲུབས་ཀྱི་བཞུད་ཅིག་བྱིན་ཟ་ཁྱོད། ཇི་བཞིན་དུས་སུ་སླར་གཤེགས་ཏེ། བདག་གི་དངོས་གྲུབ་ཐམས་ཅད་སྒྲུབས། ། ཨོཾ་ཨགྣ་ཡེ་ས་པ་རི་ཝ་ར་གཙྪ།་་་་་ འདིར་ཚིགས་བཅད་བཞི་མི་གསལ། ནས་བསྔོ་སྨོན་བཀྲ་ཤིས་བྱ། དེ་ལྟར་ཐུན་གཉིས་གསུམ་བཞི་གང་མོས་ཀྱི་བསྙེན་པའི་གྲངས་ཀྱི་བཅུ་ཆའི་ཁ་སྐོང་ནམ་འགྲིག་པར་བྱས་ལ་གྲོལ་མཚམས་སྔ་དྲོ་གཅིག་ལ་བྱ། ཡོ་བྱད་རྣམས་བསྡུ། མེ་མནལ་བ་ན་ཐལ་བ་རྒྱ་མཚོར་འབབ་པའི་ཆུ་ཀླུང་ལ་སོགས་པར་དོར་རོ། ། དེ་ལྟར་ཞི་བའི་སྦྱིན་སྲེག་སྔོན་དུ་སོང་ནས།
ལྷ་འདི་རྒྱས་པའི་ལྷ་ཡིན་པས་རྒྱས་པའི་སྦྱིན་སྲེག་བྱེད་ན་མི་འདྲ་བའི་ཁྱད་པར་རྣམས་ངག་ལས་བཙལ་ལོ། ། ཞེས་པ་འདི་ནི་དོན་གཉེར་རབ་ཏུ་མང་པོས་བསྐུལ་བའི་ངོར་དགེ་སློང་སངས་རྒྱས་ཕུན་ཚོགས་ཀྱིས་ཨེ་ཝཾ་ཆོས་ལྡན་དུ་བྲིས་པ་དགེ་ལེགས་འཕེལ། ། མངྒ་ལཾ།། །། PAGE * MERGEFORMAT 4 སངས་རྒྱས་ཕུན་ཚོགས། ཚེ་དཔག་མེད་ལྷ་དགུའི་སྦྱིན་སྲེག་བར་ཆད་ཀུན་སེལ། PAGE * MERGEFORMAT 3
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
