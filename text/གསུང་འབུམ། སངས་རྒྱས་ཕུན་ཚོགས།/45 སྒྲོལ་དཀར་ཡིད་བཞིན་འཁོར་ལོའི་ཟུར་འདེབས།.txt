གསུང་འབུམ། སངས་རྒྱས་ཕུན་ཚོགས།
པོད ༤༥
སྒྲོལ་དཀར་ཡིད་བཞིན་འཁོར་ལོའི་ཟུར་འདེབས།
༄༅། །སྒྲོལ་དཀར་ཡིད་བཞིན་འཁོར་ལོའི་ཟུར་འདེབས་བཞུགས་སོ།། རྗེ་བཙུན་མ་སྒྲོལ་མ་དཀར་མོའི་ཆོ་ག་ལ། ངག་འདོན་རྣམས་རྗེ་དཀོན་མཆོག་ལྷུན་གྲུབ་ཀྱི་ཡིག་ཆ་གཞིར་བཞག དེ་ལ་རྣལ་འབྱོར་པ་མང་པོ་ཚོགས་པའི་ཆོ་ག་བྱེད་ཚེ། ཆོས་རྗེ་བླ་མ་དམ་པ་སོགས་ཀྱིས་ཡིག་ཆ་དང་། མཐོང་བརྒྱུད་ཀྱི་ཕྱག་ལེན་ཐོ་ལ། སྦྱོར་དངོས་རྗེས་གསུམ་ལས། སྦྱོར་བའི་སྐབས་སུ་གནས་ཁང་བྱི་དོར་བྱས་པར། འབྱོར་ན་མཆོག་གསུམ་སྤྱི་དང་ཁྱད་པར་རྗེ་བཙུན་མའི་བྲིས་འབུར་གྱི་སྐུ་རྟེན་སོགས་དར་ཟབ་སོགས་ཀྱི་ན་བཟའ་དང་བཅས་བཀོད་པ་མཛེས་པར་བཤམས་པ་དང་། བླ་བྲེ་ཡོལ་བ་སོགས་ཀྱིས་མཆོད་རྫས་ཀྱང་གང་འབྱོར་བཤམས།
དེ་རྣམས་གཏན་ནས་མ་འབྱོར་ན་ཆད་པའི་སྐྱོན་ནི་མེད་དོ། ། དེ་ལྟ་བུའི་རྟེན་གྱི་དྲུང་དུ་མཎྜལ་ཁྲུ་གང་པ་པདྨ་འདབ་བརྒྱད་བྲིས་པའི་དབུས་སུ་ཚོམ་བུ་དཀར་པོ་བཀོད་པར་བཤམས། དེའི་བྱང་ཤར་ནས་མཚམས་འཛིན་མེ་ཏོག་ནས་བཟུང་སྟེ་ཆུ་གཉིས་སྔོན་འགྲོའི་ཉེར་སྤྱོད་རྣམས་གཡས་བསྐོར་དུ་བཤམས། བྱང་ཤར་ནས་ཤར་ལྷོའི་བར་དུ་ཟླུམ་གཏོར་གསུམ་དང་བགེགས་གཏོར་རྣམས་ལག་ལེན་བཞིན་བཤམ་སྟེ། དམིགས་བསལ་ནི། གཏོར་མ་དང་པོ་འདས་གཏོར་ཏེ་ཡི་དམ་སྒྲོལ་མ་ལ་ཡིན། གཉིས་པ་ཕྱོགས་སྐྱོང་། གསུམ་པ་འབྱུང་པོ། བཞི་པ་བགེགས་གཏོར་ནི་བགེགས་རིགས་ལ་སྟེར་རྒྱུའོ། ། སློབ་དཔོན་གྱི་མདུན་དུ་ལྕོག་རྩེ་སོགས་ཇི་ལྟར་རིགས་པའི་སྟེགས་ལ།
བུམ་པ་ཁ་རྒྱན་གཟུང་རྡོར་གོས་བཟུང་རྡོ་རྗེ་དྲིལ་བུ་མེ་ཏོག་སོགས་དང་། རྣལ་འབྱོར་པ་གཞན་རྣམས་ཀྱི་མདུན་དུའང་རྡོར་དྲིལ་དང་གོས་བཟུང་དང་། རྔ་སིལ་དུང་སོགས་མཆོད་པའི་ཡོ་བྱད་ཅི་འབྱོར་བཤམ་མོ། ། དངོས་གཞི་ནི་རྟེན་གྱི་གང་ཟག་འདིའི་རྗེས་གནང་ཐོབ་ཅིང་བསྙེན་པ་སོང་བས་ཤ་ཆང་སྒོག་ཙོང་སོགས་སྤངས་ཤིང་ཁྲུས་སོགས་གཙང་སྦྲ་དང་བཅས་གདན་ལ་འཁོད་དེ། ངེས་འབྱུང་གི་བློ་དང་གཞན་ཕན་བྱང་སེམས་སྔོན་དུ་བཏང་ནས། སྔགས་དང་ཕྱག་རྒྱ་ཏིང་ངེ་འཛིན་དང་བཅས། མཆོད་རྫས་ཡཀྵས་བསང་བས་བཟུང་སྟེ་མཆོད་པའི་བྱིན་རླབས་དྷརྨ་ར་ནི་རོལ་ཆེན་དང་བཅས་བྱིན་དབབ་བོ། ། བདག་བསྐྱེད་ནི་སྐྱབས་འགྲོ་སེམས་བསྐྱེད་ནས་གཟུངས་ཏེ་མཇུག་གི་མཆོད་བསྟོད་གསོལ་བཏབ་ཀྱི་བར་དཀྱུས་བཞིན་ལས། རང་གི་སྙིང་ཁ་ནས་འོད་ཟེར་འཕྲོས་པས་གདན་འོད་ཟེར་གྱི་རྣམ་པར་གྱུར་ཏེ་རང་ལ་ཐིམ་ཞེས་བརྗོད་དེ། མདུན་བསྐྱེད་མཎྜལ་བསངས་སྦྱངས།
སྟོང་པའི་ངང་ལས་པཾ་ལས་པདྨ་སོགས་ནས་ས་མ་ཡ་ཛཿའི་རང་ཉིད་ཅེས་པ་དོར་བ་ཙམ་མ་གཏོགས་བདག་བསྐྱེད་བཞིན་བརྗོད། དེ་ནས་སྤོས་དང་རྡོར་དྲིལ་འཛིན་པས། མ་ལུས་སེམས་མགོན་མ་དང་། སྤྲོ་ན། ཆོས་རྣམས་ཀུན་གྱི་དབང་ཕྱུག་སོགས་དང་། དེ་ནས་བཅོམ་ལྡན་འདིར་ནི་སོགས་ནས། པདྨ་ཀ་མ་ཡ་སཏྭཾ་གྱི་བར་དང་པུཥྤེ་སོགས་ཀྱིས་མཆོད། ཨོཾ་བཛྲ་ཨཾ་ཀུ་ཤ་སོགས་ཀྱི་དགུག་གཞུག་བྱ། སླར་ཡང་ཐུགས་ཁའི་སོགས་ནས་འོད་དཔག་མེད་ཀྱི་དབུ་བརྒྱན་པའི་བར་མཆོད་པ་བསངས་སྦྱངས་བྱིན་གྱི་རླབས་དྷརྨ་ར་ཎི་བརྗོད་མི་དགོས་ལ་རབ་འབྱམས་རྒྱ་མཚོ་མའམ་མཆོད་ཡོན་ཕལ་ཆེར་མ་གང་རུང་དང་། ཨོཾ་སརྦ་བིད་པུ་ར་སོགས་ནས་སྤརྵེ་ཀཱ་མ་གུ་ཎའི་བར་རྒྱལ་སྲིད་སྣ་བདུན་དང་འདོད་ཡོན་ལྔ་རྣམས་ཡོ་ག་ལྟར་དབུལ།
རྡོར་དྲིལ་འཛིན་པས། བསྟོད་པ་འཁོར་བ་ལས་སྒྲོལ་སོགས་དང་། གཞན་ཡང་རྒྱ་གཞུང་བོད་གཞུང་གང་ཤེས་རྣམས་ཀྱིས་བསྟོད། བུམ་པ་བསངས་སྦྱངས་སོགས་དཀྱུས་བཞིན་ལས་འཁོར་ལོ་གསལ་བཏབ་ནས། རང་གི་སྙིང་ཁ་ནས་སྔགས་ཀྱི་ཕྲེང་བ་གཟུང་ཐག་ལ་རྟེན་ནས་སོང་བས་བུམ་ནང་གི་ལྷའི་ཐུགས་ཁར་ཕོག་པས་ཐུགས་བརྒྱུད་བསྐུལ་སྟེ། འཁོར་ལོ་དང་སྐུ་ལས་སོགས་འདྲ། གཏོར་མ་རྣམས་ཆབ་ཀྱི་བྲན་ཏེ་བསང་སྦྱངས། དང་པོ་ཡི་དམ་སྒྲོལ་མ་ལ་དབུལ། གཞན་རྣམས་ཆ་གསུམ་གྱི་ཆོ་གས་གཏང་ངོ་། ། མདུན་བསྐྱེད་ཀྱི་ཐུགས་ཁར་གསལ་བཏབ་སྟེ།
བཟླས་པ་སྟོང་ཕྲག་སོགས་བྱ། སྤྲོ་ན། བཟླས་པའི་མཇུག་ཏུའང་མཆོད་བསྟོད་འདོད་དོན་གསོལ་བཏབ་བྱ། ཁྲུས་ཆོག་བྱེད་ན་ལྷའི་མཚན་དང་སྔགས་འདོན་པ་བསྒྱུར་བ་ཙམ་མ་གཏོགས་ཚེ་དཔག་མེད་དང་། རྣམ་འཇོམས་གང་རུང་ལྟར་བྱ། རྗེས་ཆོག་ཁ་གསོས་བྱིན་གྱིས་བརླབ་པ་སོགས་དཀྱུས་ལྟར་ལས། ཞག་གྲངས་མང་པོ་བྱེད་ན་ཉི་མ་སྔ་མ་རྣམས་ལ་རྡུལ་ཚོན་ལ་བརྟན་བཞུགས་དང་། རྗེས་མའི་ཉིན་གཤེགས་གསོལ་བྱ་མཇུག་ཏུ་བཀྲ་ཤིས། སྟོན་མཆོག་དམ་པའམ་ཆེ་བའི་ཆེ་མཆོག་རྒྱས་པ་དང་། གཞན་ཡང་བསྔོ་བ་སྨོན་ལམ་རྒྱུད་འདེབས་སོགས་བྱ་ཞིང་འཁོར་གསུམ་རྣམ་པར་དག་པའི་རྒྱས་གདབ་བོ། །
འདི་ནི་ཅུང་ཟད་རྒྱས་པའི་དབང་དུ་བྱས་པ་ཡིན་ལ། བསྡུ་ན་མདུན་བསྐྱེད་བུམ་པ་ལ་བསྡུ་བ་དཀྱུས་བཞིན་ནོ། ། མངྒ་ལཾ། འདི་ཡང་དད་ལྡན་རྣམས་ལ་ཕན་པའི་ཕྱིར་བུདྡྷ་ལཀྵྨིས་ཨེ་ཝཾ་དྷརྨན་རུ་སྦྱར་བའོ།། །། PAGE * MERGEFORMAT 2 སངས་རྒྱས་ཕུན་ཚོགས། སྒྲོལ་དཀར་ཡིད་བཞིན་འཁོར་ལོའི་ཟུར་འདེབས། PAGE * MERGEFORMAT 3
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
