གསུང་འབུམ། སངས་རྒྱས་ཕུན་ཚོགས།
པོད ༢༥
གཏོར་བསྔོ་བརྒྱ་རྩ་སོགས་བྱེད་པའི་ཕྱག་ལེན་འདོད་དོན་ལྷུན་གྲུབ།
༄༅། །གཏོར་བསྔོ་བརྒྱ་རྩ་སོགས་བྱེད་པའི་ཕྱག་ལེན་འདོད་དོན་ལྷུན་གྲུབ་བཞུགས་སོ།། སྭ་སྟི། རྒྱལ་ཀུན་རྒྱལ་བསྟན་བསྲུང་བའི་ཕྱིར། ། འཇིགས་རུང་འཇིགས་པའི་སྐུར་བཞེངས་ནས། ། བསྟན་དང་བསྟན་འཛིན་སྐྱོང་མཛད་རྣམས། ། མཉེས་རབ་མཉེས་པའི་ཐབས་འདི་སྤེལ། ། འདིར་གུར་ཞལ་སོགས་ཆོས་སྐྱོང་སྲུང་མ་རྣམས་ལ་གཏོར་བསྔོ་བརྒྱ་རྩ་བྱེད་པ་ལ། ལག་ལེན་དངོས་དང་ཕན་ཡོན་བཤད་པའོ། ། དང་པོ་ལ་སྦྱོར་དངོས་རྗེས་གསུམ་ལས། སྦྱོར་བ་ཡི་དམ་ཆོས་སྐྱོང་སོགས་ཀྱི་རྟེན་དྲུང་དུ་གཏོར་མ་ལྔ་ཚར་སོགས་གང་དགོས་བདུད་རྩི་རིལ་བུ་དང་།
ཉི་ཟླ་ནོར་བུས་རྒྱན་པ་དང་། ཆུ་གཉིས་སྔོན་འགྲོའི་ཉེར་སྤྱོད་བཤམ། རྣལ་འབྱོར་པ་རང་རྟེན་ལ་ཁ་ཕྱོགས་པའི་མདུན་དུ་རྡོ་དྲིལ་ནང་མཆོད་མེ་ཏོག་རྣམས་བཤམ། བདག་བསྐྱེད་ནི་བདེ་ཀྱེ་ཕུར་གསུམ་སོགས་བླ་མེད་ཀྱི་ཡི་དམ་གང་རུང་གི་མཆོག་མོད། དེང་སང་ཕྱག་ལེན་ལ་ཀྱཻ་རྡོར་ལམ་དུས་ཐུན་གསུམ་ཐུན་གཉིས་གང་བདེ་མཛད། དེ་ལྟར་ཐུགས་དམ་གྲུབ་ནས་གཏོར་མ་རྣམས་ནང་མཆོད་ཆུ་ཆང་གིས་སྦྱང་། དམ་པ་འགའ་ཞིག་གི་ཕྱག་ལེན་ལ་མཆོད་པ་བྱིན་རླབས་རེ་ཡང་མཛད་འདུག ཕལ་ཆེ་བ་ནི་མི་མཛད་འདུག་པས་གང་མོས་བྱའོ། ། གཏོར་མ་བྱིན་རླབས་རྒྱས་པར་བྱས་ནས་ཡི་དམ་ལ་ཕུལ་ཞིང་ཀུན་འགྲུབ་ཤོག་གི་བར་འདྲ། དེ་ནས་རྒྱས་པར་ན་མདུན་དུ་ཅོག་ཙེ་སོགས་ཀྱི་སྟེང་དུ་གཏོར་ཐེབ་གཉིས་སུ་ཅོག་གཏོར་རེ་དང་གཞན་སྤོ་རྒྱུ་ཅོག་གཏོར་སོགས་བཤམས་ཏེ།
མགོན་པོའི་གཏོར་མ་ནང་མཆོད་ལྟར་བྱིན་བརླབ་རྒྱས་པར་བྱས། མདུན་གྱི་ནམ་མཁའི་གནས་སུ་པཾ་ལས་སོགས་ནས་རྒྱས་པའི་ཕྲིན་ལས་མཛོད་ཀྱི་བར་ཚར་གཅིག་དང་། གཏོར་མ་གཉིས་བཤམ་པའི་གཅིག་ནང་མཆོད་སོགས་ཀྱིས་སྦྱངས། གཏོར་མ་ནང་མཆོད་ལྟར་རྒྱས་པར་བྱིན་གྱིས་བརླབས། གཏོར་མ་ཨོཾ་ཤྲཱི་མཧཱ་ཀཱ་ལ་ས་པཱ་རི་ཝ་ར་སོགས་ནས་འཕྲིན་ལས་མཛོད་ཀྱི་བར་དང་། གཏོར་མ་དེ་བསྡུས། ཡང་གཉིས་པ་ནང་མཆོད་སོགས་ནས་སྔ་མ་ལྟར་མཛོད་ཀྱི་བར་གྱིས་ཕུལ། དེ་ལྟ་བུ་ཉིན་རེ་ལ་ཉི་ཤུ་རྩ་གཅིག་ལ་སོགས་པ་གང་འགྲོ་བྱ། ཞལ་དང་ལས་མགོན་སོགས་ལའང་དེའི་རིགས་འགྲེས་སྦྱར། གཞན་ལྷག་མ་རྣམས་རྗེས་ཆོག་གི་བར་དཀྱུས་མ་བཞིན་བྱའོ། །
ཡང་ན་ཐོག་མར་མགོན་ཆེན་ལ་བརྒྱ་རྩ་བསགས། དེ་ནས་རིམ་བཞིན་བསགས་ཀྱང་རུང་བས་སྟབས་གང་བདེ་བྱས་མཆོག བསྟོད་པ་ཕལ་ཆེར་སྔར་བཞིན་ལས་སྐབས་སྐབས་སུ་བསྟོད་པ། གསར་རྙིང་བསྟོད་འབུམ་སོགས་ནས་ཤློ་ཀ་གཅིག་གཉིས་གང་ཟིན་རེ་མཛད། སྟབས་མ་བདེ་ན་དཀྱུས་ཀྱིས་མཆོག དེ་ལྟར་གཏོར་མ་སྤོས་པའི་སྒོ་ནས་བརྒྱ་ཚར་འབུལ་ལུགས་རྒྱས་པའོ།། ༈ །འབྲིང་དུ་བྱེད་ན་བརྒྱ་རྩ་བསོག་པའི་ལྔ་ཚར་ལྷག་པོ་ཚར་གཅིག་བཤམ་སྟེ། གཏོར་བསྔོ་ཚར་གཅིག་བཟླས་པ་བཤགས་པ་དང་བཅས་སྔར་བཞིན་བྱ། དེ་ནས་བསོག་པའི་ལྔ་ཚར་ལ་མཐེབ་སྐྱུ་གཉིས་རེ་གསོས་ནང་མཆོད་ཆུ་ཆང་གིས་སྦྱངས། བྱིན་རླབས་རྒྱས་པ་ཚར་གཅིག་གིས་མཐེབ་སྐྱུ་བཅུ་ཀ་བྱིན་བརླབས་དུས་གཅིག་ལ་བྱས་ཏེ་བསྟོད་པའི་བར་ལན་བཅུ་རེ་འབུལ་ཞིང་།
རྗེས་མ་རྣམས་ཨོཾ་ཨཱཿཧཱུྃ་ཧ་ཧོཿཧྲཱིཿཡིས་ལག་པ་གཡོན་གཡས་གཉིས་ཀ་བྱ་ཁྱུང་གི་ཕྱག་རྒྱ་དང་བཅས་བསྟན་སྟེ། སྔགས་དེ་ཉིད་ལན་གསུམ་ཙམ་བརྗོད་པས་སྔར་གྱི་བྱིན་བརླབ་དྲན་པར་བྱས་ཏེ་འབུལ། དེ་ལྟ་བུ་བཅུ་ཚན་བཅུ་དང་། སླར་ཡང་མཐེབ་སྐྱུ་བརྒྱད་པ་གཅིག་སྟེ་བརྒྱ་རྩ་རེ་འབུལ། འདི་ལ་ཡང་ཉིན་རེ་བཞིན་མགོན་ཆེན་ཞལ་བཞི་ལས་མགོན་རྣམས་གྲངས་མཉམ་བྱས་ནས་ཅིག་ཅར་འགྲོ་བར་བྱེད་དམ། ཡང་ཐོག་མར་མགོན་ཆེན་ལ་བརྒྱ་ཚར། དེ་ནས་རིམ་གྱིས་བསོག་པ་གང་བདེ་བྱའོ།། ༈ །བསྡུ་ན་ལྔ་ཚར་གྱིས་མགོན་ཆེན་ལ་སོགས་པའི་རང་རང་གི་གཏོར་མ་ལ་མཐེབ་སྐྱུ་བཅུ་རེས་གསོས་ཀྱི་བྱིན་གྱིས་བརླབ་ནས་འབུལ་ཚུལ་སྔར་བཞིན་ནོ། ། གཞན་རྗེས་ཆོག་སོགས་འདྲའོ།། ༈ །གཉིས་པ་དེ་ལྟར་བྱས་པའི་ཕན་ཡོན་སོགས་འདི་ལྟར་ངེས་པར་བྱ་སྟེ།
དབང་ཐོབ་དམ་ཚིག་ལྡན་པ་ཡིས། ། ཆོས་སྐྱོང་རྗེས་གནང་ལུང་བཅས་ཐོབ། ། ཀྱཻ་རྡོ་རྗེའི་གཞི་གཉེན་སོགས། ། སྔོན་དུ་སོང་བའི་རྣལ་འབྱོར་པས། ། འདི་ལྟའི་ཆོ་གར་བརྩོན་བྱས་ན། ། འདོད་དོན་ལྷུན་གྱིས་གྲུབ་པར་འགྱུར། ། ལུང་རིགས་མན་ངག་ངེས་འབྱེད་རྣམས། ། ཡི་གེས་འཇིགས་ཕྱིར་མ་བྲིས་ཤིང་། ། ཤེས་པར་འདོད་ན་ངག་ལས་ལོངས། ། འདི་ནི་དོན་གཉེར་དུ་མ་ཡིས། །
སྔ་ཕྱིར་ཡང་ཡང་བསྐུལ་བའི་ངོར། ། ཕྱོགས་མེད་རིས་མེད་བྱ་བྲལ་བ། ། སངས་རྒྱས་ཕུན་ཚོགས་གང་དེས་སོ། ། ནོངས་ན་མཁས་རྣམས་བཟོད་པར་བཞེས། ། དགེ་བས་རང་གཞན་འགྲོ་བ་ཀུན། ། འདོད་དོན་ལྷུན་གྱིས་གྲུབ་པར་ཤོག ། འདིའི་རིགས་འགྲེས་ཆོས་སྐྱོང་གཞན་ལ་འབུལ་ནའང་ཤེས་པར་བྱའོ། ། འདི་ཡང་སངས་རྒྱས་ཕུན་ཚོགས་ཀྱིས་སོ།། །། ཤུ་བྷཾ།། །། PAGE * MERGEFORMAT 2 སངས་རྒྱས་ཕུན་ཚོགས།
གཏོར་བསྔོ་བརྒྱ་རྩ་སོགས་བྱེད་པའི་ཕྱག་ལེན་འདོད་དོན་ལྷུན་གྲུབ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
