གསུང་འབུམ། སངས་རྒྱས་ཕུན་ཚོགས།
པོད ༣
བདེ་མཆོག་མཁའ་འགྲོ་རྒྱ་མཚོའི་དབང་གི་བླ་མ་བརྒྱུད་པའི་གསོལ་འདེབས།
༄༅། །བདེ་མཆོག་མཁའ་འགྲོ་རྒྱ་མཚོའི་དབང་གི་བླ་མ་བརྒྱུད་པའི་གསོལ་འདེབས་བཞུགས་སོ།། སྭ་སྟི། ཁྱབ་བདག་སྐུ་བཞིའི་དབང་ཕྱུག་རྡོ་རྗེ་འཆང་། སྤྲུལ་པའི་གར་མཛད་ཡེ་ཤེས་མཁའ་འགྲོ་མ། ། ཐུགས་རྗེའི་བདག་ཉིད་འཕགས་པ་སྤྱན་རས་གཟིགས། ། བྱང་སེམས་བློ་གྲོས་་་་་་བྱང་སེམས་རིན་པོ་ཆེའི་བརྒྱན་པ་རིན་ཆེན་ལ་གསོལ་བ་འདེབས། ། ནུས་མཐུའི་དབང་ཕྱུག་གྲུབ་ཐོབ་ཤ་བ་རི། ། མཁས་གྲུབ་ཆེན་པོ་མཻ་ཏྲི་གུཔྟ་དང་། ། པཎ་་་་་་གོས་དཀར་པོ་གྲུབ་དབང་པོ་རྒྱ་གར་ཕྱག་ནའི་ཞབས། ། གྲུབ་ཆེན་ཀ་མ་ལ་བཛྲ་ལ་གསོལ་བ་འདེབས། །
གནས་ལྔ་རིག་་་་་་པན་ཆེན་གོས་དཀར་པོ་པ་ཛ་ཡ་སེ་ན་དང་། སྐད་གཉིས་སྨྲ་བ་དར་མ་ཡོན་ཏན་ཞབས། ། གངས་ཁྲོད་རྡོར་འཛིན་དབང་པོ་གྲགས་པའི་མཚན། ། འཇམ་དབྱངས་ས་སྐྱ་པཎ་ཆེན་ལ་གསོལ་བ་འདེབས། ། མཁས་གྲུབ་རིན་ཆེན་སྐྱོབ་པ་དཔལ་བཟང་པོ། ། རྒྱལ་ཚ་ཆོས་དབང་ལོ་ཙཱ་མཆོག་ལྡན་ཞབས། ། བག་སྟོན་གཞོན་ཚུལ་བླ་མ་ཚུལ་རྒྱལ་བ། ། བླ་ཆེན་ངག་དབང་མཚན་ཅན་ལ་གསོལ་བ་འདེབས། ། མཁན་ཆེན་བྱང་སེང་ས་བཟང་འཕགས་པ་དང་། ། རྒྱལ་བའི་ལུང་བསྟན་རྗེ་བཙུན་ཨེ་ཝཾ་པ། །
རྡོ་རྗེ་འཆང་ཞེས་འགྲོ་ལ་རབ་གྲགས་པའི། ། ཁྱབ་བདག་ཀུན་དགའ་བཟང་པོ་ལ་གསོལ་བ་འདེབས། ། ཀུན་མཁྱེན་མཁས་པའི་དབང་བོ་གོ་རམས་པ། ། དཀོན་མཆོག་ཚུལ་ཁྲིམས་ཀུན་དགའ་ལེགས་པ་དང་། ། མཁྱེན་བརྩེའི་དབང་ཕྱུག་རིན་ཆེན་བཀྲ་ཤིས་མཚན། ། མུས་ཆེན་ནམ་མཁའ་དཔལ་བཟང་ལ་གསོལ་བ་འདེབས། ། མཁས་གྲུབ་ཆེན་པོ་དཔལ་ལྡན་དོན་གྲུབ་དང་། ། གང་དེའི་ཐུགས་སྲས་ཁྱབ་བདག་འཁོར་ལོའི་མགོན། ། འཇམ་མགོན་བླ་མ་དཔལ་མཆོག་རྒྱལ་མཚན་དང་། ། ཁམས་སྟོན་བསོད་ནམས་རྒྱལ་མཚན་ལ་གསོལ་བ་འདེབས། །
དེ་ལྟར་དངོས་བརྒྱུད་བླ་མའི་ཚོགས་རྣམས་དང་། ། སྟོང་དང་ལྔ་བརྒྱ་རིག་བྱེད་ཀྱིས་ལྷག་པའི། ། བཅུ་གཉིས་འཁོར་ལོའི་དཀྱིལ་འཁོར་ལྷ་ཡིས་ཚོགས། ། མཆོག་གསུམ་བསྟན་སྲུང་ནོར་ལྷ་ལ་གསོལ་བ་འདེབས། ། དེ་ལྟར་གུས་པས་གསོལ་བཏབ་དགེ་ཚོགས་ཀྱིས། ། རྒྱུ་རྒྱུད་འཛིན་མར་སྡོམ་གསུམ་འབྲས་སྐྱེད་པར། ། ཉེས་ལྟུང་བ་མོའི་སད་ཀྱིས་མ་ཁྱེར་བར། ། ཚོགས་གཉིས་ལོ་ཏོག་རྒྱས་པར་མཛད་དུ་གསོལ། ། མདོ་རྒྱུད་རྒྱ་མཚོའི་དོན་ལ་བློ་གྲོས་རྒྱས། ། ཟབ་དོན་རིམ་གཉིས་ཡིད་བཞིན་རིན་ཆེན་ནོར། །
རྩེ་གཅིག་སྒོམ་པའི་བྱི་དོར་བགྱིད་པ་ལ། ། ལྟར་སྣང་ཚེ་འདིའི་རྣམ་གཡེངས་བཟློག་ཏུ་གསོལ། ། མཐུན་རྐྱེན་རྒྱལ་བས་བསྔགས་པ་ཀུན་ཚང་ཞིང་། ། མི་མཐུན་ཉེར་འཚེའི་སྒྲིབ་པ་ཀུན་བྲལ་ནས། ། སྙན་པའི་གྲགས་པས་ཆོས་མཐུན་འཁོར་བསྡུས་ཏེ། ། ཐེག་མཆོག་བསྟན་པ་རྒྱས་པར་མཛད་དུ་གསོལ། ། ཆོས་ཀུན་དེ་བཞིན་ཉིད་ཀྱིས་རོལ་པར་ཤེས། ། ཀུན་རྫོབ་སྣང་བ་ལྷ་ཡི་འཁོར་ལོ་ཤར། ། དེ་ཡང་བདེ་སྟོང་ལྷན་སྐྱེས་ཡེ་ཤེས་སུ། ། འཆར་བའི་ཏིང་འཛིན་དམ་པ་བསྩལ་དུ་གསོལ། །
དྲོད་དང་སྤྱོད་པ་ཉེ་རྒྱུའི་མཚམས་སྦྱར་ཏེ། ། རང་དང་གཞན་གྱི་དོན་གྲུབ་རྡོ་རྗེ་འཆང་། ། ཐོབ་ནས་མར་གྱུར་འགྲོ་རྣམས་སྲིད་མཚོ་ལས། ། སྒྲོལ་བའི་དེད་དཔོན་མྱུར་དུ་མངོན་གྱུར་ཤོག ། ཅེས་བདེ་མཆོག་མཁའ་འགྲོ་རྒྱ་མཚོའི་དབང་གི་བླ་མ་བརྒྱུད་པ་ལ་གསོལ་བ་འདེབས་པ་འདི་ཡང་དགེ་སློང་སངས་རྒྱས་ཕུན་ཚོགས་ཀྱིས་བསྡེབས་པའོ།། ༈ །བདེ་མཆོག་དྲིལ་བུ་པ་ས་ལུགས་ཀྱི་བརྒྱུད་པ།། རྡོ་རྗེ་འཆང་དབང་ཡེ་ཤེས་མཁའ་འགྲོ་མ། ། དྲིལ་བུ་པ་དང་རུས་སྦལ་ཞབས་པད་དང་། ། འབར་འཛིན་ཀཧྣ་གུ་ཧྱ་རྣམ་རྒྱལ་ཞབས། ། ཏེ་ལོ་ནཱ་རོ་ཕ་ན་ཕིང་སྐུ་མཆེད། །
ཀློག་སྐྱ་མལ་ལོ་ས་ཆེན་ཡབ་སྲས་གསུམ། ། ས་སྐྱ་པཎ་ཆེན་བོ་དོང་རིན་ཆེན་སོགས། ། ཁྲོ་ཕུ་བསོད་སེང་ཡང་རྩེ་རིན་ཆེན་སེང་། ། བུ་སྟོན་ཆེན་པོ་མཁས་གྲུབ་ཁྱུང་ལྷས་པ། ། ཤར་ཆེན་ཡེ་རྒྱལ་ངོར་ཆེན་ཀུན་དགའི་མཚན། ། མུས་ཆེན་དཀོན་རྒྱལ་སངས་རྒྱས་རིན་ཆེན་ཞབས། ། སེམས་དཔའ་ཆོས་གྲགས་ཤེའུ་ལོ་ཙཱ་བ། ། ཀུན་དགའ་རྣམ་རྒྱལ་མཁྱེན་རབ་བསྟན་འཛིན་བཟང་། ། ངག་དབང་ལྷུན་གྲུབ་རྩ་བའི་བླ་མ་སོགས། ། དངོས་བརྒྱུད་བླ་མའི་ཚོགས་དང་བཅོམ་ལྡན་འདས། །
བདེ་མཆོག་འཁོར་ལོ་གནས་གསུམ་མཁའ་འགྲོའི་ཚོགས། ། བསྟན་སྲུང་ནོར་ལྷའི་ཚོགས་ལ་གསོལ་བ་འདེབས། ། སྨིན་བྱེད་དབང་གིས་སྐུ་བཞིའི་ས་བོན་བཏབ། ། གྲོལ་བྱེད་བསྐྱེད་རྫོགས་ལམ་གྱི་ཡེ་ཤེས་ཀྱི། ། ལུས་རྟེན་འདི་ཉིད་སྐུ་བཞིར་མངོན་གྱུར་མཛོད། ། ལམ་བཟང་བསྒྲུབ་ལ་མི་མཐུན་ཉེར་འཚེ་བྲལ། ། མཐུན་རྐྱེན་རྒྱལ་བས་བསྔགས་པ་ཀུན་ཚང་ནས། ། རང་གཞན་ཕན་བདེའི་སྒོ་འཕར་བརྒྱ་འབྱེད་པའི། ། བཀྲ་ཤིས་དཔལ་གྱི་མྱུར་དུ་འབྱོར་པར་ཤོག ། ཅེས་བདེ་མཆོག་དྲིལ་བུ་ལུགས་ཀྱི་བླ་བརྒྱུད་ཁ་འདོན་ཉུང་ངུ་ཞིག་དགོས་ཞེས་བླ་མ་དཔལ་ལྡན་རིན་ཆེན་གྱིས་བསྐུལ་ནས་བྱ་བྲལ་བས་ཤུགས་འབྱུང་དུ་བྲིས་པ་ལགས།
མངྒ་ལཾ།། ༈ །འཇིགས་བྱེད་རྭ་ལུགས་ཀྱི་བླ་མ་བརྒྱུད་པ།། རྡོ་རྗེ་འཆང་དང་གཤིན་རྗེའི་གཤེད། སོགས་ནས། ས་ལོ་ཐམས་ཅད་མཁྱེན་པ་དང་། ཞེས་པའི་བར་འཕྲིན་ལས་ཆར་འབེབས་ཀྱི་ནང་མཆོད་འབུལ་སྐབས་དེང་སང་གི་ངག་འདོན་ཚིགས་བཅད་མ་བཞིན་བརྗོད། དེ་ནས། རྒྱལ་བ་ལྷ་མཆོག་སེང་གེ་དང་། ། འཇམ་དབྱངས་དཀོན་མཆོག་ལྷུན་གྲུབ་ཞབས། ། རྗེ་བཙུན་སངས་རྒྱས་སེང་གེ་དང་། །
མཚུངས་མེད་དཀོན་མཆོག་དཔལ་ལྡན་པ། ། པཎ་ཆེན་ནམ་མཁའ་དཔལ་བཟང་དང་། ། བྱམས་པ་ཀུན་དགའ་བཀྲ་ཤིས་ཞབས། ། མཁས་གྲུབ་དཔལ་ལྡན་དོན་འགྲུབ་དང་། ། ཤར་ཆེན་ཤེས་རབ་འབྱུང་གནས་ཞབས། ། རྗེ་བཙུན་ནམ་མཁའ་དཔལ་བཟང་དང་། ། མཚུངས་མེད་དམ་ཆོས་བསམ་གྲུབ་སོགས། ། རྩ་བརྒྱུད་བླ་མའི་ཚོགས་རྣམས་དང་། ། བཅོམ་ལྡན་རྡོ་རྗེ་འཇིགས་བྱེད་སོགས། ། རྒྱུད་སྡེ་བཞི་ཡི་ལྷ་ཚོགས་དང་། །
མཁའ་འགྲོ་དམ་ཅན་རྒྱ་མཚོའི་ཚོགས། ། ཕྱག་བྱར་འོས་པ་ཐམས་ཅད་ལ། ། གསོལ་བ་འདེབས་སོ་བྱིན་གྱིས་རློབས། ། ངེས་འབྱུང་སྐྱོ་ཤས་སྐྱེ་བ་དང་། ། སྡོམ་གསུམ་རྣམ་དག་དོན་ལྡན་ཞིང་། ། དངོས་གྲུབ་བླ་མ་ལྷ་སྐུར་ཤེས། ། རིམ་གཉིས་རྟོགས་པ་གོང་འཕེལ་ནས། ། དྲོད་ཐོབ་སྦྱོང་བས་མཚམས་སྦྱར་ཏེ། ། དབང་ཕྱུག་བརྒྱད་ལྡན་གནས་ཐོབ་ཤོག ། ཅེས་པ་འདི་རྡོ་རྗེ་འཇིགས་བྱེད་ཀྱི་བླ་མའི་རྣལ་འབྱོར་གྱི་གསོལ་འདེབས་ཀྱི་སྐབས་སུ།
རྭ་ལུགས་རོ་ལངས་བརྒྱད་བསྐོར་གྱི་དབང་གི་བརྒྱུད་པའི་རིམ་པ་ལ་འདི་ལྟར་གསོལ་བ་བཏབ། རྫོགས་རིམ་རྭ་རྩེ་སེམས་འཛིན་གྱི་བརྒྱུད་པ་ལ་གསོལ་བ་འདེབས་པ་རྒྱལ་བ་རྡོ་རྗེ་འཆང་ཀུན་དགའ་བཟང་པོས་མཛད་པ་ལྟར་བྱའོ། ། ཞེས་པ་འདིའང་བུདྡྷ་ལཀྵྨིས་བྲིས་པའོ།། མངྒ་ལཾ།། ༈ མཁའ་ལྡིང་གསེར་མིག་འཁྱིལ་བའི་བླ་མ་བརྒྱུད་པ།། རྡོ་རྗེ་འཆང་དང་ཨ་ཙ་ར་དམར་པོ། ། ས་སྐྱའི་བླ་ཆེན་རྗེ་བཙུན་སྐུ་མཆེད་དང་། ། རོང་མི་གྲགས་པ་དཔལ་དང་སངས་རྒྱས་དཔལ། ། དར་མ་གྲགས་དང་སངས་རྒྱས་རྒྱལ་མཚན་དང་། ། སྦུ་ཆུང་དཔལ་གྲགས་གྲགས་པ་དཔལ་མགོན་དང་། །
དཔལ་ལྡན་གྲགས་དང་དཀོན་མཆོག་རྒྱ་མཚོའི་ཞབས། ། བསོད་ནམས་ཆོས་འཕེལ་ངག་དབང་ཆོས་ཀྱི་གྲགས། ། ངག་དབང་བསོད་ནམས་ཆོས་རྗེ་བུདྡྷ་ཤྲཱི། སྐྱབས་གནས་ཀུན་འདུས་རྩ་བའི་བླ་མ་མཆོག ། རྡོ་རྗེའི་ཁྱུང་སོགས་ཡི་དམ་ལྷ་ཡིས་ཚོགས། ། མཆོག་གསུམ་བསྟན་བསྲུང་ནོར་ལྷའི་ཚོགས་བཅས་ལ། ། སྙིང་ནས་ཕྱག་འཚལ་མཆོད་འབུལ་སྡིག་ཀུན་བཤགས། ། དགེ་ལ་ཡིད་རང་ཆོས་འཁོར་བསྐོར་གསོལ་འདེབས། ། མཐར་ཐུག་ཀུན་མཁྱེན་གོ་འཕང་ཐོབ་ཕྱིར་བསྔོ། ། གནས་སྐབས་བདག་སོགས་འགྲོ་བའི་ཆོས་དོན་ལ། །
གཏུམ་ཆེན་གདོན་བགེགས་ལོག་འདྲེན་བར་ཆད་སོགས། ། རང་སེམས་འཁྲུལ་པའི་ལས་ངན་བག་ཆགས་སུ། ། ངེས་པའི་ཤེས་རབ་མཆོག་གི་གཏིང་དཔགས་ཏེ། ། གསལ་སྣང་སྙིང་རྗེ་ལྷ་སྔགས་ཡེ་ཤེས་ཀྱིས། ། རོལ་པས་ཕན་བདེའི་སྣང་བར་གནས་གྱུར་ཏེ། ། སྟོབས་བཅུ་མངའ་བའི་གོ་འཕང་མྱུར་ཐོབ་ཤོག ། དོན་གཉེར་གྱི་ངོར་བྱ་བྲལ་སངས་རྒྱས་ཕུན་ཚོགས་ཀྱིས་སོ།། ༈ །རྣམ་དག་དཀྱིལ་འཁོར་མའི་ཁ་བསྐོང་ལ།། བཀའ་དྲིན་མཉམ་མེད་གྲུབ་ཆེན་བུདྡྷ་ཤྲཱི། ཞེས་པའི་རྗེས་སུ།
ཀུན་དགའ་བཟང་པོ་རྣམས་ལ་གསོལ་བ་འདེབས། ། དཀོན་མཆོག་རྒྱལ་མཚན་ཤེས་རབ་རྒྱ་མཚོ་དང་། ། ཀུན་དགའ་དབང་ཕྱུག་དཔལ་ལྡན་རྡོ་རྗེ་དང་། ། བསོད་ནམས་སེང་གེ་ཡོངས་འཛིན་དཀོན་མཆོག་འཕེལ། ། སངས་རྒྱས་རིན་ཆེན་རྣམས་ལ་གསོལ་བ་འདེབས། ། ལྷ་མཆོག་སེང་གེ་དཀོན་མཆོག་ལྷུན་གྲུབ་དང་། ། སངས་རྒྱས་སེང་གེ་དཀོན་མཆོག་དཔལ་ལྡན་ཞབས། ། ནམ་མཁའ་དཔལ་བཟང་ཀུན་དགའ་བཀྲ་ཤིས་དང་། ། ཀུན་དགའ་བསོད་ནམས་རྣམས་ལ་གསོལ་བ་འདེབས། ། དཔལ་ལྡན་དོན་གྲུབ་ནམ་མཁའ་སངས་རྒྱས་དང་། །
ཤེས་རབ་འབྱུང་གནས་དམ་ཆོས་བསམ་འགྲུབ་ཞབས། ། གཞན་ཡང་ཟབ་མོའི་ཆོས་ཀྱི་བཀའ་ཐོབ་པའི། ། དངོས་བརྒྱུད་བླ་མའི་ཚོགས་ལ་གསོལ་བ་འདེབས། ། དེ་ནས་བསྐྱེད་པ་ཕྱི་དབྱིབས་སོགས་དང་སྦྲེལ། ། ངོ་བོ་ཉིད་སྐུ་ཐོབ་པར་བྱིན་གྱིས་རློབས། ། ཞེས་པའི་རྗེས་སུ། དེ་མ་ཐོབ་ཀྱི་གནས་སྐབས་ཐམས་ཅད་དུ། ། མཐུན་རྐྱེན་རྒྱལ་བས་བསྔགས་པ་ཀུན་ཚང་ནས། ། བསམ་དོན་ཆོས་དང་མཐུན་པ་ལེགས་གྲུབ་སྟེ། ། སྲིད་ཞིའི་ཕུན་ཚོགས་རྒྱས་པའི་བཀྲ་ཤིས་ཤོག །
ཤེས་རབ་རིན་ཆེན་ཁྱེད་་་་་་བླ་མ་ཤེས་རབ་རིན་རང་གི་ལམ་འབྲས་རྗེ་ཉང་སྟོད་པ་ལས་ཐོབ་པ་ཡིན་པས་དེ་ཡན་གྱི་བརྒྱུད་པའོ།། ༈ །རིགས་ལྔའི་ཁྱབ་བདག་མའི་ཁ་སྐོང་ནི།། འཇམ་དབྱངས་བླ་མ་སངས་རྒྱས་སེང་གེ་དང་། ། འཇམ་དབྱངས་རྗེས་བཟུང་ནམ་མཁའ་དཔལ་བཟང་ཞབས། ། འཇམ་མགོན་ཤར་ཆེན་ཀུན་དགའ་བཀྲ་ཤིས་དང་། ། འཇམ་དཔལ་གྲུབ་པ་ཤཱཀྱ་ཀུན་དགའི་མཚན། ། འཇམ་དབྱངས་བླ་མ་བཞི་ལ་གསོལ་བ་འདེབས། ། མཁས་བཙུན་གྲུབ་པའི་དཔའ་བོ་ཀུན་དགའ་ལེགས། ། མཁས་མང་ནག་པོ་ཆེན་པོའི་ཆོས་སྐོར་རྣམས། ། མཁས་པའི་ལུགས་བཞིན་འདོམས་པའི་བླ་མའི་ཆོགས། །
མཁས་མཆོག་དངོས་བརྒྱུད་བླ་མར་གསོལ་བ་འདེབས། ། རྣམས་མཁྱེན་འགྲོ་བའི་སོགས་དང་སྦྲེལ།། ༈ །ཚེ་དཔག་མེད་ལྷ་དགུ་ལ།། ལྷ་མཆོག་སེང་གེ་བུདྡྷ་སིང་ཧ་དང་། ། ནམ་མཁའ་དཔལ་བཟང་ཀུན་དགའ་བསོད་ནམས་དང་། ། ནམ་མཁའ་སངས་རྒྱས་ནམ་མཁའ་དཔལ་བཟང་ཞབས། ། རྩ་བའི་བླ་མ་རྣམས་ལ་གསོལ་བ་འདེབས། ། ཞེས་སོ།། ༈ །ཀུན་རིག་ལ།། ཐར་པའི་ལམ་སྟོན་ནམ་མཁའ་དཔལ་བཟང་སྟེ། །
འདྲེན་མཆོག་བླ་མ་གསུམ་ལ་གསོལ་བ་འདེབས། ། ཞེས་པའི་རྗེས་སུ། མཁས་གྲུབ་ཆེན་པོ་ནམ་མཁའ་སངས་རྒྱས་དང་། ། འཇམ་དབྱངས་བླ་མ་ནམ་མཁའ་དཔལ་བཟང་པོ། ། གང་དེས་རྗེས་བཟུང་སངས་རྒྱས་ཕུན་ཚོགས་མཚན། ། རྩ་བརྒྱུད་བླ་མའི་ཚོགས་ལ་གསོལ་བ་འདེབས། ། ལུས་ངག་ཡིད་ཀྱིས་ཕྱག་འཚལ་མཆོད་པ་འབུལ། ། ཞེས་སོགས་དང་སྦྲེལ་ལོ། ། གཤིན་རྗེའི་གཤེད་དམར་པོ་ལྷ་ལྔའི་བླ་མ་བརྒྱུད་པ་དེང་སང་ངག་འདོན་འདི་སྤྲོས་མེད་འཁྲིད་འགའི་བརྒྱུད་པ་རྗེ་དཀོན་མཆོག་ལྷུན་གྲུབ་ཀྱིས་མཛད་པའི་ཁ་སྐོང་ནི། རིགས་གསུམ་རྣམ་འཕྲུལ་གསུམ་ལ་གསོལ་བ་འདེབས། །
ཞེས་པའི་རྗེས་སུ། མཁས་བཙུན་དབང་པོ་ནམ་མཁའ་དཔལ་བཟང་པོ། ། མཁས་པའི་དབང་པོ་ཤར་ཆེན་ཁུ་དབོན་དང་། ། ནམ་མཁའ་སངས་རྒྱས་ནམ་མཁའ་དཔལ་བཟང་མཚན། ། སངས་རྒྱས་ཕུན་ཚོགས་རྣམས་ལ༞ ། དེ་ནས། དངོས་དང་བརྒྱུད་པའི་བླ་མ་སོགས་དང་སྦྲེལ་ལོ།། ༈ །ཀུན་ཁྱབ་འཁོར་ལོ་མའི་ཁ་སྐོང་།། རིགས་གནས་མཐར་ཕྱིན་བུདྡྷ་སིདྷ་དང་། ། སྐྱབས་གནས་མཐར་ཐུག་དཀོན་མཆོག་དཔལ་ལྡན་པ། །
མཁྱེན་རབ་ཕུལ་ཕྱིན་ཤེས་རབ་རྒྱལ་མཚན་ཏེ། ། པཎ་ཆེན་ནམ་མཁའ་དཔལ་བཟང་ལ་གསོལ་བ་འདེབས། ། མཆོག་གསུམ་ངོ་བོ་བླ་མས་རྗེས་བཟུང་ནས། ། རིགས་གསུམ་གདུལ་བྱའི་ཚོགས་རྣམས་ཐམས་ཅད་ལ། ། ཐེག་གསུམ་ཆོས་ཀྱི་དགའ་སྟོན་འགྱེད་མཁས་པའི། ། ཤར་ཆེན་ཀུན་དགའ་བཀྲ་ཤིས་ལ༞ ། ཞེས་པའི་རྗེས་སུ། བསོད་ནམས་ལྷུན་གྲུབ་དཔལ་ལྡན་དོན་གྲུབ་དང་། ། ནམ་མཁའ་སངས་རྒྱས་ཤེས་རབ་འབྱུང་གནས་ཞབས། ། ནམ་མཁའ་རིན་ཆེན་བསོད་ནམས་རྒྱ་མཚོ་དང་། །
དཔལ་མཆོག་རྒྱལ་མཚན་རྣམས༞ ། འདྲེན་མཆོག་བླ་མ་ནམ་མཁའ་དཔལ་བཟང་དང་། ། མཁན་ཆེན་གསལ་བདག་ལྷུན་གྲུབ་དཔལ་ལྡན་ཞབས། ། སངས་རྒྱས་ཕུན་ཚོགས་སངས་རྒྱས་བསྟན་འཛིན་དང་། ། ཤེས་བྱ་བཟང་པོ་རྣམས་ལ་གསོལ་བ་འདེབས། ། སྐྱབས་གནས་སོགས་དང་སྦྲེལ་ལོ། ། ཞེས་པ་འདི་དཔལ་ཨེ་ཝཾ་ཆོས་ལྡན་གྱི་དབུ་མཛད་ལས་ཐོག་བ། རྒྱུད་སྡེ་རྒྱལ་མཚོར་སྤྱན་རབ་ཏུ་ཡངས་པ་ཤར་མི་ཉག་གི་སྟོན་པ་འཕྲིན་ལས་རྒྱ་མཚོས་བསྐུལ་ངོར་ཆོས་སྨྲ་བའི་སངས་རྒྱས་ཕུན་ཚོགས་ཀྱིས་ཨེ་ཝཾ་ཆོས་ལྡན་དུ་བྲིས་པའོ། ། མངྒ་ལཾ།། ༈ །ལམ་ཟབ་བརྒྱུད་འདེབས་ཀྱི་ཁ་སྐོང་།།
རྒྱལ་བ་གཉིས་པ་ཀུན་དགའ་བཟང་པོ་དང་། ། རྒྱལ་སྲས་ཐུ་བོ་དཀོན་མཆོག་རྒྱལ་མཚན་ཞབས། ། རྒྱལ་བའི་རྒྱལ་ཚབ་ཀུན་དགའ་དབང་ཕྱུག་ལ། ། གསོལ་བ༞ ། གྲུབ་པའི་དབང་ཕྱུག་ཡོངས་འཛིན་དཀོན་མཆོག་འཕེལ། ། ཆོས་ཀྱི་དབང་ཕྱུག་འཇམ་དབྱངས་ཀུན་དགའི་ཞབས། ། མཁས་པའི་དབང་ཕྱུག་དཀོན་མཆོག་ལྷུན་གྲུབ་ལ། ། གསོལ་བ༞ ། མཁས་པའི་རིགས་འཁྲུངས་ནམ་མཁའ་དཔལ་བཟང་དང་། ། མཁས་པའི་རྗེས་བཟུང་བླ་མ་དཔལ་ལྡན་པ། །
མཁས་པའི་བརྒྱུད་འཛིན་ཤེས་རབ་འབྱུང་གནས་ལ། ། གསོལ་བ༞ ། སེམས་དཔའ་ཆེན་པོ་དཔལ་མཆོག་རྒྱལ་མཚན་དང་། ། སྐྱབས་ཀུན་གཙོ་བོ་རྩ་བའི་བླ་མ་མཆོག ། རྩ་བརྒྱུད་བླ་མའི་ཚོགས་རྣམས་ཐམས་ཅད་ལ། ། གསོལ་བ་འདེབས་སོ་སོགས་བྱ། ། ཞེས་པ་འདིའང་བསོད་ནམས་མིང་ཅན་དགེ་སློང་བཞིས་བསྐུལ་ངོར་སངས་རྒྱས་ཕུན་ཚོགས་ཀྱིས་བྲིས་སོ། ། མངྒཱ་ལཾ།། ༈ །བློ་སྦྱོང་དོན་བདུན་མའི་བརྒྱུད་འདེབས།། བླ་མ་དང་དཀོན་མཆོག་གསུམ་ལ་ཕྱག་འཚལ་ལོ། །
ཚོགས་གཉིས་རབ་རྫོགས་འདྲེན་མཆོག་ཤཱཀྱའི་ཏོག ། རྒྱལ་བའི་རྒྱལ་ཚབ་རྒྱལ་སྲས་མི་ཕམ་མགོན། ། ས་གསུམ་མངའ་བདག་འཕགས་པ་ཐོགས་མེད་ཞབས། ། གསོལ་བ་འདེབས་སོ་བདག་རྒྱུད་བྱིན་གྱིས་རློབས། ། ཀུན་མཁྱེན་གཉིས་པ་རྒྱལ་སྲས་དབྱིག་གི་གཉེན། ། མཐའ་བྲལ་དོན་གཟིགས་འཕགས་པ་རྣམ་གྲོལ་སྡེ། ། བདེན་གཉིས་དོན་རྟོགས་བཙུན་པ་རྣམ་གྲོལ་སྡེ། ། གསོལ་བ་འདེབས་སོ་བདག་རྒྱུད་བྱིན་གྱིས་རློབས། ། འགྲོ་བའི་རྩ་ལག་གུ་ཎ་མི་ཏྲའི་ཞབས། ། ལྟ་ངན་རི་དྭགས་འཇོམས་མཛད་སེང་གེ་བཟང་། །
བདག་གཞན་ཚོགས་གཉིས་འཕེལ་མཛད་གང་བ་སྤེལ། ། གསོལ་བ་འདེབས་སོ་བདག་རྒྱུད་བྱིན་གྱིས་རློབས། ། ཡོན་ཏན་རིན་ཆེན་གཏེར་གྱུར་ཀུ་སུ་ལུ། ། བདག་གཞན་བརྗེ་མཛད་ཀུ་སུ་ལུ་གཉིས་པ། ། མཁས་གྲུབ་ཆེན་པོ་མཉམ་མེད་གསེར་གླིང་པ། ། གསོལ་བ༞ ། ཡིད་བཞིན་ནོར་འདྲའི་ཐུགས་མངའ་མར་མེ་མཛད། ། རྒྱལ་བའི་འབྱུང་གནས་སྟོན་པ་རིན་པོ་ཆེ། ། བསྟན་པ་རིན་ཆེན་གསལ་མཛད་པུ་ཏོ་བ། ། གསོལ་བ་འདེབས་སོ་བདག་རྒྱུད་བྱིན་གྱིས་རློབས། །
ཡོན་ཏན་མཆོག་གིས་གྲགས་པའི་ཤ་ར་བ། ། བྱང་ཆུབ་ཐུགས་གཉིས་འབྱོངས་པའི་འཆད་ཀ་བ། ། ལྟ་སྤྱོད་རྣམ་པར་དག་པའི་རྒྱལ་བ་སེ། ། གསོལ་བ༞ ། གཅིག་ཏུ་གཞན་དོན་མཛད་བའི་སྐྱེས་མཆོག་ལྷ། ། བསླབ་གསུམ་རྣམ་པར་དག་པའི་ལྷ་སྡིངས་པ། ། སྒོ་གསུམ་གཞན་དོན་མཛད་པའི་ལྷ་སྡིངས་དབོན། ། གསོལ་བ་འདེབས་སོ་བདག་རྒྱུད་བྱིན་གྱིས་རློབས། ། དུས་གསུམ་རྒྱལ་བའི་ལམ་གནས་ཡོན་ཏན་དཔལ། ། སངས་རྒྱས་བསྟན་པ་རྒྱས་མཛད་བདེ་བ་དཔལ། །
མཁས་བཙུན་འགྲན་ཟླ་བྲལ་བའི་བཀའ་བཞི་པ། ། གསོལ་བ་འདེབས་སོ་བདག་རྒྱུད་བྱིན་གྱིས་རློབས། ། ཕན་བདེ་ཀུན་གྱི་འབྱུང་གནས་རིན་པོ་ཆེ། ། བསོད་ནམས་ཡེ་ཤེས་སྟོབས་ཀྱིས་སྟོང་གསུམ་གྲགས། ། བྱམས་དང་སྙིང་རྗེའི་མངའ་བདག་ཆོས་ཀྱི་རྗེ། ། གསོལ་བ༞ ། སྤྱན་རས་གཟིགས་དབང་ཐོགས་མེད་བཟང་པོ་དཔལ། ། གྲུབ་པའི་དབང་ཕྱུག་བུདྡྷ་ཤྲཱི་ལ་དང་། ། རྒྱལ་བས་ལུང་བསྟན་རྗེ་བཙུན་ཨེ་ཝཾ་པ། ། གསོལ་བ༞ །
རྒྱལ་བའི་རྒྱལ་ཚབ་རྗེ་བཙུན་མུས་པ་ཆེ། ། ཀུན་མཁྱེན་བསྟན་པའི་ཉི་མ་སངས་རྒྱས་འཕེལ། ། འཇམ་དབྱངས་བླ་མ་ཀུན་དགའ་ཆོས་བཟང་ཞབས། ། གསོལ་བ་འདེབས་སོ་བདག་རྒྱུད་བྱིན་གྱིས་རློབས། ། མཁས་པའི་དབང་པོ་ཀུན་དགའ་བློ་གྲོས་དང་། ། མཁས་གྲུབ་ཆེན་པོ་བྱམས་པ་ཕུན་ཚོགས་དང་། ། མཁས་བཙུན་དབང་པོ་དཔལ་འབྱོར་ཤེས་རབ་ཞབས། ། གསོལ་བ་འདེབས་སོ་བདག་རྒྱུད་བྱིན་གྱིས་རློབས། ། མཁས་གྲུབ་ཆེན་པོ་དཔལ་ལྡན་དོན་གྲུབ་དང་། ། འཇམ་མགོན་བླ་མ་དཔལ་མཆོག་རྒྱལ་མཚན་དང་། །
གང་དེས་རྗེས་བཟུང་ཨ་ཝ་དྷུ་ཏིའི་ཞབས། ། གསོལ་བ་འདེབས་སོ་བདག་རྒྱུད་བྱིན་གྱིས་རློབ། ། རྙེད་དཀའི་ཡོན་ཏན་ལྡན་པའི་དལ་འབྱོར་འདི། ། དོན་མེད་ཚེ་འདིའི་བྱ་བས་མི་གཡེང་བར། ། དྲག་ལ་རྒྱུན་མི་ཆད་པའི་བརྩོན་འགྲུས་ཀྱིས། ། ཉིན་མཚན་ཆོས་ཀྱིས་འདའ་བར་བྱིན་གྱིས་རློབས། ། ཆུ་བུར་ལྟ་བུར་མི་རྟག་ལུས་སྲོག་འདི། ། ནམ་འཇིག་ངེས་པ་མེད་པར་རྟོགས་གྱུར་ནས། ། ཚེ་འདིའི་ཕུན་ཚོགས་བསྒྲུབ་པའི་བསམ་སྦྱོར་རྣམས། ། སྐད་ཅིག་ཙམ་ཡང་མེད་པར༞ །
སྲིད་བའི་བདེ་ལ་ནམ་ཡང་མ་ཞེན་ཅིང་། ། རང་ཉིད་ཞི་བ་དོན་དུ་མི་གཉེར་བ། ། འགྲོ་ཀུན་དོན་དུ་སངས་རྒྱས་བསྒྲུབ་པ་ཡི། ། བསམ་སྦྱོར་རྒྱུན་མི་ཆད་པར༞ ། ཐོག་མེད་དུས་ནས་གཉེན་གྱུར་འགྲོ་བ་རྣམས། ། སྡུག་བསྔལ་རྒྱ་མཚོར་བྱིང་བར་མཐོང་གྱུར་ནས། ། བུ་སྡུག་ཆུ་ཡིས་ཁྱེར་བའི་མ་བཞིན་དུ། ། བཅོས་མིན་སྙིང་རྗེ་སྐྱེ་བར་བྱིན་གྱིས་རློབས། ། རང་བདེ་འདོད་ལས་ཉེས་པ་ཀུན་འབྱུང་ཞིང་། ། གཞན་ཕན་སེམས་ལས་ཡོན་ཏན་ཀུན་འབྱུང་ཕྱིར། །
གཞན་སྐྱོན་བདག་ལ་ལེན་ཅིང་བདག་ཉིད་ཀྱིས། ། བདེ་དགེ་གཞན་ལ་གཏོང་བར་བྱིན་གྱིས་རློབས། ། རང་ཉིད་གཅེས་པར་འཛིན་པའི་དགྲ་བོ་འདིས། ། ཐོག་མེད་དུས་ནས་རང་གཞན་སྡུག་བསྔལ་བྱས། ། ཕྱིན་ཆད་བྱང་ཆུབ་སེམས་གཉིས་སྟོབས་རྒྱས་ནས། ། བདག་འཛིན་རྩད་ནས་ཐོན་པར་བྱིན་གྱིས་རློབས། ། འགྲོ་འདིས་ཐོག་མེད་དུས་ནས་ཕན་བཏགས་ཤིང་། ། བྱང་ཆུབ་སྒྲུབ་པའང་འདི་ལ་རག་ལས་པས། ། རྒྱལ་བ་བཞིན་དུ་ཕན་བདེའི་རྒྱུར་མཐོང་ནས། ། གུས་པས་སྤྱི་བོར་ལེན་པར་བྱིན་གྱིས་རློབས། །
ལས་ངན་དབང་གིས་སྣོད་བཅུད་འགལ་རྐྱེན་གྱིས། ། གང་བའི་དུས་འདིར་འགལ་རྐྱེན་ཀུན་སྤངས་ནས། ། ལོགས་ནས་དམ་ཆོས་སྒྲུབ་དབང་མི་གདའ་བས། ། རྐྱེན་ངན་ལམ་དུ་སློང་བར་བྱིན་གྱིས་རློབས། ། བདེ་སྡུག་ཕན་གནོད་འབྱོར་རྒུད་ཅི་བྱུང་ཡང་། ། རྨི་ལམ་ཡུལ་གྱི་འབྱོར་རྒུད་ཇི་བཞིན་དུ། ། སྣང་ཡང་བདེན་པ་མེད་པར་ཤེས་བྱས་ནས། ། ཞེན་མེད་རང་སར་གྲོལ་བར་བྱིན་གྱིས་རློབས། ། ཐེག་པ་ཆེན་པོ་བློ་སྦྱོང་གི་བླ་མ་བརྒྱུད་པ་ལ་གསོལ་བ་འདེབས་པའི་ཚིགས་སུ་བཅད་པ་རྒྱལ་སྲས་ཐོགས་མེད་པས་མཛད་པ་ལས་བརྒྱུད་པའི་ཁ་སྐོང་སོགས་ཀྱིས་དབང་གིས་ཅུང་ཟད་དབྲི་བསྣན་བྷ་དནྟ་ཨ་ཝ་དྡྷཱུ་ཏི་ལཀྵྨཱིས་བགྱིས་པའོ།། །། སརྦ་མངྒ་ལཾ།། །།
PAGE * MERGEFORMAT 2 སངས་རྒྱས་ཕུན་ཚོགས། བདེ་མཆོག་མཁའ་འགྲོ་རྒྱ་མཚོའི་བླ་བརྒྱུད་གསོལ་འདེབས་སོགས། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
