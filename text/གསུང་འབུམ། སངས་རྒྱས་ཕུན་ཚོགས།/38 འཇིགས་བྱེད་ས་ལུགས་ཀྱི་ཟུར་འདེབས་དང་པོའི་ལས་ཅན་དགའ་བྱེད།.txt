གསུང་འབུམ། སངས་རྒྱས་ཕུན་ཚོགས།
པོད ༣༨
འཇིགས་བྱེད་ས་ལུགས་ཀྱི་ཟུར་འདེབས་དང་པོའི་ལས་ཅན་དགའ་བྱེད།
༄༅། །འཇིགས་བྱེད་ས་ལུགས་ཀྱི་ཟུར་འདེབས་དང་པོའི་ལས་ཅན་དགའ་བྱེད་ཅེས་བྱ་བ་བཞུགས་སོ།། ཨོཾ་སྭ་སྟི། བླ་མ་དང་འཇམ་དབྱངས་ཁྲོས་པ་གཉིས་སུ་མེད་པ་ལ་ཕྱག་འཚལ་ལོ། ། ཀུན་མཁྱེན་བསོད་ནམས་སེང་གེས་མཛད་པའི་འཇིགས་བྱེད་ས་ལུགས་ཀྱི་དཀྱིལ་མཆོག་རྡུལ་ཚོན་བརྟེན་པའི་ཕྱོགས་ཡིན་ལ། དེ་ལས་རས་བྲིས་ལ་བརྟེན་པའི་གསལ་ཁ་ཅུང་ཟད་བརྗོད་ན་སྟེགས་བུ་ཇི་ལྟར་རིགས་པ་རས་ལ་སོགས་པས་བཀབ་པའི་སྟེང་དུ་འབྲུ་ཅུང་ཟད་བཅལ་དུ་བཀྲམ་པའི་དབུས་སུ་མཉྫིའི་ཁར་མཎྜལ་དྲི་བཟངས་ཀྱི་ཐིག་ལེ་བྱས་པར་ལྷ་དགུའི་ཚོམ་བུ་བཀོད། དེའི་འོག་ཏུ་ས་ལྷའི་ཚོམ་བུའང་བཀོད། དེ་དང་ཉེ་བར་ས་ལྷའི་སྒོས་མཆོད་དང་གཏོར་མ་དང་། དེ་དག་གི་ཕྱི་རོལ་དུ་ཕྱི་མཆོད་དང་སྒོས་མཆོད་རྒྱས་བསྡུས་གང་རིགས། འཇིག་རྟེན་ལས་འདས་པ་དང་འཇིག་རྟེན་པའི་གཏོར་མ་གཉིས་དང་། སློབ་མ་སྟ་གོན་གྱི་ཆས་ལ་སོགས་པ་འོག་ཏུ་དགོས་པ་རྣམས་ཀྱང་མ་ཚང་བ་མེད་པར་བཤམས།
སྔོན་འགྲོ་གཏོར་མ་ཆབ་བྲན་ཏེ། ཨོཾ་ཡ་མ་ར་ཛ་སོགས་ཙ་སོགས་ཀྱིས་བསངས། སྭ་བྷཱུ་ཝས་སྦྱངས། ཨོཾ་ཨཱཿཧཱུྃ་ཧོཿལན་གསུམ་གྱིས་བྱིན་གྱིས་བརླབས་ནས་རང་སྐད་ཅིག་གིས་རྡོ་རྗེ་འཇིགས་བྱེད་གསལ་བའི་ཐུགས་ཁ་ནས་འོད་ཟེར་འཕྲོས་སྨྱོན་པ་རྡོ་རྗེ་འཇིགས་བྱེད་དུར་ཁྲོད་ཀྱི་བདག་པོ་རྣམས་དང་བཅས་པ་ཨ་རཀྵ་ཡ་ཛཿཞེས་པས་སྤྱན་དྲངས་ལ། ཨུརྨན་ཏྲ་བྷཻ་ར་ཨ་གྷྲ་ཊི་ཋ་ཊི་ཋ་ཞེས་དང་། སྭ་སྭ་ཏི་ཨ་དྷི་པ་ཏེ་ཨ་གྷྲ་ཊི་ཋ་ཊི་ཋ་ཞེས་བརྟན་པར་བཞུགས་སུ་གསོལ་ལ་དེ་རྣམས་ཀྱི་ལྗགས་ཀྱི་འོད་ཟེར་གྱིས་གཏོར་མ་གསོལ་བར་བསམ་ཞིང་། འཇིག་རྟེན་པའི་གཏོར་སྔགས་གཉིས་ནི་ཨོཾ་ཨུརྨ་ཥནྜ་ལ་བྷཻ་ར་ཝ་ཡ་བ་ལིཾ་གྲིཧྣ་མ་མ་ཀ་དྱ་བ་དྱ་ཡ་སྭཱ་ཧཱ། ཞེས་དང་དུར་ཁྲོད་བརྒྱད་ལ། ཨཥྚ་ས་སྭ་ན་ཏིཥྛ་བྷུ་ཏ་ས་ས་རཀྵན་ཏ་སཏྭ་གྲིཧྣ་དཾ་པ་ལིཾ་མ་མ་སརྦ་ཀ་དྱ་ཡ་སྭཱ་ཧཱ། ཞེས་པ་རྣམས་ལན་གསུམ་གསུམ་བརྗོད་པས་དབུལ་ལོ། །
ཨརྒྷཾ་སོགས་ཀྱིས་ཕྱི་མཆོད་དང་། ཨོཾ་ཨཱཿཧཱུྃ་གིས་ནང་མཆོད་ཕུལ། རྡོ་རྗེ་དྲིལ་བུ་འཛིན་པས། འཇིག་རྟེན་སྐྱོང་བའི་ཚུལ་འཛིན་པ། ། བཀའ་སྐྱོང་སྨྱོན་པ་འཇིགས་བྱེད་དང་། ། དུར་ཁྲོད་བདག་པོ་འཁོར་བཅས་རྣམས། ། མཆོད་སྦྱིན་གཏོར་མ་འདི་བཞེས་ལ། ། ཞེས་པ་ནས། ཡིད་ལ་འདོད་པ་ཀུན་འགྲུབ་ཤོག ། དཔལ་ལྡན་བླ་མ་སོགས་ནས་དེང་ཤིག་གི་བར་ལྷའི་མཚན་བསྒྱུར་བ་མ་གཏོགས་གཤེད་དམར་དཀྱིལ་ཆོག་ཚིག་དང་འདྲ།
གཏོར་མ་ཕྱི་རོལ་དུ་དོར་བ་དང་དྲིལ་བུ་དྲག་ཏུ་བསིལ། ཡ་མ་རཱ་ཛ་སོགས་དྲག་ཏུ་བརྗོད། དེ་ནས་གནས་ཡོ་བྱིན་རླབས་་་་་་ཡ་མ་རཱ་ཛས་བསངས་ལ་སྐྱབས་སེམས་རྡོ་རྗེ་སེམས་དཔའི་བསྒོམ་བཟླས་ཤེལ་སྒོང་དག་པ་ལྟར་གྱུར་གྱི་བར་གཤེད་དམར་ལྟར་རོ། ། རང་སྐད་ཅིག་གིས་རྡོ་རྗེ་འཇིགས་བྱེད་སོགས་ནས། གྲི་གུག་དང་ཐོད་པ་འཛིན་པ་མ་ཧེའི་གདོང་པ་ཅན་དུ་གྱུར། ཞེས་དཀྱིལ་འཁོར་བསྡུ་བའི་བར་སྒྲུབ་ཐབས་གཞུང་བསྲངས། ས་ལྷའི་ཚོམ་བུ་ལ་དམིགས་ཏེ། ཨོཾ་པྲྀ་ཐི་ཝི་དེ་ཝི་ཞེས་བརྗོད། རང་གི་སྙིང་ག་ནས་འོད་ཟེར་འཕྲོས་པས་མདུན་བསྐྱེད་ཀྱི་ས་ཕྱོགས་དེ་རྡོ་རྗེ་ས་གཞི། རྭ་བ་གུར་བླ་བྲེ་ཡེ་ཤེས་ཀྱི་མེ་རི་རབ་ཏུ་འབར་བ་དང་བཅས་པའི་སྲུང་བའི་འཁོར་ལོར་གྱུར།
རང་ལྷར་གསལ་བའི་སོགས་ནས་བཅོམ་ནས་དཀྱིལ་འཁོར་བྲི་བར་བགྱི། ཞེས་ལན་གསུམ་བརྗོད་པའི་བར་དཀྱིལ་ཆོག་བཞིན་དང་། སྤྲོ་ན། དཔལ་ལྡན་བླ་མ་དམ་པ་ཞེས་སོགས་སྔོན་འགྲོ་གཏོར་མ་ལྟར་བརྗོད་དེ། རིག་པ་འཛིན་པ་ཁྱོད་དཀྱིལ་འཁོར་གྱི་ལས་ཅི་བདེ་བར་གྱིས་ཤིག ཅེས་གནང་བ་བྱིན་པར་གྱུར། ཞེས་དང་། སླར་ཡང་གོང་ལྟར་མཆོད་ལ། ལག་པ་གཡས་རྡོ་རྗེ་དང་བཅས་པ་ས་ལ་རེག་ཏེ། བཛྲ་མུཿ
སའི་ལྷ་མོ་ས་དེ་ཉིད་ལ་ཐིམ། ། ཞེས་བརྗོད་ལ་མཆོད་གཏོར་དམན་མ་བསྡུ། ལྷ་སྟ་གོན་ནི། ཚོམ་བུ་དགོད། སྔགས་ཡ་མ་རཱ་ཛ་ཚར་དགུ་བརྗོད། དེ་ནས་ཚོམ་བུ་ཡ་མ་རཱ་ཛས་བསངས། སྭ་བྷ་ཝས་སྦྱངས། ཨཾ་ལས་རླུང་གིས་སོགས་ནས་བསྟོད་བའི་བར་དཀྱིལ་ཆོག་བཞིན། བདུད་རྩི་འབུལ་བའི་སྐབས་ཕྱོགས་བཅུ་དུས་གསུམ་གྱི་དེ་བཞིན་གཤེགས་པ་ཐམས་ཅན་ཀྱི་སྐུ་གསུང་ཐུགས་ཡོན་ཏན་འཕྲིན་ལས་ཐམས་ཅད་ཀྱི་ངོ་བོ་དྲིན་ཅན་རྩ་བའི་བླ་མའི་ཞལ་དུ་ཨོཾ་ཨཱཿཧཱུྃ། རྡོ་རྗེ་འཆང་།
འཕགས་པ་འཇམ་དཔལ། སངས་རྒྱས་ཡེ་ཤེས་ཞབས། མར་མེ་མཛད་བཟང་པོ། བྲམ་ཟེ་དཔལ་འཛིན། གྲུབ་ཆེན་ནཱ་རོ་ཏ་པ། བྷ་རོ་ཕྱག་རྡུམ། མལ་ལོ་ཙཱ་བ། ས་སྐྱ་པ་ཆེན་པོ། སློབ་དཔོན་རིན་པོ་ཆེ་བསོད་ནམས་རྩེ་མོ། རྗེ་བཙུན་རིན་པོ་ཆེ་གྲགས་པ་རྒྱལ་མཚན།
གན་པ་སྟོན་དར། གན་པ་སོ་སྟོན། གན་པ་ཆོས་རྒྱལ། གན་པ་རིན་རྒྱལ། བླ་ཆེན་བསོད་ནམས་རྒྱལ་མཚན། མཁན་ཆེན་བྱང་ཆུབ་དཔལ་བཟང་། ཆོས་རྗེ་ཡེ་ཤེས་རྒྱལ་མཚན། རྡོ་རྗེ་འཆང་ཀུན་དགའ་བཟང་པོ། མུས་ཆེན་སེམས་དཔའ་ཆེན་པོ། ཀུན་མཁྱེན་བསོད་ནམས་སེང་གེ
ཡོངས་འཛིན་དཀོན་མཆོག་འཕེལ་བ། རྗེ་ལྷ་མཆོག་སེང་གེ རྡོ་རྗེ་འཆང་བུདྡྷ་སིངྷ། འབུམ་རབ་འབྱམས་པ་རྒྱལ་བ་བློ་གྲོས། ངག་དབང་བརྟན་པའི་རྡོ་རྗེ། མཁན་ཆེན་བསོད་ནམས་རྒྱ་མཚོ། འཇམ་མགོན་ལྷུན་གྲུབ་དཔལ་ལྡན། དྲིན་ཅན་རྩ་བའི་བླ་མའི་ཞལ་དུ་ཨོཾ་ཨཿཧཱུྃ། གཞན་ཡང་དབང་སྐུར་རྒྱུད་བཤད་མན་ངག་མནོས་སོགས་དང་། ཡ་མ་རཱ་ཛ་སོགས།
ཡི་གེ་སོ་གཉིས་པའི་མཐར་རྡོ་རྗེ་འཇིགས་བྱེད་དཀྱིལ་འཁོར་ལྷ་ཚོགས་རྣམས་ཀྱི་ཞལ་དུ་ཨོཾ་ཨཿཧཱུྃ། གཞན་ཡང་བྱ་བའི་རྒྱུད་སོགས་ནས། ཨ་མྲྀ་ཏ་སྭ་དའི་བར་གཤེད་དམར་ལྟར་རོ། ། གཏོར་མ་ནི་སྐབས་འདིར་བསྟོད་པའི་རྗེས་སུ་ཕུལ་ཏེ། པུས་མོ་གཡས་པའི་ལྷ་ང་ས་ལ་བཙུགས་ཏེ་སོགས་ཀྱི་སྙན་གསན་ཕབ་སྟེ་དཀྱིལ་འཁོར་ནམ་འཁོར་ནམ་མཁའ་འདེགས་པའམ། ཡང་ན་སྐབས་འདིར་དཀྱིལ་འཁོར་མ་བཏེགས་པར་འོག་བུམ་བསྐྱེད་ཀྱི་མཇུག་ཏུ་གཏོར་མ་ཕུལ་ཏེ། དེ་ནས་སློབ་མ་སྟ་གོན་བྱ་མཇུག་ཏུ་དཀྱིལ་འཁོར་འདེགས་པ་སོགས་གང་བདེ་བྱའོ། ། བུམ་པའི་སྐབས་སུ་བུམ་པ་གཉིས་ཆར་དུ་རྡོ་རྗེ་འཇིགས་བྱེད་བསྐྱེད་པ་གཞུང་བཞིན་ནོ། ། སློབ་མ་སྟ་གོན་གྱི་སྐབས་སུ་སེམས་བསྐྱེད་གསལ་བཏབ་ནས་མགོ་རྒྱང་གི་བཤད་པ་ཅུང་ཟད་བྱེད་པར་སྤྲོ་ན། འཇིགས་བྱེད་དབང་གིས་སྤྱི་བཤད་མདོར་བསྡུས་ཁོ་བོས་ལོགས་སུ་བྲིས་པ་ལྟར།
དེ་ལ་སྐབས་འདིར་འཇིག་བྱེད་ས་ལུགས་ཡིན་ཚུལ་གྱི་བརྡ་སྤྲོད་བྱ། མཚམས་སྦྱོར་ཅུང་ཟད་དགོས་པ་རྣམས་གཤེད་དམར་ལྟར་བྱའོ། ། གཉིས་པ་དངོས་གཞི་ནི། དཀྱིལ་ཐང་རབ་གནས་ཅན་བཀྲམ་པའི་མཐར་མཆོད་གཏོར་རྣམས་གོང་སྟ་གོན་གྱི་སྐབས་བཞིན་དང་། ཁྱད་པར་ཏིང་ལོ་ཆང་བུ་སོགས་སྦྱངས་ཆས་ཀྱི་གཏོར་མ་ཡུངས་ཀར་ཏིལ་ནག་གུ་གུལ་མེ་ལོང་སྐུ་ཕྱིས་རྣམས་དང་། སློབ་མ་ལ་དགོས་པའི་དབང་རྫས་སོགས་མ་ཚང་བ་མེད་པར་བཤམས། སྔོན་འགྲོ་གཏོར་མ་ནས་བརྩམས་ཏེ་བདག་བསྐྱེད་ཀྱི་དཀྱིལ་འཁོར་བསྡུ་བའི་བར་སྟ་གོན་གྱི་སྐབས་བཞིན་བྱ། དེ་ནས་དཀྱིལ་འཁོར་ལ་སྦྱངས་ཁྲུས་རྣམས་བདེ་མཆོག་བཞིན་ལ་སྔགས་རྣམས་ཧྲཱིཿཥྚིཿཥྚི་འབའ་ཞིག རྡོ་རྗེ་འཇིགས་བྱེད་ཀྱི་དཀྱིལ་འཁོར་བསྒྲུབ་པ་ལ་ཞེས་པ་ཚིག་ཕྲད་བསྒྱུར་བ་ཙམ་དང་། དེ་ནས་དཀྱིལ་འཁོར་སྭ་བྷ་ཝས་སྦྱངས་ནས་ལྷ་སྟ་གོན་གྱི་སྐབས་ལྟར།
དམ་ཚིག་པ་བསྐྱེད་པ་ནས་བསྟོད་པའི་བར་དཀྱིལ་ཆོག་བཞིན། དེ་ནས་ཕྱི་རོལ་གཏོར་མ་ནི། དཀྱིལ་འཁོར་ཡོལ་བས་སྒྲིབ་པའམ་ཡང་ན་ཕྱི་རོལ་དུ་བྱ་སྟེ། མཆོད་གཏོར་བཤམ་ཚུལ་གཤེད་དམར་དང་ཅིག གཏོར་མ་ནང་མཆོད་ལྟར་བྱིན་རླབས། རང་སྐད་ཅིག་གིས་རྡོ་རྗེ་འཇིགས་བྱེད་དུ་གསལ་བའི་སོགས་ནས་ཀུན་འགྲུབ་ཤོག་གི་བར་སྔོན་འགྲོ་གཏོར་མ་དང་འདྲ། དཔལ་ལྡན་བླ་མ་དམ་པ་སོགས་དང་། ཡིག་བརྒྱ་དང་། མ་འབྱོར་བ་སོགས་ཧྲཱིཿབི་ཤུདྡྷེས་བཤལ་ཆུ་སྦྱིན། བཛྲམུཿགཏོར་མགྲོན་རྣམས་གཤེགས་སུ་གསོལ།
རང་དང་སློབ་མའི་གནས་གསུམ་ཡི་གེ་གསུམ་གྱིས་བསྲུང་། ནང་དུ་འོང་བ་སོགས་དཀྱིལ་ཆོག་བཞིན། དེ་ནས་དངོས་གཞི་མང་པོ་བྱེད་ན་རྗེས་མ་རྣམས་ལ་སྐབས་འདིར་བུམ་བསྐྱེད་ཚུལ་བཞིན་བྱས། བདག་འཇུག་ལེན་དེ་ནས་གཏོར་མ་འབུལ་བ་ནི། འདས་གཏོར་དཀྱིལ་འཁོར་ལ་འབུལ་བས་གཏོར་མགྲོན་སྦྱིན་མི་དགོས། བཛྲ་བྷེ་ར་ཝ་ཨ་གྲ་སོགས་བརྟན་བཞུགས་དང་། རྩ་སྔགས་ཀྱི་རྗེས་སུ་ཨོ་བྷཻ་ར་ཝ་གྲིཧྣ་དཾ་བ་ལིཾ་སྭཱ་ཧཱ། ཞེས་པ་གསུམ་མམ་ལྔས་ཕུལ། ཨོཾ་བཛྲ་བྷཻ་ར་ཝ་ཨརྒྷཾ་སོགས་ཀྱི་ཕྱི་མཆོད། འབྲུ་གསུམ་གྱིས་ནང་མཆོད་ཕུལ།
གཟུགས་སྒྲ་སོགས་ཀྱིས་ཡིད་མཆོད། དུར་ཁྲོད་རྒྱན་གྱིས་སོགས་ཀྱི་བསྟོད། གཤིན་རྗེ་གཤེད་པོ་འཁོར་བཅས་རྣམས། ། མཆོད་སྦྱིན་གཏོར་མ་འདི་བཞེས་སོགས་ནས། འདོད་པ་ཀུན་འགྲུབ་ཤོག་གི་བར་དང་། འཇིག་རྟེན་པའི་གཏོར་མ་སྔོན་འགྲོ་གཏོར་མ་ལྟར་ཀུན་འགྲུབ་ཤོག་གི་བར་རོ། ། གོང་ལྷ་སྟ་གོན་གྱི་སྐབས་སུ་གཏོར་མ་འབུལ་ཚུལ་ཡང་འདི་ལྟར་རོ། ། དེ་ནས་གཞན་ལ་དབང་བསྐུར་ཚུལ་མཚམས་སྦྱོར་ཅུང་ཟད་དགོས་པ་རྣམས་གཤེད་དམར་ལྟར་བྱའོ། ། ཞེས་པ་འདིའང་ལས་དང་པོ་པ་ལ་ཕན་ཕའི་ཆེད་དུ། ཨེ་ཝཾ་ཆོས་ལྡན་གྱི་རི་ཁྲོད་དུ་བྱ་བྲལ་བ་སངས་རྒྱས་ཕུན་ཚོགས་ཀྱིས་བྲིས་པའི་ལེགས་བྱས་ཀྱི་དཔལ་གཤིན་རྗེའི་གཤེད་ཀྱི་བཤད་སྒྲུབ་ཀྱི་བསྟན་པ་ཕྱོགས་དུས་གནས་སྐབས་ཐམས་ཅད་དུ་དར་ཞིང་རྒྱས་པར་གྱུར་ཅིག །
མངྒ་ལཾ།། །། PAGE * MERGEFORMAT 2 སངས་རྒྱས་ཕུན་ཚོགས། འཇིགས་བྱེད་ས་ལུགས་ཀྱི་ཟུར་འདེབས་དང་པོའི་ལས་ཅན་དགའ་བྱེད། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
