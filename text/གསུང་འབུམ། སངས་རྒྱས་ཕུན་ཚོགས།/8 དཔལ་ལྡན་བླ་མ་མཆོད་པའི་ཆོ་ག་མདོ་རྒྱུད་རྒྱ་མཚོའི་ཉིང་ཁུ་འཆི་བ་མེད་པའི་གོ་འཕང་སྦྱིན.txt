གསུང་འབུམ། སངས་རྒྱས་ཕུན་ཚོགས།
པོད ༨
དཔལ་ལྡན་བླ་མ་མཆོད་པའི་ཆོ་ག་མདོ་རྒྱུད་རྒྱ་མཚོའི་ཉིང་ཁུ་འཆི་བ་མེད་པའི་གོ་འཕང་སྦྱིན་པ།
༄༅། །དཔལ་ལྡན་བླ་མ་མཆོད་པའི་ཆོ་ག་མདོ་རྒྱུད་རྒྱ་མཚོའི་ཉིང་ཁུ་འཆི་བ་མེད་པའི་གོ་འཕང་སྦྱིན་པ་ཞེས་བྱ་བ་བཞུགས་སོ།། དཔལ་ལྡན་བླ་མ་མཆོད་པའི་ཆོ་ག་མདོ་རྒྱུད་རྒྱ་མཚོའི་ཉིང་ཁུ་འཆི་བ་མེད་པའི་གོ་འཕང་སྦྱིན་པ་ཞེས་བྱ་བ། རྗེ་བཙུན་བླ་མ་དམ་པ་རྣམས་ལ་ཕྱག་འཚལ་ཞིང་སྐྱབས་སུ་མཆིའོ། ། བརྩེ་བ་ཆེན་པོས་རྗེས་སུ་བཟུང་དུ་གསོལ། ། སྐུ་གསུམ་མངའ་བདག་འདྲེན་པ་མཁྱེན་བརྩེའི་གཏེར། ། ལྔ་བདོར་ཐ་མལ་ཚུལ་གྱི་འགྲོ་བའི་དོན། ། མཛད་པའི་ཡོངས་འཛིན་དགེ་བའི་བཤེས་རྣམས་ཀྱི། ། བཀའ་དྲིན་དྲན་ནོ་བྱང་ཆུབ་བར་དུ་སྐྱོངས། ། འདིར་དཔལ་ལྡན་བླ་མ་མཆོད་པའི་ཆོ་ག་ཟབ་ཅིང་རྒྱ་ཆེ་བ། ལམ་ཟབ་བླ་མཆོད།
ལམ་འབྲས་ཕྱག་མཆོད། བདེ་མཆོག་བླ་མཆོད་སོགས་གཞུང་བཟང་ལ་མང་བ་མཆིས་ཀྱང་། ཚིག་ཚོགས་བློ་ལ་འཛིན་དཀའ་བར་བརྟེན། འདིར་སྙིང་པོ་བསྡུས་པ་བརྗོད་ན་འདི་ལྟར་སྤྱི་དང་བྱེ་བྲག་གི་རྟེན་དང་། ཡོན་ཆབ་སྤོས་མར་མེ་ལྷ་བཤོས་སོགས་མཆོད་པ་གང་རྒྱས་དང་། མཎྜལ་སོ་བདུན་མ་རབ་གསེར་ཟངས་ལས་གྲུབ་པ་དངོས་སུ་ཡོད་པའམ། མེད་ཀྱང་མེ་ཏོག་གི་ཚོམ་བུ་བཤམས། རང་གི་མདུན་དུ་རྡོར་དྲིལ་སོགས་དང་མཎྜལ་གྲངས་མང་དུ་བསོག་ན། དེའི་ཆོས་ལ་སོགས་པ་འོག་ཏུ་དགོས་པ་ཐམས་ཅད་སྟ་གོན་བྱ། དངོས་གཞི་ནི།
གནས་ཡོ་བྱིན་རླབས་སྐྱབས་འགྲོ་སེམས་བསྐྱེད་ཀྱཻ་རྡོར་བཞིན་བྱ། བླ་མ་བསྐྱེད་ཆོག་རང་ལ་བཀའ་དྲིན་ཆེ་བའི་རྩ་བའི་བླ་མས་གཙོ་བྱས་བླ་མ་ཆོས་འབྲེལ་ཐོབ་ཚད་སྐྱབས་གནས་ཀུན་འདུས་རང་གི་མདུན་གྱི་ནམ་མཁར་ཀྱཻ་རྡོར་ཡབ་ཡུམ་དུ་བསྒོམ་པ་སྟེ། ཆོས་དབྱིངས་འོད་གསལ་ཆེན་པོའི་དཀྱིལ་འཁོར་དུ། ། སོགས་ནས། ནོར་ལྷའི་ཚོགས་རྣམས་དགེས་བཞིན་བཞུགས་པར་གྱུར། དེ་ནས་ནུས་ན། གང་དྲིན་མ་ཡོངས་རྫོགས་སམ། མི་ནུས་ན་ཤློ་ཀ་གཅིག་དང་། འདྲེན་མཆོག་བླ་མ་ཀུན་གྱི་ངོ་བོ་ཉིད་སོགས་དང་། རྩ་བའི་བླ་མ་རྣམས་ཀྱི་བསྟོད་པ་གང་ཤེས་དང་།
སྐྱབས་གནས་ཀུན་འདུས་བླ་མ་རིན་པོ་ཆེ་སོགས་དང་། ཤེས་ན་བརྒྱུད་པའི་གསོལ་འདེབས་བྱ། མི་ཤེས་ན་གོང་གི་དེ་ཙམ་གྱི་ཆོག མཆོད་པ་བསངས་སྦྱངས་བྱིན་རླབས་བྱས་ལ། ཆུ་བཞི་བྱེད་ན་ཞབས་བསིལ་ཕལ་ཆེར་སོགས་དང་། ཆུ་གཉིས་བྱེད་ན་མཆོད་ཡོན་ཕལ་ཆེར་སོགས་བྱ། ཨོཾ་སརྦ་བིད་པཱུ་ར་སོགས་ཀྱི་སྤྲུལ་ཏེ། བདེ་བར་གཤེགས་པ་སོགས་ཀྱིས་རྒྱལ་སྲིད་སྣ་བདུན་དང་ཁ་དོག་དབྱིབས་ལེགས་སོགས་ཀྱིས་འདོད་ཡོན་ལྔ་འབུལ། དེ་ནས་མཎྜལ་འབུལ། མཐར་ཤེས་ན་གང་གི་མཆོད་རྫས་སོགས་བྱ།
སླར་ཡང་སྡིག་བཤགས་ལ་ནན་ཏན་བྱེད་ན། ཐོག་མེད་འཁོར་བར་བསགས་པའི་སྡིག་སྟེང་དུ། ། ཚེ་འདིར་མྱུར་དུ་དམྱལ་བར་སྐྱེ་ངེས་ཀྱི། ། ལས་ངན་དུ་མ་བསགས་ཀྱང་མི་འགྱོད་པའི། ། ཁྲེལ་འདས་སྡིག་ལྡན་བདག་ལ་སྐྱབས་ཏུ་གསོལ། ། ཞེས་ལན་གསུམ་དང་། སྐྱབས་འགྲོ་སེམས་བསྐྱེད་ཀྱི་སྡོམ་པ་བླང་བར་བསམ་ལ། དཀོན་མཆོག་གསུམ་ལ་བདག་སྐྱབས་མཆི། ། ཞེས་སོགས་ལན་གསུམ་བརྗོད། དེ་ནས་ནུས་ན་བདག་ནི་ཐོག་མེད་དུས་ནས་སུ་སོགས་ནས།
ཇི་ལྟར་བསྔོས་བཞིན་འགྲུབ་པ་ཤོག་གི་བར་བྱེད་པ་ཡིན་ཀྱང་། དེ་ཙམ་མི་ནུས་ན། ཇི་སྙེད་སུ་དག་སོགས་ནས་ཐམས་ཅད་རྫོགས་པའི་བྱང་ཆུབ་ཕྱིར་བསྔོའི་བར་རམ། དེའང་མ་གྲུབ་ན་ཕྱག་འཚལ་བ་དང་སོགས་ཤློ་ཀ་གཅིག དེ་ནས་ཞེན་པ་སྤང་བ་ནི། གང་ལ་ཆགས་ན་ཉེས་ཀུན་འབྱུང་བའི་གཞི་སོགས་ནས་བྱང་ཆུབ་སེམས་འབྱོངས་སངས་རྒྱས་ཐོབ་གྱུར་ཅིག་གི་བར་བྱ། དེ་ནས་ཕྱོགས་བཅུ་དུས་གསུམ་མས་གསོལ་བ་བཏབ་ལ། དབང་དང་དངོས་གྲུབ་བླང་བ་ནི། རྗེ་བཙུན་མཆོག་གི་མཐའ་སྐོར་བཞུགས་པ་ཡི། ། སོགས་ནས་ངོ་བོ་ཉིད་སྐུར་གྱུར་གྱི་བར་བྱ།
བླ་མ་ཡབ་ཡུམ་རང་ལ་བསྟིམས་ཏེ། གནས་ལུགས་ཀྱི་ངང་ལ་ཅི་ནུས་མཉམ་པར་བཞག སངས་རྒྱས་ཀུན་འདུས་ཕྱི་ཡི་བླ་མ་སོགས་དང་། ཐོས་པ་རྒྱ་མཚོ་མ། སྐྱེ་བ་ཀུན་ཏུ་སོགས། རྒྱལ་མཚན་རྩེ་མོ་སོགས་གང་ཤེས་བྱའོ། ། ཞེས་པ་འདི་ནི་དམ་པ་གོང་མའི་བླ་མ་མཆོད་ཆོག་གི་ཡི་གེ་བཟང་ལ་མང་བ་བཞུགས་ཀྱང་། ཁྱེར་བདེ་ཉུང་ངུ་ཞིག་དགོས་ཞེས་བླ་མ་རིན་པོ་ཆེ་སངས་རྒྱས་བསྟན་པའི་གསུང་གིས་བསྐུལ་བའི་ངོར། བྱ་བྲལ་བས་་་་་་སངས་རྒྱས་ཕུན་ཚོགས་བསྒྲིགས་པའོ། ། སངས་རྒྱས་ཐོབ་པའི་ཐབས་མཆོག་ནི། །
སེམས་ཉིད་ལྷན་སྐྱེས་རྟོགས་ལ་རག ། དེ་ཡང་བླ་མའི་བྱིན་རླབས་ལ། ། རག་ལས་ཆོས་འདིའི་གནད་དོན་ནོ།། །། སརྦ་མངྒ་ལཾ། ཡང་ཞུས། དགེའོ།། །། PAGE * MERGEFORMAT 2 སངས་རྒྱས་ཕུན་ཚོགས། བླ་མ་མཆོད་པའི་ཆོ་ག་མདོ་རྒྱུད་རྒྱ་མཚོའི་ཉིང་ཁུ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
