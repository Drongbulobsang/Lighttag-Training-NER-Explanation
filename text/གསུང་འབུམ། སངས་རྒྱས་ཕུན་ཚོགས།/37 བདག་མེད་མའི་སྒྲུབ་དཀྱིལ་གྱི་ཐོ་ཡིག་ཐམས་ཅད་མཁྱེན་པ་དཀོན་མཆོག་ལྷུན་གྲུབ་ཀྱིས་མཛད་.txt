གསུང་འབུམ། སངས་རྒྱས་ཕུན་ཚོགས།
པོད ༣༧
བདག་མེད་མའི་སྒྲུབ་དཀྱིལ་གྱི་ཐོ་ཡིག་ཐམས་ཅད་མཁྱེན་པ་དཀོན་མཆོག་ལྷུན་གྲུབ་ཀྱིས་མཛད་པའི་གསལ་བྱེད།
༄༅། །བདག་མེད་མའི་སྒྲུབ་དཀྱིལ་གྱི་ཐོ་ཡིག་ཐམས་ཅད་མཁྱེན་པ་དཀོན་མཆོག་ལྷུན་གྲུབ་ཀྱིས་མཛད་པའི་གསལ་བྱེད་བཞུགས་སོ།། ན་མོ་གུ་རུ་ཝེ། རྡོ་རྗེ་བདག་མེད་མའི་སྒྲུབ་དཀྱིལ་གྱི་ཐོ་ཐམས་ཅད་མཁྱེན་པ་དཀོན་མཆོག་ལྷུན་གྲུབ་ཀྱིས་མཛད་པ་ཅུང་ཟད་བཀྲོལ་ན། ཉལ་ལྡང་འདྲ། ཁྲུས་བྱེད་ན་མི་བསྐྱོད་པས་དབུ་རྒྱན། ངག་འདོན་རྣམས་ཡབ་ཀྱི་མངོན་རྟོགས། ཡན་ལག་དྲུག་པའི་མཛེས་རྒྱན་དང་ཕལ་ཆེར་འདྲ་བ་ལ། མི་འདྲ་བའི་ཁྱད་པར་ཐོ་ཡིག་ལྟར་བྱེད། དེ་ལ་བདག་དང་འགྲོ་བ་སོགས་ནས། གསོལ་གྱི་འདྲ།
སེམས་ཅན་ཐམས་ཅད་སོགས་ནས། དེའི་ཆེད་དུ་རྗེ་བཙུན་རྡོ་རྗེ་བདག་མེད་མའི་བསྒོམ་བཟླས་ཉམས་སུ་བླང་བར་བགྱིའོ། ། གསུམ་པ་རང་གི་སྤྱི་བོར་སོགས་ནས་འཇའ་ཚོན་ལྟ་བུར་གྱུར། རང་སྐད་ཅིག་གིས་རྡོ་རྗེ་བདག་མེད་མར་གསལ་བའི་སྙིང་གར་རཾ་སོགས་ནས། མཎྜལ་བྷྱཿཡི་བར་ཐོ་ཡིག་བཞིན། དཀར་མོ་རི་དྭགས་སོགས་དང་། དཀོན་མཆོག་གསུམ་ལ་སོགས་གསུམ། སྲས་བཅས་སངས་རྒྱས་སོགས་གསུམ། སེམས་ཅན་ཐམས་ཅད་བདེ་བ་དང་སོགས། ཨོཾ་ཤུ་ནྱཱ་ཏ་སོགས་ནས།
མེ་འབར་བའི་སྲུང་བའི་འཁོར་ལོར་གྱུར། ཨོཾ་རཀྵ་སོགས་གསུམ། འདིར་ཁྲོ་བཅུའི་སྲུང་འཁོར་མི་སྣང་ངོ་། ། དེ་ལྟ་བུའི་སྲུང་བའི་འཁོར་ལོའི་དབུས་སུ་ཨེ་ལས་ཆོས་ཀྱི་འབྱུང་གནས་སུ་སོགས་ནས། བྷྲཱུཾ་གྱིས་མཚན་པ་དེ་དག་གི་ནམ་མཁའ་ཨོཾ་ཨཱཿསོགས་ནས་གཞལ་ཡས་ཁང་འཕར་མ་གཉིས་དང་བཅས་པ་གྲུ་བཞི་པ་སོགས་ནས། རྒྱན་དུ་མས་བརྒྱན་པའི་གཞལ་ཡས་ཁང་དུ་གྱུར། དེའི་ཕྱི་རོལ་དུ་དུར་ཁྲོད་ཆེན་པོ་བརྒྱད་ནི་ཤར་དུ་གཏུམ་དྲག་སོགས་མངོན་རྟོགས་མཛེས་བཞིན། བསྡུ་ན། དེའི་ཕྱི་རོལ་དུ་དུར་ཁྲོད་ཆེན་པོ་བརྒྱད། དེ་དག་ལ་གནས་པའི་ཤིང་བརྒྱད་སོགས།
རྒྱས་བསྡུས་གང་ལྟར་ཡང་། ཡོངས་སུ་བསྐོར་བའི་གཞལ་ཡས་ཁང་འཕར་མ་གཉིས་པའི་ནང་གི་ལྷ་རྣམས་ཤར་ནས། དབུས་སྔོ་བའི་དབུས་སུ་སྣ་ཚོགས་པདྨ་སོགས་ནས། ཨ་ནུ་ར་གའི་བར་ཐོ་ཡིག་བཞིན། ལུས་དཀྱིལ་བསྒོམ་ན་དེའི་མཇུག་ཏུ་ཨ་ནུ་རཱ་ག་བརྗོད་པའང་སྣང་། ཕོ་བྲང་ལྔ་དང་སོགས་ཡབ་ཀྱི་ལུས་དཀྱིལ་ཡོད་མེད་གཉིས་འདུག་ཀྱང་ཡོད་པ་ལེགས་སྙམ། རང་གི་སྙིང་ག་ནས་འོད་ཟེར་འཕྲོས་པས་རང་བཞིན་གྱི་གནས་ནས་བླ་མ་དང་གཙོ་བོ་ཐ་མི་དད་པའི་དབང་གི་ལྷ་སོགས་ནས་ཛཿ དཀར་མོ་སོགས། ཞེ་སྡང་རྡོ་རྗེ་སོགས། ཨོཾ་བཛྲ་བྷཱུ་མི་སོགས།
བྱང་ཆུབ་རྡོ་རྗེ་སོགས་ནས། རིག་པའི་དབང་ལྔ། བརྟུལ་ཞུགས། དམ་ཚིག་གསུམ་བུམ་དབང་། དབང་གོང་མ་གསུམ། ཤེར་དབང་རང་ཧེ་རུ་ཀར་འཕོ་བ་རྣམས་ལུས་དཀྱིལ་མཛེས་རྒྱན་བཞིན། ཆ་ཡིས་ཀྱང་ནི་སྤྱད་དུ་གསོལ། མདུན་གྱི་དབང་ལྷ་རྣམས་འོད་དུ་ཞུ། ཕྱི་ནང་གི་ལྷ་ཐམས་ཅད་ཀྱི་སྤྱི་བོ་ནས་ཐིམ་པས་དབང་གི་ཆུ་རྒྱུན་དེས་སོགས་ནས། ཨ་བྷི་ཥེ་ཀ་ཏའི་བར་ཐོ་ཡིག་བཞིན།
བདུད་རྩི་མྱང་བ། ཨོཾ་བཛྲ་ཨ་མྲྀ་ཏ་ནས་ཧ་ཧོ་ཧྲཱིཿཡི་བར་དང་། ཨོཾ་སརྦ་སོགས་ནས་ཧཾ། དཀར་མོ་རི་དྭགས་སོགས་ཧཾ། འགྲོ་བ་བུད་མེད་བསྐྱེད་རིམ་ལ་སེམས་བཟུང་སོགས་ཁ་དོག་བསམ་པ་ཞེན་སྤང་། དེ་ནས་རྡོ་རྗེ་བདག་མེད་མར་གསལ་བའི་ལུས་ཀྱི་ནང་ཕྲུ་མ་ཕུས་བཏབ་པ་ལྟ་བུ་དམར་སང་ངེས་པའི་དབུས་རྩ་གསུམ་འཁོར་ལོ་བཞིའི་རྫོགས་རིམ་བསྒོམ། དག་པ་དྲན་པ་བྱ།་་་་་ རྫོགས་རིམ་གོང་ལྟར་བྱས་ཀྱང་ཡོང་། བཟླས་པའི་ཚེ་སྔགས་ཕྲེང་ཞལ་ནས་ལྟེ་བའམ། ལྟེ་བ་ནས་ཞལ་དུ་ཞུགས་པའི་ལུགས་ཀྱང་སྣང་ངོ་། །
ཞི་རྒྱས་དབང་དྲག་གི་སྔགས་ཀྱི་ཁ་དོག་བསྒྱུར་ཚུལ་འདྲ། འཁོར་རྣམས་ལ་རང་རང་གི་ས་བོན་དེ་ཉིད་ལྔས་སྤེལ་བ། ཨོཾ་ཨཱཿཨཾ་ཧཱུྃ་ཕཊ་སྭཱ་ཧཱ། ཅེས་རྡོ་རྗེ་མ་དང་། ཨོཾ་ཨཱཿཨིཾ་ཧཱུྃ་ཕཊ་སྭཱ་ཧཱ། གསང་བའི་དཀར་མོ་དང་། ཨོཾ་ཨཱཿཨཱིཾ་ཧཱུྃ་ཕཊ་སྭཱ་ཧཱ། ཆུའི་རྣལ་འབྱོར་མ་དང་། ཨོཾ་ཨཱཿཨུཾ་ཧཱུྃ་ཕཊ་སྭཱ་ཧཱ། རྡོ་རྗེ་མཁའ་འགྲོ་མ་དང་།
ཨོཾ་ཨཱཿཨཱུཾ་ཧཱུྃ་ཕཊ་སྭཱ་ཧཱ། ། པུཀྐ་སེ་དང་། ཨོཾ་ཨཱཿརྀཾ་ཧཱུྃ་ཕཊ་སྭཱ་ཧཱ། ཤ་ཝ་རྭི་དང་། ཨོཾ་ཨཱཿརཱྀཾ་ཧཱུྃ་ཕཊ་སྭཱ་ཧཱ། གདོལ་པ་མོ་དང་། ཨོཾ་ཨཱཿལྀཾ་ཧཱུྃ་ཕཊ་སྭཱ་ཧཱ། གཡུང་མོ་དང་། ཨོཾ་ཨཱཿལཱིཾ་ཧཱུྃ་ཕཊ་སྭཱ་ཧཱ། གཽ་རཱི་དང་།
ཨོཾ་ཨཱཿཨེཾ་ཧཱུྃ་ཕཊ་སྭཱ་ཧཱ། ཙཽ་རི་དང་། ཨོཾ་ཨཱཿཨཻཾ་ཧཱུྃ་ཕཊ་སྭཱ་ཧཱ། བེཏྟ་ལི་དང་། ཨོཾ་ཨཱཿཨོཾ་ཧཱུྃ་ཕཊ་སྭཱ་ཧཱ། གྷསྨ་རཱི་དང་། ཨོཾ་ཨཱཿབྷཱུ་ཙ་རཱི་ཧཱུྃ་ཕཊ་སྭཱ་ཧཱ། ས་སྤྱོད་མ་དང་། ཨོཾ་ཨཱཿཁེ་ཙ་རཱི་ཧཱུྃ་ཕཊ་སྭཱ་ཧཱ། མཁའ་སྤྱོད་མའོ། །
བསྡུས་པ་བྱེད་ན་ཨོཾ་ཨཱཿཨ་ཨཱ་སོགས་ཕྲེང་སྔགས་སོ། ། གསོལ་བཏབ། བདེ་བར་གཤེགས་པ་སོགས་ནས། མཆོག་གི་དངོས་གྲུབ་རྗེ་བཙུན་རྡོ་རྗེ་བདག་མེད་མའི་གོ་འཕང་སོགས་བརྗོད་ཅིང་ཕྲེང་བ་རང་གི་སྤྱི་བོར་བཞག དཀྱིལ་འཁོར་བསྡུ་བ་འདྲ། ཉལ་ལྡང་འདྲ། ཐོར་ཐུན་མ་ཡིན་པའི་གཏོར་མ་དང་འབྲེལ་ན་དེའི་རྗེས་དང་། དེ་མ་ཡིན་པའི་དཀྱིལ་འཁོར་བསྡུ་བ་གྲུབ་རྗེས། ཀོལླ་སོགས་རྡོ་གླུ་ཕུན་སུམ་ཚོགས་པ་སོགས་ཀྱི་བཀྲ་ཤིས། རིགས་སུ་སྐྱེ་དང་སོགས་སྨོན་ལམ།
སྤྱོད་ལམ་གྱི་ཚེ་རང་རྡོ་རྗེ་བདག་མེད་མར་གསལ་བའི་མིག་ཏུ་གཏི་མུག་རྡོ་རྗེ་སོགས། འགྲོ་བ་ཐམས་ཅད་བདག་མེད་མའི་ངོ་བོར་རྣམ་པར་དག་པ་ཡིན་ནོ། ། དགེ་བ་འདི་ཡིས་ནམ་མཁའི་མཐའ་ཀླས་སོགས། རང་གཙོ་བོའི་ང་རྒྱལ་གྱིས་གནས་པར་བྱའོ། ། ཁ་ཟས་ཀྱི་རྣལ་འབྱོར་ཐུགས་ཁའི་ཨཾ་མ་གཏོགས་འདྲ། གཏོར་མ་དང་མཆོད་པའི་རྣལ་འབྱོར་རྒྱས་པ་ཡབ་དང་འདྲ། བསྡུས་པ་ལ་བསངས་སྦྱང་། ཨོཾ་ཀྱིས་ཤ་ལྔ་བདུད་རྩི་ལྔས་གསང་བའི་ཐོད་པ། ཨཱཿཡིས་རྫས་རྣམས་ཞུ། ཧཱུྃ་ཕུན་སུམ་ཚོགས་པར་བསམ།
སྐད་ཅིག་ཙམ་གྱིས་འཇིག་རྟེན་དང་འཇིག་རྟེན་ལས་འདས་པའི་མགྲོན་མ་ལུས་པ་སྤྱན་དྲངས་ནས། ཕྱོགས་བཅུ་གང་བར་བཞུགས་པར་གྱུར། ཐུགས་ཁའི་ཨཾ་ལས་འོད་འཕྲོས་ཏེ་དེ་རྣམས་ལ་ཕོགས་པས་ཐམས་ཅད་ཀྱང་བདག་མེད་ལྷ་མོ་བཅོ་ལྔའི་དཀྱིལ་འཁོར་གྱི་ཕྱོགས་བཅུ་ཐམས་ཅད་གང་བར་གྱུར། དམིགས་པ་བཅས། ཨ་ཀཱ་རོ་གསུམ། བདུན་ཉེར་གཅིག་གང་རུང་། མགྲོན་རྣམས་མི་དམིགས་པར་བཞག རྡོ་གླུ་བཀྲ་ཤིས་སྨོན་ལམ་སོགས་འདྲ། བདག་བསྐྱེད་རྐྱང་པ་ཉམས་སུ་ལེན་ཚུལ་ལོ། ། དབང་འབྲིང་པོ་ལེན་ཚུལ་ཡང་གོ་བར་བྱའོ། །
དཀྱིལ་ཆོག དགོས་མཆོད་རྒྱས་པར་བཤམ་ན། སྤོས་མར་མེ་གསུམ་ཚན་བཞི་ཤར་དུ། ནུབ་ཏུ་གསུམ། ལྷོ་བྱང་གཉིས་སུ་གཉིས། མཚམས་བཞི་རེ་རེ་ཏེ་བཅོ་ལྔའོ། ། དེ་ཡང་ཤར་གྱི་རྣམས་་་་་་ནུབ་ཀྱི་འོག་གི་ཡོང་ངོ་། ། ནུབ་ཀྱི་རྣམས་ཤར་གྱི་སྟེང་ལ། ལྷོ་བྱང་གིས། བྱང་ལྷོའི་ངོ་མཚམས་འདྲ།
སྔོན་འགྲོ་སོགས་ལ་རས་བྲིས་ལ་བཞེངས་ཏེ་ཞེས་ཏེ་ཞེས་པའི་ཚིག་དོར་གང་དག་ནག་པོ་སོགས་དང་། ཡུམ་གྱི་ཕྲེང་སྔགས། གནས་ཡོ་བྱིན་རླབས། ཞུ་འབུལ་འདྲ། མངོན་རྟོགས་སོང་ནས་ཧེ་རུ་ཀར་གྱུར།་་་་་ ཕྱག་གཉིས་པའི་རྣམ་པར། ཧི་ཧི་ཞེས་བརྗོད་པས་བགེགས་རྣམས་བསྐྲད་པར་གྱུར། ས་ལྷའི་ཚོམ་བུ་བསངས་སྦྱངས་སོགས་ཆོ་ག་གཞན་འདྲ། བདག་མེད་མ་དཔལ་ཁྲོས་མཆོད་པས། ། ཞེས་བསྒྱུར།
ལྷ་སྟ་གོན་ཚེམ་བུ་བསངས་སྦྱངས། ཐུན་མོང་བའི་སྲུང་འཁོར། འབྱུང་བཞི་འཁོར་ལོ་དང་བཅས་པ་ལས་གཞལ་ཡས་ཁང་དུར་ཁྲོད་རོའི་གདན་རེ་རེ་ཞེས་པའི་བར་བདག་བསྐྱེད་དང་འདྲ། ཨོཾ་བཛྲ་ནཻ་རཏྨ་ཐོ་བཞིན། སྐྱེ་མཆེད་བྱིན་རླབས་ལྷ་དེ་ཐམས་ཅད་ཀྱི་མིག་ཏུ་གཏི་མུག་རྡོ་རྗེ་མ་སོགས། ཡེ་ཤེས་པ་དཀར་མོ་རི་དྭགས་སོགས་ཀྱིས་མཆོད། འགྲོ་བ་བུད་མེད་ཀྱིས་བསྟོད། གཽ་རཱི་ཨ་གརྵ་ཡ་སོགས། དབང་ལྷ། དཀར་མོ་སོགས།
ཞེ་སྡང་སོགས། བཅོམ་ལྡན་དེ་བཞིན་སོགས། མཆོད་པ་དྲི་མེད་ཡིད་འོད་སོགས། གོས་ཟུང་ནང་མཆོད་གཏོར་མ། ལྷ་ཐམས་ཅད་ཀྱི་ཕྱག་ཏུ་ཐོད་པ་བདུད་རྩིས་གང་བ་རེ་རེ་བྱུང་བ་བསམ། བསྟོད་པ་སྤྲོ་ན། རྗེ་ས་ཆེན་དང་འཕགས་པས་མཛད་པ་ཡང་བྱ། བུམ་པ་འཕར་མ་མེད། ལྷ་མོ་བཅོ་ལྔ་བདུད་རྩི་འཁྱིལ་པ་དང་བཅས་པའི་རྣམ་པར་སྤྱན་དྲངས། འདས་གཏོར་གྱི་བསྐྱེད་ཆོག་དུར་ཁྲོད་བརྒྱད་དུ་སོགས་འདྲ།
མཚན་སྔགས། ཨོཾ་བྷ་ག་ཝ་ཏི་མ་ཧཱ་ཀ་རུ་ཎི་ཀ་ནཻ་རཏྨ་ཡ་ས་པ་རི་ཝ་ར་ཨོཾ་ནི་རཱི་སོགས། གཏོར་མ་ཨོཾ་བྷ་ག་ཝ་ཏི་སོགས་ནས་ས་པ་རི་ཝཱ་ར་ཨོཾ་ཨིནྡ་སོགས། པུཥྤེ་སོགས། ཨོཾ་ཨཾ་ཨཱཾ་སོགས་ལ་འབྲུ་གསུམ་བཏགས་པའི་ནང་མཆོད། ལྷ་མོ་བཅོ་ལྔ་སྐུ་གསུང་ཐུགས་རྡོ་རྗེའི་ལྷ་ཚོགས་དང་བཅས་པའི་ཞལ་དུ་སོགས། དཀར་མོ་རི་དྭགས། སོགས་འགྲོ་བ་བུད་མེད་སོགས། མི་བསྐྱོད་རྡོ་རྗེ་སོགས་ནས་ཤོག སྒོས་ཀྱི་ཆོས་སྐྱོང་།
མཁའ་འགྲོ་སྤྱི་གཏོར་གཞི་བདག་གཏོར་མ་སོགས་འདྲ། སློབ་མ་སྟ་གོན་དགོས་ན་ཅུང་ཟད་མ་གཏོགས་འདྲ། རྗེས་ཆོག་ཀྱང་ཅུང་ཟད་མ་གཏོགས་འདྲའོ། ། དངོས་གཞི་ལ་མལ་ཆེར་ཐོར་གསལ། རས་བྲིས་ལའང་བུམ་པ་ཕུལ་ན་ལེགས། མ་བྱུང་ཀྱང་ཆད་པའི་སྐྱོན་མེད། མདུན་བསྐྱེད་སྒྲུབ་ཚེ་རང་ཉིད་ཧེ་རུ་ཀར་གསལ་བའི་ཐུགས་ཁའི་ས་བོན་ཨཾ་ངོ་། ། མདུན་བསྐྱེད་བརྟན་བྱེད། ཨཾ་བཛྲ་ནཻ་རཏྨ། ཨོཾ་ཤྲཱི་བཛྲ་ཧེ་རུ་ཀ་སོགས།
གཙོ་བོར་བརྒྱ་རྩ་འཁོར་ལ་ཉེར་གཅིག་སོགས་ནས་ཚར་རེའང་རུང་། བརྟན་བཞུགས་བྱས་ནས་ཧེ་རུ་ཀའི་རྣམ་པས་བྱེ། མཆོད་པ་བྱིན་རླབས་ནས་བསྟོད་པའི་བར་སྟ་གོན་དང་འདྲ། བདུད་རྩི་མྱོང་སྟེ། ཨོཾ་ཨཱཿཧཱུྃ་བརྗོད་པས། སྙིང་གའི་ཨཾ་ལྷ་མོ་ཐམས་ཅད་ཀྱི་ངོ་བོ་མཉེས་པར་བསམ་པ་འདི་མ་ཆད་པ་གལ་ཆེ། སྒྲུབ་གྲོགས་གཉིས་ཕྲེང་སྔགས་བཟླ་ཞིང་དཀྱིལ་འཁོར་བསྲུང་། ཕྱི་རོལ་གཞན་འདྲ་ཞིང་ཁྱད་པར་ཅུང་ཟད་ནི་སྔོན་འགྲོའི་གཏོར་མར་ཤེས་སོ། ། གཏོར་མ་ཕྱིར་དོར་ཚེ་ཕྲེང་སྔགས་དང་རོལ་མོ། ནང་དུ་བདག་ལས་དང་པོ་པའི་སོགས་སམ།
མ་འབྱོར་པ་གང་རུང་། བདག་འཇུག་དབང་རྫས་རྣམས་གཙོ་བོའི་ཐུགས་ཁ་ནས་བྱེ་བའི་ཧེ་རུ་ཀ་གཅིག་གིས་སྟེར་བར་བསམ། གསོལ་འདེབས་བདག་མེད་མའི་མགྲིན་འཁྱུད་སོགས་འདྲ། སྡོམ་བསྒྲགས་བདག་འཇུག་ལ་མི་མཛད། ཡེ་ཤེས་དབབ་པའི་མཎྜལ། གསོལ་གདབ། དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་རློབས་ཤིག རྗེ་བཙུན་རྡོ་རྗེ་བདག་མེད་མ་བདག་ལ་དབབ་པར་མཛད་དུ་གསོལ་གསུམ། རང་ཉིད་རྡོ་རྗེ་བདག་མེད་མའི་རང་བཞིན་ཧེ་རུ་ཀར་གསལ་བའི་སོགས་ཀྱིས་དབབ་བརྟན། གསོལ་གདབ།
ཁ་དོག ཞེ་སྡང་རྡོ་རྗེ་སོགས། མེ་ཏོག་ཕུལ་མིག་རས་བཅིངས་བཀྲོལ་སོགས་ནས། ཧོཿཧོཿཧོཿའི་བར། མཎྜལ། བྱང་ཆུབ་རྡོ་རྗེ་གསུམ། དབང་སྟེགས་འདྲ། བདག་མེད་མར་བསྐྱེད། དེའི་སྟེང་དུ་བླ་བྲེ་སོགས། སྦྱང་བ་རྣམས་འདྲ།
བཀྲ་ཤིས་ཕུན་སུམ་ཚོགས་པ་མངའ་བ་སོགས། བདག་འཇུག་ལ་མིག་ཐུར་བྱིན་རླབས་མི་དགོས། མཇུག་ཏུ་ཨོཾ་ནམ་མཁའ་སྐྱེ་བ་སོགས་ཤེས་རབ་ཐབས་དག་ཀྱང་སྒྲ་ཇི་བཞིན་པ་དགོས་སོ། ། རྗེས་ཆོག་སོགས་ནང་མཆོད་ཕྲེང་སྔགས་ཨོཾ་ཨཾ་ཨཱཾ་སོགས་འབྲུ་གསུམ། ལྷ་མོ་བཅོ་ལྔའི་ཞལ་དུ་སོགས། རྡུལ་ཚོན་སྐབས་མཚམས་ཀྱི་པད་འདབ་ཀྱི་བུམ་པ་སྔོན་པོ་ཐོད་པས་མཚན་པ། གཞན་ཐོའི་གསལ། གཞན་ལ་དབང་བསྐུར་ལ། སེམས་བསྐྱེད་གསལ་གདབ། བརྟག་གཉིས་ལས་ལྷ་མོ་བཅོ་ལྔའི་ཆོས་སྐོར་ཇི་ལྟར་བསྟན་ཚུལ་སོགས་རྣམ་གཞག་ཞིབ་པར་བླ་མ་གོང་མའི་གསུང་བཞིན་དང་།
ནང་དབང་གི་ཚེ་སློབ་དཔོན་རྗེ་བཙུན་རྡོ་རྗེ་བདག་མེད་མའི་རང་བཞིན་རྣམ་པ་ཧེ་རུ་ཀ་ཞལ་གཅིག་གཉིས་པ་ཡབ་ཡུམ་གྱི་སྐུ་ཅན་སོགས། སློབ་དཔོན་གྱི་ཐུགས་ཁའི་ཨཾ་ལས་འོད་ཟེར་སོགས་སློབ་མ་ཡུམ་གྱི་པདྨར་བདག་མེད་མའི་སྐུ་ཅན་དུ་གྱུར་སོགས། ཁྱད་དོན་ཞུ་བར་མཎྜལ་དང་། བདག་མེད་མའི་མགྲིན་འཁྱུད་སོགས་ལུས་ཀྱི་བྱ་བའི་སྐབས་སུ་མཎྜལ་མི་མཛད། རྒྱུན་བཤགས་ཀྱི་ཡུལ་ལྷ་མོ་བཅོ་ལྔའི་དཀྱིལ་འཁོར་ལ་སངས་རྒྱས་སོགས། བསྲུང་བའི་ཚེ་སློབ་དཔོན་གྱི་ཐུགས་ཁའི་ཨཾ་ལས་འོད་ཟེར་བསྐལ་པའི་མེ་སོགས་ཡུམ་གྱི་ཕྲེང་སྔགས་གསུམ་བྱིན་རླབས། ཁྱེད་རང་རྣམས་བདག་མེད་མའི་རང་བཞིན་ཧེ་རུ་ཀ་ཞལ་གཅིག་ཕྱག་གཉིས་པར་སོགས། དྲི་ཆུ་ལག་པ་གཡས་རྡོ་རྗེ་དང་བཅས་པའི་མཐེ་བོས་མཐེའུ་ཆུང་མནན། གུང་མཛུབ་སྲིན་ལག་གསུམ་བརྐྱང་བའི་རྩེས། གཡོན་གྱི་ཏིང་ལ་སོགས་པའི་དྲི་བཟང་གི་ཆུ་བླངས།
རྡོ་རྗེ་མ་གསུམ་རྒྱན་ཆ་ལུགས་ཡོངས་རྫོགས་གསལ་བཏབ་གྲུབ་རྗེས། ཁྱེད་རང་རྣམས་ཀྱི་གནས་གསུམ་གྱི་རྡོ་རྗེ་མ་གསུམ་ལས་ཡིག་འབྲུ་གསུམ་དང་། འོད་ཟེར་དཀར་དམར་མཐིང་གསུམ་དཔག་ཏུ་མེད་པ་འཕྲོས། ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་ཐུགས་ཁར་ཕོག་པས་ཐུགས་ཁ་ནས་སྐུ་གསུང་ཐུགས་ཀྱི་རང་བཞིན་ཡི་གེ་འབྲུ་གསུམ་དང་། འོད་ཟེར་དཀར་དམར་མཐིང་གསུམ་གྱི་རྣམ་པ་ཅན་དཔག་ཏུ་མེད་པ་བྱོན་ནས་ཁྱེད་རང་རྣམས་ཀྱི་གནས་གསུམ་གྱི་རྡོ་རྗེ་གསུམ་ལ་ཐིམ་པས་ཐ་མལ་གྱི་ལུས་ངག་ཡིད་གསུམ་སྦྱངས་ཏེ། ལུས་ངག་ཡིད་གསུམ་དེ་བཞིན་གཤེགས་པ་ཐམས་ཅད་ཀྱི་སོགས། སོ་ཤིང་ལས་བུམ་གྱི་ཆུ་དང་། ཨ་མྲྀ་ཏས་བསངས་སོགས། ཕྲེང་སྔགས་དང་། ཨོཾ་ཛི་ཧོ་སོགས།
ཁྱོར་ཆུ་ཕྲེང་སྔགས་དང་། ཧྲཱིཿབི་ཤུདྡྷ་སོགས་ཀྱི་སྔགས་ནས་བྱིན། བསྲུང་སྐུད། ཨ་མྲྀ་ཏས་བསངས་པ་སོགས་འདྲ། ཕྲེང་སྔགས་བཟླས། ཁ་བླངས་ཕོག་པ་བྱ། ཀུ་ཤའང་བསངས་སྦྱངས། ཕྲེང་སྔགས་ཚར་གཉིས། དྷཱིཿཧ་གསུམ། གཞན་རྣམས་འདྲའོ། །
དངོས་གཞི་ལ་སེམས་བསྐྱེད་གསལ་བཏབ། བཤད་པ་སྐབས་སུ་གང་བབ་རྒྱས་བསྡུས་སྐབས་དང་སྦྱར། ཡེ་ཤེས་དབབ་པའི་སྤོགས་ཆོག་སླར་ཡང་དམིགས་པ་འདི་བཞིན་དུ་མཛོད། ཁྱེད་རང་རྣམས་ཀྱི་དཔྲལ་བར་ཨོཾ་ལས་འཁོར་ལོ་དཀར་པོ་ཨོཾ་གྱི་མཚན་པ། མགྲིན་པར་པདྨའི་སྟེང་དུ་ཨཱཿལས་པདྨ་ཨཱཿཡིས་མཚན་པ། སྙིང་གར་ཉི་མའི་སྟེང་དུ་ཨཾ་ལས་གྲི་གུག་ཨཾ་གིས་མཚན་པ། དེ་རྣམས་ལས་འོད་ཟེར་འཕྲོས་པས་ཕྱོགས་བཅུའི་སངས་རྒྱས་བྱང་སེམས་ཐམས་ཅད་ཀྱི་ཕྱག་མཚན་དང་རྗེ་བཙུན་རྡོ་རྗེ་བདག་མེད་མ་ལྷ་མོ་བཅོ་ལྔའི་རྣམ་པ་བསམ་གྱིས་མི་ཁྱབ་པ་བྱོན་ནས་ཁྱེད་རང་རྣམས་ཀྱི་གནས་གསུམ་དུ་ཐིམ་པས་སྐུ་གསུང་ཐུགས་ཀྱི་བྱིན་རླབས་དང་ནུས་པ་མ་ལུས་པ་ཞུགས་པའི་མོས་པ་མཛོད། ཕྲེང་སྔགས་དང་རོལ་མོ། ཆུ་བཞིའི་སྦྱངས་བར་ཞབས་བསིལ་གྱིས་ཞབས་བཀྲུས་པར་མོས་པ་མཛོད། ཨོཾ་ནི་རཱི་སོགས།
ཕྱག་རྒྱའི་མཐར་སེ་གོལ་ཏོག་དེས་འགྲེ། ཚར་རིམ་གྱི་སྣོད་ཁ་ཕུབ། རིག་དབང་སྐབས། ཡེ་ཤེས་པ། སློབ་མ་ལ་གཽ་རཱི་སོགས་ཀྱིས་བསྟིམས། དབང་རྫས་ལ་ཛཿཧཱུྃ་སོགས། མིང་དབང་གི་ཚེ་རྡོ་དྲིལ་ལྷན་ཅིག་དཀྲོལ་ཞིང་དྲི། དཀྱིལ་འཁོར་གྱི་དག་པ་བསྡུ་ན། དཀྱིལ་འཁོར་ཞེས་བཤད་མ་མི་བརྗོད་པ་སྣང་། མིག་ཐུར་ཨཥྚས་བྱིན་གྱིས་རློབས་པ་ཡང་སྣང་།
མེ་ལོང་རྡོ་རྗེ་བཅས་ནམ་ནཻ་རཏྨ། བདག་མེད་མ་དཔལ་མེ་ལོང་ལྟར། གསལ་ཞིང་སོགས་བདག་མེད་མའི་རང་བཞིན་གཙོ། འདི་བདག་འཇུག་ལའང་ངེས་དོགས་པར་སྣང་། དབང་བཞི་བསྐུར་བའི་སློབ་དཔོན་ལ་རིམ་བཞིན་སྦྱར། གསང་མཚན་ཚེ་ཡོད་པ་རྣམས་སློབ་མ་རང་གིས་བརྗོད་པ་ལྟར་སློབ་དཔོན་གྱིས་ཀྱང་བརྗོད། མེད་པའམ་བརྗོད་པ་འདོགས་དགོས། གཞན་འདྲ། དེ་ལྟར་རྗེ་བཙུན་རྡོ་རྗེ་བདག་མེད་མ་ལྷ་མོ་བཅོ་ལྔའི་སྒྲུབ་དཀྱིལ་དབང་གི་ཐོ་ཡིག་འདི་རྗེ་བཙུན་དཀོན་མཆོག་ལྷུན་གྲུབ་ཀྱིས་མཛད་པའི་ཀྱཻ་རྡོར་མངོན་རྟོགས་མཛེས་རྒྱན། དབང་ཆུ་མཛེས་རྒྱན།
གཏོར་ཆོག་མཛེས་རྒྱན། དབང་བཤད་རྒྱས་བསྡུས་རྣམས་གཞིར་བཞག་མི་འདྲ་བའི་ཁྱད་པར་ཐོ་ཡིག་གི་མཛད་པའི་གསལ་བྱེད་འདི་དཔལ་ས་སྐྱ་པ་སྔགས་འཆང་ཐམས་ཅད་མཁྱེན་པ་ངག་དབང་ཀུན་དགའ་བསོད་ནམས་ཀྱིས་མཛད་པའི་སྒྲུབ་ཐབས་མ་ནོར་གསལ་བྱེད། དཀྱིལ་ཆོག་འཕྲིན་ལས་ཀུན་ཁྱབ། དབང་གི་མཚམས་སྦྱོར་འཕྲིན་ལས་རབ་རྒྱས་རྣམས་ལ་བརྟེན་ནས་དཔེ་ཡོངས་རྫོགས་འབྲི་མ་ནུས་པས་བརྗེད་བྱང་ཅུང་ཟད་སངས་རྒྱས་ཕུན་ཚོགས་ཀྱིས་བཀོད་པའོ།། །། སརྦ་མངྒ་ལཾ།། །། PAGE * MERGEFORMAT 6 སངས་རྒྱས་ཕུན་ཚོགས། བདག་མེད་མའི་སྒྲུབ་དཀྱིལ་གྱི་ཐོ་ཡིག PAGE * MERGEFORMAT 7
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
