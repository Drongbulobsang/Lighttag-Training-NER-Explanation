གསུང་འབུམ། སངས་རྒྱས་ཕུན་ཚོགས།
པོད ༢༨
སྤྱན་རས་གཟིགས་ལ་ཡན་ལག་བདུན་པ་ཕུལ་བའི་ཚིགས་བཅད་དང་།གདུང་དབྱངས་གསོལ་འདེབས།
༄༅། །སྤྱན་རས་གཟིགས་ལ་ཡན་ལག་བདུན་པ་ཕུལ་བའི་ཚིགས་བཅད་དང་། གདུང་དབྱངས་གསོལ་འདེབས་བཞུགས་སོ།། ཨོཾ་སྭ་སྟི། དུས་གསུམ་རྒྱལ་བའི་མཁྱེན་རྩེའི་སྤྱི་གཟུགས་མཆོག ། སྤྱན་རས་གཟིགས་དབང་འཇིག་རྟེན་གསུམ་གྱི་མགོན། ། ཁྱད་པར་བསིལ་ལྡན་ལྗོངས་ཀྱི་ཡབ་གཅིག་ཉིད། ། དཔག་མེད་འཕྲིན་ལས་མངའ་བ་ཁྱོད་ལ་འདུད། ། དངོས་འབྱོར་ཡིད་སྤྲུལ་ཀུན་བཟང་མཆོད་པས་མཆོད། ། བཅས་རང་ཉེས་པའི་ཚོགས་ཀུན་སོ་སོར་བཤགས། ། ཁྱད་པར་ཚེ་འདིའི་དྲིན་ཅན་ཕ་མ་ལ། །
བརྙས་ཐབས་ཚིག་ངན་གང་ཤོར་མཐོལ་ལོ་བཤགས། ། འཁོར་འདས་དུས་གསུམ་དགེ་ལ་རྗེས་ཡི་རང་། ། རྒྱ་ཆེན་ཆོས་ཀྱི་འཁོར་ལོ་བསྐོར་བར་བསྐུལ། ། རྟག་ཏུ་མྱ་ངན་མི་འདའ་བཞུགས་གསོལ་འདེབས། ། དགེ་ཚོགས་བླ་མེད་བྱང་ཆུབ་ཐོབ་ཕྱིར་བསྔོ། ། ཚེ་འདིར་ཚེ་རིང་ནད་མེད་འབྱོར་ལྡན་ཞིང་། ། ཕྱི་མ་བདེ་ཅན་གྲུ་འཛིན་ལ་སོགས་སུ། ། སྐྱེས་ནས་ཐེག་ཆེན་ས་ལམ་མཐར་ཕྱིན་ཏེ། ། ཐམས་ཅད་གཟིགས་པའི་གོ་འཕང་ཐོབ་པར་ཤོག ། རྩ་བརྒྱུད་བླ་མ་མཆོག་གསུམ་བྱིན་རླབས་དང་། །
ཆོས་ཉིད་མི་འགྱུར་རྟེན་འབྲེལ་བསླུ་མེད་མཐུས། ། བདག་སོགས་མར་གྱུར་མཁའ་མཉམ་སེམས་ཅན་རྣམས། ། ཇི་ལྟར་སྨོན་པའི་གནས་འདི་འགྲུབ་གྱུར་ཅིག ། ཅེས་པ་འདི་ནི་དོན་གཉེར་དག་གིས་བསྐུལ་བའི་ངོར། བྱ་བྲལ་བ་སངས་རྒྱས་ཕུན་ཚོགས་ཀྱིས་བྲིས་པའོ། ། མངྒ་ལམ།། ༄༅། །སྤྱན་རས་གཟིགས་ལ་གདུང་དབྱངས་གསོལ་འདེབས་བཞུགས་སོ།། མགོན་མེད་མགོན་གྱུར་མགོན་པོ་སྤྱན་རས་གཟིགས། ། ཉམ་ཐག་ང་རོ་འབོད་འདི་བརྩེ་བས་དགོངས། ། བདག་རང་བག་སྤྲོའི་གདེང་དང་མི་ལྡན་ཞིང་། །
བཟང་བརྫུ་གཡོ་ཅན་རི་དྭགས་རྔོན་འདྲ་བའི། ། ཁྲེལ་འདས་སྡིག་ལྡན་བདག་གི་མགོན་མཛོད་གཅིག ། བདག་གི་གནས་ཚུལ་མ་འདྲེས་གསལ་ལེ་ནི། ། མགོན་པོ་ཁྱོད་ཀྱི་ཐུགས་ཀྱིས་དགོངས་པར་ཟད། ། ལུས་འཚོ་ལ་དོར་འཁོས་ཀྱིས་རང་གཞན་ལ། ། ཕན་ན་ཆོས་མཐུན་བསམ་པའི་དོན་རྣམས་ཀུན། ། འབད་མི་དགོས་པར་ལྷུན་གྲུབ་མགོན་པོས་མཛོད། ། དེ་ལྟར་མིན་ན་སྡིག་རྟེན་རྣམ་སྨིན་ལུས། ། མྱུར་ཁྲོལ་གྲུ་འཛིན་གནས་སུ་འདྲེན་པར་མཛོད། ། ཁྱོད་ཞལ་མངོན་སུམ་མཐོང་བའི་སྐལ་མེད་ནའང་། །
རྨི་ལམ་ཙམ་དུའང་ལུང་ཙམ་མི་སྟོན་ན། ། བདག་ཅག་ལྔ་དབང་འགྱུར་འདི་ཐ་ཚིག་ལགས། ། ཚུལ་འདི་དགོངས་ཤིག་ཚད་མེད་ཐུགས་རྗེ་ཅན། ། འདིའང་སངས་རྒྱས་ཕུན་ཚོགས་གྱིས་གསོལ་བའོ། ། མངྒ་ལམ།། །། ༄༅། །འཕགས་པ་སྤྱན་རས་གཟིགས་ལ་གདུང་ཤུགས་ཀྱིས་གསོལ་བའི་ཚིགས་བཅད།། ཨོཾ་སྭ་སྟི། རྩ་བརྒྱུད་བླ་མ་མཆོག་གསུམ་ཡི་དམ་ལྷ། ། ཁྱད་པར་གྲུ་འཛིན་མགོན་པོ་སྤྱན་རས་གཟིགས། ། སྒྲིབ་མེད་ཡེ་ཤེས་གསལ་བའི་སྤྱན་ལྡན་རྣམས། །
ཐུགས་བསྐྱེད་སྨོན་ལམ་དབང་གིས་དགོངས་སུ་གསོལ། ། མཁྱེན་བརྩེ་ནུས་པ་ཆེན་པོའི་དགེ་མཚན་གྱིས། ། ཡིད་ལ་བཅགས་པའི་དོན་འདི་ད་ལྟ་སྒྲུབས། ། མི་བཟད་ལས་ཀྱིས་མནར་བ་བདག་ཅག་ནི། ། མཐུན་འཇུག་འཇིག་རྟེན་བྱ་བས་སྡུག་བསྔལ་ནས། ། ལུས་རྟེན་འདིར་དོར་གྲུ་འཛིན་གནས་སུ་སྐྱེས། ། སྙིང་སྟོབས་ཆེ་དང་མངོན་ཤེས་རྫུ་འཕྲུལ་སོགས། ། ཐོབ་ནས་རྒྱལ་སྲས་སྤྱོད་པ་རྒྱ་མཚོ་ཡིས། ། བསྟན་དང་འགྲོ་བའི་རྩ་ལག་དམ་པར་ཤོག ། ཁྱད་པར་ལྟོས་བཅས་གྱི་ནར་འཁྱམས་པ་རྣམས། །
མྱུར་དུ་མངོན་པར་མཐོ་དང་ངེས་ལེགས་ཀྱི། ། དཔལ་ལ་སྤྱད་ནས་བྱང་ཆུབ་མཆོག་ཐོབ་པར། ། སྨོན་པའི་གནས་འདི་གེགས་མེད་འགྲུབ་གྱུར་ཅིག ། འབྲུག་ལོ་ས་ག་ཟླ་བའི་རྒྱལ་བ་རྡོ་རྗེ་འཆང་ཀུན་དགའ་བཟང་པོའི་དུས་ཆེན་གྱི་ཚེ། སངས་རྒྱས་ཕུན་ཚོགས་ཀྱིས། ཡི་དམ་དུ་བྱས་པའི་ཐ་ཚིག་དགེ ། མངྒ་ལཾ།། །། PAGE * MERGEFORMAT 2 སངས་རྒྱས་ཕུན་ཚོགས། སྤྱན་རས་གཟིགས་ལ་ཡན་ལག་བདུན་པ་ཕུལ་བའི་ཚིགས་བཅད་སོགས། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
