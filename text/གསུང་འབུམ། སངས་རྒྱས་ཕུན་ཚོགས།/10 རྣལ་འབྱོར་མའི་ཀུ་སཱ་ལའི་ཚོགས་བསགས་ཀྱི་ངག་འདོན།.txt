གསུང་འབུམ། སངས་རྒྱས་ཕུན་ཚོགས།
པོད ༡༠
རྣལ་འབྱོར་མའི་ཀུ་སཱ་ལའི་ཚོགས་བསགས་ཀྱི་ངག་འདོན།
༄༅། །རྣལ་འབྱོར་མའི་ཀུ་སཱ་ལའི་ཚོགས་བསགས་ཀྱི་ངག་འདོན་བཞུགས་སོ།། རང་སེམས་བཾ་ཡིག་རྡོ་རྗེ་རྣལ་འབྱོར་མ། ། དབུ་མའི་ལམ་བརྒྱུད་ཚངས་བུག་ནས་ཐོན་ཏེ། ། རྩ་བའི་བླ་མར་ཞལ་སྦྱོར་བཞུགས་པ་ཡིས། ། ཕན་ཚུན་བདེ་བ་ཆེན་པོས་མཉེས་པར་གྱུར། ། རང་སེམས་ངོ་བོ་རྡོ་རྗེ་རྣལ་འབྱོར་མས། ། རང་གི་ཐ་མལ་ཕུང་པོ་ལ་གཟིགས་པས། ། ཆེ་ཞིང་སྣུམ་ལ་ཚོ་བར་འདུག་པ་དེ། ། སྔར་ནས་འདི་འདྲའི་ལུས་ཀུན་དོན་མེད་སོང་། ། ད་ལན་དོན་ཅན་བྱའོ་སྙམ་དགོངས་ནས། །
ཕུང་པོའི་རྩར་བྱོན་གྲི་གུག་རྣོན་པོ་ཡིས། ། ཐ་མལ་ལུས་སུ་སྣང་བའི་སོགས་ནས། ནང་ཁྲོལ་དང་། ཁོག་སྟོད་ལག་གཉིས་མགོ་བོའི་ལྷག་མ་བཅས། ། དེ་ནང་བསྐྱུར་བས་ཤ་ཁྲག་རྒྱ་མཚོར་གྱུར། ། ཨོཾ་ལས་ཆོས་དབྱིངས་སོགས་ནས། སྐྱབས་གནས་ཀུན་འདུས་ཞལ་དུ་ཨོཾ་ཨཱཿཧཱུྃ། ། བརྒྱུད་པའི་བླ་མའི་སོགས༞ འདི་ཡང་བྱ་བྲལ་བ་སངས་རྒྱས་ཕུན་ཚོགས་ཀྱིས་སོ། ། སོགས་ཁོངས་ལམ་ཟབ་ལྟར་རོ། ། དམིགས་པ་འཁྲིད་ཡིག་ཏུ་བལྟའོ། །
མདྒ་ལཾ།། ༈ །རྣལ་འབྱོར་མའི་ལུས་དཀྱིལ་ངག་འདོན་ནི།། བདུན་པ་འགྲོ་བ་དག་པའི་རྣལ་འབྱོར་གྱི་རྗེས་སུ་བསྒོམ་ཀྱང་ཆོག་གསུངས། ཡེ་ཤེས་པ་བཅུག་པའི་རྗེས་སུ་བསྒོམ་ཀྱང་ཆོག་གསུངས། ཇི་ལྟར་བསྒོམ་པའི་ཚུལ་ནི། སྙིང་ཁའི་ཆོས་འབྱུང་གི་ཟླ་བའི་དབུས་ཀྱི་བཾ་ཡིག་འོད་དུ་ཞུ་བ་ལས། དབུས་སུ་སྲོག་ཡིག་ཨ་ཐུང་། མདུན་ནས་བརྩམས་ཏེ་གཡོན་སྐོར་གྱི་ཡ་ར་ལ་ཝ། དེ་རྣམས་རང་གནས་སུ་ལྷར་གྱུར་པ་ནི་དབུས་སུ་ཨ་ཐུང་གི་ངོ་བོ་རྣལ་འབྱོར་མ་དམར་མོ། ཤར་དུ་ཡའི་ངོ་བོ་རྣལ་འབྱོར་མ་དཀར་མོ།
གཡོན་དུ་རའི་ངོ་བོ་རྣལ་འབྱོར་མ་ལྗང་ཁུ། རྒྱབ་ཏུ་ལའི་ངོ་བོ་རྣལ་འབྱོར་མ་དམར་མོ། གཡས་སུ་ཝའི་ངོ་བོ་རྣལ་འབྱོར་མ་སེར་མོ། མཐའ་སྐོར་གྱི་ཨོཾ་ཨོཾ་ལ་སོགས་པའི་ཡི་གེ་སུམ་ཅུ་སོ་གཉིས་ཡོངས་སུ་གྱུར་པ་ལས་བྱུང་བའི་རྣལ་འབྱོར་མ་དམར་མོ་སུམ་ཅུ་སོ་གཉིས་ཏེ། ལྷ་སུམ་ཅུ་སོ་བདུན་པོ་ཐམས་ཅད་ཀྱང་རྒྱན་ཆ་ལུགས་ཡོངས་སུ་རྫོགས་པ། ཕྱིའི་རྣལ་འབྱོར་མ་དང་མཚུངས་པ། རྣལ་འབྱོར་མ་དབུས་མའི་ཐུགས་ཁར་ཆོས་འབྱུང་ཉིས་བརྩེགས་ཟླ་བ་སྔགས་ཕྲེང་། དབུས་སུ་བཾ་ཡིག་དང་བཅས་པ་སྟེ་འཁོར་ལོ་ལྔ་བརྩེགས་གསལ་བར་འགྱུར། ཞེས་པས་གསལ་བཏབ། སྔགས་བཟླ་བའི་ཚེ་རྣལ་འབྱོར་མ་དབུས་མའི་ཐུགས་ཁའི་འཁོར་ལོ་ལྔ་བརྩེགས་ལས་སྤྲོ་བསྡུ་སོགས་བྱེད་པ་ཡིན་ཞིང་།
རྒྱུ་མཚན་རྒྱས་པ་རྣམ་བཤད་དུ་བལྟའོ། ། ཞེས་པ་འདིའང་བསྐུལ་ངོར་སངས་རྒྱས་ཕུན་ཚོགས་ཀྱིས་སོ།། །། སརྦ་མངྒ་ལཾ།། །། PAGE * MERGEFORMAT 2 སངས་རྒྱས་ཕུན་ཚོགས། རྣལ་འབྱོར་མའི་ཀུ་སཱ་ལའི་ཚོགས་བསགས་ཀྱི་ངག་འདོན། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
