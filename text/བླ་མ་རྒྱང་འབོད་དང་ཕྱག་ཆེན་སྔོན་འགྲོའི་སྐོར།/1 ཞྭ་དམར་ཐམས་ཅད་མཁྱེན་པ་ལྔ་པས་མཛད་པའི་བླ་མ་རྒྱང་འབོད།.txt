བླ་མ་རྒྱང་འབོད་དང་ཕྱག་ཆེན་སྔོན་འགྲོའི་སྐོར།
པོད ༡
ཞྭ་དམར་ཐམས་ཅད་མཁྱེན་པ་ལྔ་པས་མཛད་པའི་བླ་མ་རྒྱང་འབོད།
ཞྭ་དམར་ཐམས་ཅད་མཁྱེན་པ་ལྔ་པས་མཛད་པའི་བླ་མ་རྒྱང་འབོད་བཞུགས་སོ། ། ཀྱེ་མ། ཕ་རྗེ་བཙུན་བླ་མ་རིན་པོ་ཆེ། ། ཁྱེད་སངས་རྒྱས་ཀུན་དང་དབྱེར་མེད་པའི། ། དེང་མོས་པའི་བུ་ལ་ཐུགས་བརྩེ་བས། ། འཕྲལ་རྒྱལ་སྲས་མཆོག་གི་ཚུལ་བཟུང་ནས། ། ལར་བསམ་ཞིང་སྐྱེ་བ་བཞེས་མཛད་པའི། ། དཔལ་ཀརྨ་པ་ཞེས་ཡོངས་སུ་གྲགས། ། རྗེ་ཁྱེད་ཀྱི་བྱིན་རླབས་མི་དམན་ཡང༌། ། རྒྱུད་ཉོན་མོངས་དྲག་པོས་ཡོངས་བཟུང་ནས། །
ལས་ནག་པོའི་སྤྱོད་པ་དར་བའི་ཚེ། ། དུས་སྙིགས་མ་ལྔ་བདོའི་སེམས་ཅན་རྣམས། ། འོག་ངན་སོང་གཡང་ས་ཁོ་ནར་ལྷུང༌། ། ཕ་ཐུགས་རྗེས་ཟུང་ཞིག་ཀརྨ་པ། ། ལས་སྔར་བྱས་རྣམས་ལ་དོན་མ་མཆིས། ། ཆོས་སྔར་བྱས་རྣམས་ལ་ཆོས་བརྒྱད་འདྲེས། ། ལམ་རྣལ་མ་སྒྲུབ་པ་གཅིག་མ་དྲན། ། ད་ཁྱེད་རང་མིན་པ་རེ་ས་མེད། ། ཕ་ཐུགས་རྗེས༴ ལར་གཤིན་རྗེའི་སྐྱེས་བུའི་རྒྱབ་ནས་དེད། །
དུས་ལོ་ཟླ་ཞག་གི་མདུན་ནས་བསུ། ། འཕྲལ་རྣམ་གཡེངས་བྱ་བས་བར་ནས་བྲིད། ། དེ་མ་ཚོར་བསླུས་ཤིག་བྱུང་ཉན་འདུག ། ཕ་ཐུགས་རྗེས༴ གཞོན་དབང་པོ་གསལ་ཚེ་བྱིས་པའི་སེམས། ། ལུས་དར་ལ་བབ་ཚེ་བྲེལ་བས་གཡེངས། ། ད་རྒས་ཤིང་འཁོག་པར་གྱུར་པའི་ཚེ། ། ཆོས་གཤའ་མ་དྲན་ཀྱང་ཕྱིས་ནས་སོང༌། ། ཕ་ཐུགས་རྗེས༴ རང་སྡོད་པར་འདོད་ཀྱང་སྡོད་དབང་མེད། །
ནོར་ཁྱེར་བར་འདོད་ཀྱང་ཁྱེར་མི་གཏུབ། ། གྲོགས་འགྲོགས་པར་འདོད་ཀྱང་རང་གཅིག་པུ། ། སང་འཇིག་རྟེན་ཕ་རོལ་འགྲོ་བར་ངེས། ། ཕ་ཐུགས་རྗེས༴ ཚེ་འདི་ཡི་བག་ཆགས་འཕེན་པའི་མཐུས། ། ལམ་བར་དོའི་འཕྲང་ལ་ཅི་འདྲ་ཨང༌། ། དཔེ་མདོང་སུམ་ཉལ་བའི་རྨི་ལམ་བཞིན། ། ལར་རང་དབང་ཐོབ་པ་ཤིན་ཏུ་དཀའ། ། ཕ་ཐུགས་རྗེས༴ སྤྱིར་འཁོར་བའི་ཆོས་ལ་སྙིང་པོ་མེད། །
སྒོས་མི་རྟག་ལུས་ལ་སྙིང་པོ་མེད། ། འདི་ནམ་མཁར་ཤར་བའི་འཇའ་ཚོན་འདྲ། ། དེ་བདེན་པར་བཟུང་ཡང་ཡལ་ནས་འགྲོ། ། ཕ་ཐུགས་རྗེས༴ ཡར་སངས་རྒྱས་རྣམས་ལ་དད་པ་མེད། ། མར་སེམས་ཅན་རྣམས་ལ་སྙིང་རྗེ་ཆུང༌། ། གོས་ངུར་སྨྲིག་གྱོན་ཀྱང་གཟུགས་བརྙན་ཙམ། ། སྐྲ་སྤུ་གྲི་བཞར་ཡང་དོན་སྒོ་ཆུང༌། ། ཕ་ཐུགས་རྗེས༴ ཆོས་ཐོས་པ་མང་ཡང་གནད་མ་ཁྲོལ། །
ཁ་བཤད་པ་ཚ་ཡང་རྒྱུད་མ་དུལ། ། གནས་རི་ཁྲོད་འགྲིམ་ཀྱང་ཁྱིམ་ལ་སྲེད། ། མིག་ལྟ་སྟངས་བྱས་ཀྱང་ཉམས་མྱོང་མེད། ། ཕ་ཐུགས་རྗེས༴ མི་གཞན་གྱི་སྐྱོན་མཚང་ཆུང་ངུ་རིག ། རང་ཁོང་ནས་རུལ་བ་ཡེ་མ་ཚོར། ། མི་གཞན་གྱི་མགོ་བོ་བསྐོར་བསྐོར་ནས། ། སྡུག་རང་གིས་ཉོས་པ་མ་ལགས་སམ། ། ཕ་ཐུགས་རྗེས༴ ཁོང་རྒྱལ་བའི་གསུང་རབ་མ་ལུས་ཀུན། །
སེམས་རྒྱུད་ལ་ཨེ་ཕན་མི་སེམས་པར། ། ཁེ་དྲག་པ་སྒྲུབ་ཕྱིར་ཐོས་བསམ་བྱས། ། དེ་ཐར་པའི་ལམ་དུ་ཨེ་འགྲོ་ཨང༌། ། ཕ་ཐུགས་རྗེས༴ ཁྱོད་ཆོས་པའི་ཚུལ་གྱིས་འཇིག་རྟེན་བསྒྲུབ། ། ལར་སྐྱེ་བོ་ཀུན་གྱི་མཆོད་པ་ལེན། ། ཚེ་ཡང་ཡེངས་བྱ་བའི་ངང་དུ་བཏང༌། ། དབུགས་ཁྲོག་གེར་འགྲོ་དུས་ཅི་འདྲ་ཨང༌། ། ཕ་ཐུགས་རྗེས༴ བདག་དེ་སླད་སྐྱོ་བ་གཏིང་ནས་སྐྱེས། །
ཡར་སངས་རྒྱས་རྣམས་ལ་གསོལ་བ་འདེབས། ། སྤྱིར་སྙིགས་མའི་དུས་ཀྱི་སེམས་ཅན་དང༌། ། སྒོས་ཆོས་པའི་ཚུལ་ཅན་བདག་སོགས་ལ། ། ཕ་ཐུགས་རྗེས་ཟུང་ཞིག་ཀརྨ་པ། ། བུ་ང་ལ་རེ་ས་གཞན་ན་མེད། ། བྱ་བྲལ་གྱི་སྐྱིད་སྡུག་ཁྱེད་རང་ཤེས། ། དབྱིངས་ཟག་མེད་བདེ་ཆེན་ཕོ་བྲང་ནས། ། མགོན་ཁྱེད་དང་དབྱེར་མེད་རོ་གཅིག་ཤོག ། ཅེས་དཔལ་ཙཱ་རི་ཏྲའི་རིན་ཆེན་ཕུག་ཏུ་ཞྭ་དམར་དཀོན་མཆོག་ཡན་ལག་གིས་མཛད་པའོ། །
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
