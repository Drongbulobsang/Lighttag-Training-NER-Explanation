ཀར་གླིང་ཞི་ཁྲོ།
པོད ༩
ཟབ་ཆོས་ཞི་ཁྲོ་དགོངས་པ་རང་གྲོལ་གྱི་བླ་མ་བརྒྱུད་རིམ་གྱི་བསྐང་བ་འབྲེལ་ཚད་རང་གྲོལ།
ཟབ་ཆོས་ཞི་ཁྲོ་དགོངས་པ་རང་གྲོལ་གྱི་བླ་མ་བརྒྱུད་རིམ་གྱི་བསྐང་བ་འབྲེལ་ཚད་རང་གྲོལ་ཞེས་བྱ་བ་བཞུགས་སོ། རོལ་མོའི་དབྱངས་དང་བཅས་པས་འདི་སྐད་དོ། ཨོཾ་ཨཱཿཧཱུྃ། ངོ་བོ་ཀ་དག་ཆོས་སྐུའི་ཕོ་བྲང་ནས། ། ཆོས་སྐུ་ཀུན་བཟང་ལྷ་ཚོགས་ཐུགས་དམ་བསྐང༌། ། རང་བཞིན་ལྷུན་གྲུབ་ལོངས་སྐུའི་གཞལ་ཡས་ནས། ། རྡོར་འཆང་ལོངས་སྐུའི་ལྷ་ཚོགས་ཐུགས་དམ་བསྐང༌། ། ཐུགས་རྗེ་ཕྱོགས་མེད་སྤྲུལ་སྐུའི་ཕོ་བྲང་ནས། ། རྡོར་སེམས་སྤྲུལ་སྐུའི་ལྷ་ཚོགས༴ མཁའ་སྤྱོད་བདེ་ལྡན་གནས་མཆོག་ཆེན་པོ་ནས། །
གུ་རུ་དགའ་རབ་རྡོ་རྗེའི༴ ལྷུན་གྲུབ་ཆོས་དབྱིངས་གནས་མཆོག་དམ་པ་ནས། ། རིག་འཛིན་ཤྲཱི་སེངྷའི༴ ཟངས་མདོག་དཔལ་རིའི་གནས་མཆོག་དམ་པ་ནས། ། སློབ་དཔོན་པདྨའི་ལྷ་ཚོགས༴ ཨོ་རྒྱན་འདུས་པའི་གནས་མཆོག་ཆེན་པོ་ནས། ། མཚོ་རྒྱལ་ཌཱ་ཀིའི་ལྷ་ཚོགས༴ སྒམ་པོ་དཔལ་རིའི་གནས་མཆོག་ཆེན་པོ་ནས། ། ཆོས་རྒྱལ་ཀརྨ་གླིང་པའི༴ གར་བཞུགས་བདེ་ཆེན་ཆོས་ཀྱི་ཕོ་བྲང་ནས། །
ཐུགས་སྲས་ཉི་ཟླ་ཆོས་རྗེའི༴ འགྲོ་འདུལ་ཐབས་མཁས་ཐུགས་རྗེའི་ཀློང་ཡངས་ནས། ། སྲས་མཆོག་ཉི་ཟླ་འོད་ཟེར༴ སྒྲུབ་གནས་རིན་ཆེན་གླིང་གི་ཕོ་བྲང་ནས། ། ནམ་མཁའ་ཆོས་ཀྱི་རྒྱལ་མཚན༴ སྨིན་གྲོལ་བདེ་ལ་བཀོད་པའི་ཕོ་བྲང་ནས། ། མཁས་གྲུབ་ལྷ་དབང་མཚན་ཅན༴ བསྐྱེད་རྫོགས་བརྟན་པ་ཐོབ་པའི་ཕོ་བྲང་ནས། ། ཏིང་འཛིན་ཆོས་ཀྱི་རྒྱལ་པོའི༴ ཟག་མེད་བདེ་བ་ཆེན་པོའི་གཞལ་ཡས་ནས། །
སྤྲུལ་སྐུ་ཀརྨ་གུ་རུའི༴ ཕྱོགས་མེད་འགྲོ་བ་འདུལ་བའི་ཕོ་བྲང་ནས། ། གར་དབང་པདྨ་རྒྱལ་མཚན༴ གང་འདུལ་འགྲོ་དོན་མཛད་པའི་གཞལ་ཡས་ནས། ། མཚན་ལྡན་པདྨ་མ་ཏིའི༴ རིམ་གཉིས་རྩལ་རྫོགས་བྱིན་རླབས་ཕོ་བྲང་ནས། ། སྤྲུལ་སྐུ་ཐུགས་རྗེའི་འོད་ཟེར༴ སྣང་སྲིད་སྒྱུ་མ་རང་གྲོལ་གཞལ་ཡས་ནས། ། འཁྲུལ་ཞིག་བུདྡྷ་མངྒའི༴ ཟབ་གསང་སྨིན་གྲོལ་མཆོག་གི་ཕོ་བྲང་ནས། །
རིག་འཛིན་ཀུན་དགའ་གྲགས་པའི༴ ཕྱོགས་མེད་འགྲོ་འདུལ་ཐུགས་རྗེའི་ཕོ་བྲང་ནས། ། གར་དབང་ཀུན་དགའ་བསྟན་འཛིན༴ བདེ་ཆེན་དགའ་བཞི་དབང་རྫོགས་གཞལ་ཡས་ནས། ། རིག་འཛིན་སྦས་པའི་རྣལ་འབྱོར༴ བསམ་ཡས་ཡོན་ཏན་ཀུན་རྫོགས་ཕོ་བྲང་ནས། ། མཁས་གྲུབ་ཀརྨ་ཆགས་མེད༴ གང་འདུལ་འགྲོ་དོན་མཛད་པའི་ཕོ་བྲང་ནས། ། རིག་འཛིན་ཨ་ནནྟ་ཡི༴ མདོ་སྔགས་ཟབ་གསང་རྣམ་རོལ་གཞལ་ཡས་ནས། །
འགྲན་བྲལ་སྤྲུལ་སྐུ་མཆོག་གི༴ བསྐྱེད་རྫོགས་ཡོན་ཏན་མཐར་ཕྱིན་ཕོ་བྲང་ནས། ། མཁས་མཆོག་བུདྡྷའི་མཚན་ཅན༴ སྤྱི་གཙུག་ཉི་ཟླ་པདྨའི་གདན་སྟེང་ནས། ། དྲིན་ཆེན་རྩ་བའི་བླ་མའི༴ རང་ལུས་རྒྱལ་བའི་དཀྱིལ་འཁོར་ཆེན་པོ་ནས། ། ཡི་དམ་ཞི་ཁྲོའི་ལྷ་ཚོགས༴ བཀའ་དང་དམ་ཚིག་གཉན་པོའི་ཕོ་བྲང་ནས། ། བཀའ་སྲུང་དམ་ཅན་རྒྱ་མཚོའི༴ པདྨས་བཀའ་བསྒོས་གཏེར་གྱི་གཉེར་གཏད་པའི། །
གཏེར་བདག་གཏེར་སྲུང་རྣམས་ཀྱི༴ ཐུགས་དམ་གཉན་པོ་བསྐང་བའི་དམ་རྫས་ནི། ། མཆོག་ཆེན་མཆོག་ཕྲན་མཚན་ལྡན་དང༌། ། ཟ་ལེ་འབྲི་དང་ཤེལ་སྒོང་ལུག ། ཙ་ར་མཁའ་ལྡིང་མདངས་ཀྱིས་བསྐང༌། ། བདུད་རྩི་སྨན་གྱི་མཆོད་པ་དང༌། ། རཀྟ་དམར་གྱི་ཨརྒྷཾ་དང༌། ། རྨད་དུ་བྱུང་བའི་གཏོར་མ་དང༌། ། རྣལ་འབྱོར་ཚོགས་ཀྱི་ལོངས་སྤྱོད་དང༌། ། ཤ་ཆེན་ལང་ལིང་སྣ་ཚོགས་དང༌། །
སྣང་གསལ་ཞུན་གྱི་མར་མེ་དང༌། ། ཤ་ཆེན་གསུར་གྱི་དུད་པ་དང༌། ། ཐོད་པ་ལྟག་སྤྲོད་རྔ་སྒྲ་དང༌། ། རྐང་ཆེན་དུང་གི་གླིང་བུ་དང༌། ། ཐུན་མོང་མཆོད་པ་སྣ་ཚོགས་ཀྱིས། ། བླ་མ་ཡི་དམ་མཁའ་འགྲོའི་ཐུགས་དམ་བསྐང༌། ། བཀའ་སྲུང་དམ་ཅན་རྣམས་ཀྱི་ཐུགས་དམ་བསྐང༌། ། ཁྱེད་ཀྱི་ཐུགས་དམ་བསྐང་གྱུར་ཅིག ། ཁྱེད་ཀྱི་ཐུགས་དམ་བསྐང་ནས་ཀྱང༌། ། བདག་གི་གཡར་དམ་སོར་སྩོལ་ཅིག །
གཡར་དམ་སྐོང་ལ་རྐྱེན་དབང་ཟློག ། མཆོག་དང་ཐུན་མོང་དངོས་གྲུབ་སྩོལ། ། ཕྲིན་ལས་རྣམ་བཞི་འགྲུབ་པར་མཛོད། ། ཅེས་བླ་མ་བརྒྱུད་རིམ་གྱི་བསྐང་བ་རྫོགས་སོ། །
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
