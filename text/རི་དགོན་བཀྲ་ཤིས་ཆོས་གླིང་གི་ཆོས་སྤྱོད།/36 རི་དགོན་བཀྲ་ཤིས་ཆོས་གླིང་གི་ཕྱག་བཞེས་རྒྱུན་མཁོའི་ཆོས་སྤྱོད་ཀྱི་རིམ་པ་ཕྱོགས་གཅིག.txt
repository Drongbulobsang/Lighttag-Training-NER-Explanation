རི་དགོན་བཀྲ་ཤིས་ཆོས་གླིང་གི་ཕྱག་བཞེས་རྒྱུན་མཁོའི་ཆོས་སྤྱོད་ཀྱི་རིམ་པ་ཕྱོགས་གཅིག་ཏུ་བཀོད་པ་རྣམ་གྲོལ་ལམ་གྱི་ཤིང་རྟ།
པོད ༣༦
The Text
)སྣང་བ་མཐའ་ཡས་འོད་དཔག་མེད། ། སྤྱན་རས་གཟིགས་དབང་པདྨ་འབྱུང༌། ། རྗེ་འབངས་ཉེར་ལྔ་གྲུབ་པའི་རྒྱལ། ། རྩ་བའི་བླ་མ་བརྒྱུད་པར་བཅས། ། མོས་གུས་གདུང་བས་གསོལ་བ་འདེབས། ། ཕྱི་ཡི་བར་ཆད་ཕྱི་རུ་སོལ། ། ནང་གི་བར་ཆད་ནང་དུ་སོལ། ། གསང་བའི་བར་ཆད་དབྱིངས་སུ་སོལ། ། ཡི་དམ་དབང་ཆེན་རྒྱུད་སྡེ་བཞི། ། སྒྲོལ་མ་ཕག་མོ་རིགས་ལྔའི་ཚོགས། །
ཡེ་ཤེས་ལས་གྲུབ་མ་མཁའ་འགྲོར། ། མོས་གུས་གདུང་བས་གསོལ་བ་འདེབས། ། ཕྱི་ཡི་བར་ཆད་ཕྱི་རུ་སོལ། ། ནང་གི་བར་ཆད་ནང་དུ་སོལ། ། གསང་བའི་བར་ཆད་དབྱིངས་སུ་སོལ། ། དཔལ་མགོན་སྔགས་བདག་ཕྱག་བཞི་པ། ། མ་མོ་སྔགས་སྲུང་དབྱིངས་ཀྱི་ཡུམ། ། ཕོ་རྒྱུད་མོ་རྒྱུད་དམ་ཅན་ཚོགས། ། ཆོས་སྐྱོང་སྲུང་མ་ཐམས་ཅད་ལ། ། མོས་གུས་གདུང་བས་གསོལ་བ་འདེབས། །
ཕྱི་ཡི་བར་ཆད་ཕྱི་རུ་སོལ། ། ནང་གི་བར་ཆད་ནང་དུ་སོལ། ། གསང་བའི་བར་ཆད་དབྱིངས་སུ་སོལ། ། རྩ་གསུམ་ཀུན་འདུས་གུ་རུ་རྗེ། ། ཆོས་སྐྱོང་ཀུན་འདུས་གུ་རུ་རྗེ། ། རྗེ་བཙུན་པདྨ་འབྱུང་གནས་ལ། ། གསོལ་བ་འདེབས་སོ་ཨོ་རྒྱན་རྗེ། ། བྱིན་གྱིས་རློབས་ཤིག་པདྨ་འབྱུང༌། ། མོས་གུས་གདུང་བའི་བུ་རྣམས་ལ། ། སྒྲིབ་མེད་མཁྱེན་པའི་སྤྱན་གྱིས་གཟིགས། །
ཐུགས་རྗེའི་མངའ་བས་དགོངས་པས་མཁྱེན། ། ཚད་མེད་བདེ་བས་བྱིན་ཆེན་ཕོབ། ། འཇིགས་བརྒྱད་དུས་མིན་འཆི་བ་ཟློག ། བགེགས་དང་ལོག་འདྲེན་བར་ཆད་སོལ། ། མི་མཐུན་ཚོགས་ཀུན་ཞི་གྱུར་ཅིག ། ཚེ་དང་བསོད་ནམས་འདོད་པའི་ཚོགས། ། ཆོས་དང་བསྟན་པ་དར་ཞིང་རྒྱས། ། ཁམས་གསུམ་སྲིད་པ་དབང་འདུས་ཤིང༌། ། བདག་གི་བསམ་པ་འགྲུབ་གྱུར་ཅིག ། གནོད་བྱེད་གདོན་བགེགས་འཚེ་བའི་རྐྱེན། །
མ་ལུས་མེད་ཅིང་བརླག་གྱུར་ཅིག ། མ་ཧཱ་གུ་རུས་བྱིན་གྱིས་རློབས། ། ལུས་ལ་བྱིན་རླབས་བདེ་བ་ཕོབ། ། འཆི་མེད་འགྲུབ་པར་མཛད་དུ་གསོལ། ། ངག་ལ་ནུས་པ་འབར་བ་དང༌། ། བདེན་པ་འགྲུབ་པར་བྱིན་གྱིས་རློབས། ། སེམས་ལ་ཏིང་འཛིན་འཕེལ་བ་དང༌། ། སངས་རྒྱས་འགྲུབ་པར་བྱིན་གྱིས་རློབས། ། ས་བཅུ་ལམ་ལྔ་མཐར་ཕྱིན་ནས། ། རྡོ་རྗེ་འཆང་དང་དབྱེར་མེད་ཀྱི། །
མཆོག་གི་གོ་འཕང་མྱུར་ཐོབ་ཤོག ། ཅེས་བསྒོམ་སྡེ་ནང་ཆེན་པའི་སྡེ་ཕ་ཚེ་དབང་ཕྲིན་ལས་ཀྱི་ཐུགས་དམ་དུ་རིག་འཛིན་ཆེན་པོ་སྟག་ཤམ་ནུས་ལྡན་རྡོ་རྗེས་བསྒྲིགས་པའོ།། །།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
