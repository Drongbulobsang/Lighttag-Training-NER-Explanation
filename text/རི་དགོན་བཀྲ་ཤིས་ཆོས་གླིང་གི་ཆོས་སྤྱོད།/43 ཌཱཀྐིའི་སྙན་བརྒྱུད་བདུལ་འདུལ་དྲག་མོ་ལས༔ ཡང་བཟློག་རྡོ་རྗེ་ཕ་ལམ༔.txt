རི་དགོན་བཀྲ་ཤིས་ཆོས་གླིང་གི་ཕྱག་བཞེས་རྒྱུན་མཁོའི་ཆོས་སྤྱོད་ཀྱི་རིམ་པ་ཕྱོགས་གཅིག་ཏུ་བཀོད་པ་རྣམ་གྲོལ་ལམ་གྱི་ཤིང་རྟ།
པོད ༤༣
ཌཱཀྐིའི་སྙན་བརྒྱུད་བདུལ་འདུལ་དྲག་མོ་ལས༔ ཡང་བཟློག་རྡོ་རྗེ་ཕ་ལམ༔
))ཌཱཀྐིའི་སྙན་བརྒྱུད་བདུལ་འདུལ་དྲག་མོ་ལས༔ ཡང་བཟློག་རྡོ་རྗེ་ཕ་ལམ་བཞུགས་སོ༔ བདུད་འདུལ་དྲག་མོའི་ཚོགས་ལ་ཕྱག་འཚལ་ལོ༔ མཁའ་འགྲོའི་མན་ངག་ཟབ་མོ་ཡང་བཟློག་རྣལ་འབྱོར་པའི་རལ་གྲི་ནི༔ མཚན་མ་ངན་པ་རྨི་ལྟས་སོགས་ནད་གདོན་མི་ཁ་དགྲ་ལྟས་ངན་པ་གང་བྱུང་འདི་བྱའོ༔ སྐད་ཅིག་གིས་བདག་ཉིད་མཁའ་འགྲོ་སེང་གདོང་མཐིང་ནག་ནམ་མཁའི་མདོག་ཅན་ཤིན་ཏུ་ཁྲོས་པ༔ ཕྱག་གཡས་ཉི་མ་གཡོན་ཟླ་བ་བསྣམས་པ༔ སྐུ་ལ་མེ་འབར་ནས་སྟོང་གསུམ་འུ་རུ་རུ་ཚག་ཚག་མེ་རླུང་འཐབ་པས་ཐོག་སེར་ཉི་ལི་ལི་འབེབས་ནས་བྱད་མ་ཐམས་ཅད་ཐལ་བ་བུན་བུན་མིང་ལྷག་རོ་ཙམ་ཡང་མེད་པ༔ ཕྱག་ཉི་ཟླ་བརྡབ་པའི་བར་དུ་མཚན་མ་བྱད་ཁ་གང་ཡིན་པ་དེ་ཐལ་བ་བུན་བུན་སོང་བར་བསམས་ལ༔ ཨཿཀཿསཿམཿརཿཙཿཤཿདཿརཿསཿམཿརཿཡཿཕཊ྄ཿ
ཅེས་ནན་ཆེ་ན་སྟོང་ཕྲག་རང་བཞིན་བརྒྱ་ཕྲག་ཙམ་བཟླས༔ དེ་ནས་ཐལ་མོ་སྦྱར་ལ༔ སངས་རྒྱས་ཀྱི་བཀའ་བདེན་པ་དང་༔ ཆོས་ཀྱི་བཀའ་བདེན་པ་དང་༔ དགེ་འདུན་གྱི་བཀའ་བདེན་པ་དང་༔ ཡི་དམ་ལྷའི་བཀའ་བདེན་པ་དང་༔ མཁའ་འགྲོ་མ་ཡེ་ཤེས་ཀྱི་སྤྱན་དང་ལྡན་པ་རྣམས་ཀྱི་བཀའ་བདེན་པ་དང་༔ བླ་མ་སངས་རྒྱས་ཆོས་ཀྱི་སྐུའི་བཀའ་བདེན་པ་དང་༔ བླ་མ་ལོངས་སྤྱོད་རྫོགས་པའི་སྐུའི་བཀའ་བདེན་པ་དང་༔ བླ་མ་ཐུགས་རྗེ་སྤྲུལ་པའི་སྐུའི་བཀའ་བདེན་པ་དང་༔
བླ་མ་བརྒྱུད་པའི་ངོ་བོ་ཉིད་ཀྱི་སྐུའི་བཀའ་བདེན་པ་དང་༔ གསང་སྔགས་རིག་སྔགས་གཟུངས་སྔགས་སྙིང་པོ་ཐམས་ཅད་འདུས་པ་བདུད་འདུལ་ཡེ་ཤེས་ཀྱི་མཁའ་འགྲོ་མ་སེང་གེའི་གདོང་པ་ཅན༔ སེང་གདོང་རིགས་བཞི༔ སྤྲུལ་པའི་མ་མོ་བརྒྱད༔ དབང་ཕྱུག་ཉི་ཤུ་རྩ་བརྒྱད༔ དུར་ཁྲོད་ཀྱི་དམ་ཅན་བརྒྱད༔ ཆོས་སྐྱོང་བའི་སྲུང་མ་དམ་ཚིག་ཅན༔ སྣང་ཞིང་སྲིད་པའི་ལྷ་སྲིན་སྡེ་བརྒྱད་དང་བཅས་པའི་བདེན་པའི་མཐུས༔ བརྒྱ་བྱིན་གྱི་མཚོན༔ བྲམ་ཟེའི་དམོད་མཆུ༔
སྔོན་སངས་རྒྱས་ཤཱཀྱ་ཐུབ་པ་ཆེན་པོ་དེ་ཉིད་བྱང་ཆུབ་ཀྱི་ཤིང་ལ་སྐུ་རྒྱབ་བརྟེན་ནས་ཏིང་ངེ་འཛིན་ཆེན་པོས་བདུད་སྡིག་ཅན་ཕྱིར་བཟློག་པ་དེ་བཞིན་དུ༔ དེང་འདིར་རྣལ་འབྱོར་པ་ཆཻ་གེ་ལ་བྱད་ཁ་ཕུར་ཁ་རྦད་འདྲེ་རྦོད་གཏོང་ཡེ་གདོན་ལུས་གདོན་སྔོན་ལས་འཕྲལ་རྐྱེན་དུ་གྱུར་པའི་བགེགས་རིགས་སྟོང་ཕྲག་བརྒྱད་ཅུ༔ གདོན་སུམ་སྟོང་དྲུག་བརྒྱ༔ བྱིས་པའི་གདོན་ཆེན་བཅོ་ལྔ༔ སྲིད་པའི་ཕོ་གདོན་མོ་གདོན༔ ལས་གདོན་ནད་ལས་གྱུར་པ༔ ཡེ་འདྲོག་གློ་བུར་དུ་གནོད་པའི་མཚན་མ་ལྟས་ངན་དགྲ་འདྲེ་བྱུར་གསུམ་མི་ཁ་བྲ་མཆུ་དང་བཅས་པ་ཕྱིར་བཟློག་པར་གྱུར་ཅིག༔ སྒྱུར་ཅིག༔ མེད་པར་གྱུར་ཅིག༔ སྟོངས་པར་གྱུར་ཅིག༔
མིང་ལྷག་མ་ཙམ་ཡང་མེད་པར་གྱུར་ཅིག༔ ཨཿཀཿསཿམཿརཿཙཿཤཿདཿརཿསཿམཿརཿཡཿཕཊ྄ཿ ཨོཾ་ཨེ་ཀ་ཡ་མ་དུ་རུ་ཙཀྲ་བཟློག༔ ཧེ་ཀ་ཡ་མ་དུ་རུ་ཙཀྲ་ཟློག༔ གྷྲྀ་མ་ཡ་མ་དུ་རུ་ཙཀྲ་ཟློག༔ སརྦ་ཙིཏྟ་གཟིར་ཐུམ་བིགྣན་ཏྲིག་ནན༔ རྦད་ཡ༔ བཟློག་ཡ༔ བྱད་མའི་ཤ་རྒྱུད་སྙིང་ལ་མཱ་ར་ཡ༔ དབུགས་རྒྱུད་སྲོག་ལ་མཱ་ར་ཡ་ཧཱུྃ་ཕཊ༔
བཟློག་ཡ༔ མི་དང་མི་མ་ཡིན་གྱི་བྱད་ཁ་ཕུར་ཁ་རྦོད་གཏོང་ཐམས་ཅད་ཨེ་ས་བྷྱོ་བྷྱོ་བཟློག་བཟློག༔ ཡི་གེ་བཅུ་བཞི་བཅས་གསུམ་མམ་དགུའི་བར་དུ་ཐལ་མོ1$00000271$0000022་རྡབ་ལ༔ 1$0000027 བྷྱོཿ མ་སྐྱེས་རྫོགས་པ་ཆོས་ཀྱི་དབྱིངས་ཉིད་ལས༔ སྐྱེ་བའི་ཆོ་འཕྲུལ་འབར་བའི་སྐུར་སྟོན་པ༔ འགྲོ་བའི་དོན་མཛད་ཡེ་ཤེས་མཁའ་འགྲོ་མ༔ ནམ་མཁའི་མདོག་ཅན་དབུ་ནི་སེང་གེའི་གདོང་༔ ཡེ་ཤེས་མེ་རླུང་མ་རིག་མུན་པ་བསལ༔ ཐུགས་རྗེས་མེ་དཔུང་སྲིད་གསུམ་མ་ལུས་བསྲེགས༔
འཇིགས་བྱེད་ཆེན་མོ་ཁྱོད་ལ་ཕྱག་འཚལ་བསྟོད༔ བསྒྲལ་བའི་ཕུང་པོ་ལྷག་མེད་ཞལ་དུ་བསྟབ༔ དུག་གསུམ་ཤ་ཁྲག་སྐུ་གསུམ་ཀློང་དུ་རོལ༔ སྒོ་གསུམ་མི་མཐུན་བར་ཆད་མེད་པར་མཛོད༔ སྟོང་ཉིད་བྱ་བྲལ་གཉུག་མའི་ཡེ་ཤེས་ཆེ༔ མཐའ་བྲལ་རོ་གཅིག་ཕྱག་རྒྱ་ཆེན་པོར་གྱུར༔ ཀ་དག་འོད་གསལ་ཆོས་སྐུ་འདུ་འབྲལ་མེད༔ མཉམ་རྗེས་དབྱེར་མེད་རྫོགས་སངས་རྒྱས་གྱུར་ཅིག༔ 1$0000022ཅེས་འདོད་གསོལ་བསྔོ་སྨོན་བྱ༔ གང་ལ་དམིགས་པ་འཕྲལ་དུ་བཟློག་པའི་མན་ངག་ཟབ་བོ༔
ཐེམས་སུ་མ་བཏབ་གུད་དུ་སྦས་སོ༔ མཁའ་འགྲོ་སེང་གདོང་མའི་ཡང་བཟློག་ཟབ་པའི་མཐར་ཐུག་འདི་དཔའ་བོ་སྟག་ཤམ་རྡོ་རྗེའི་གཏེར་མའོ༔ 1$0000027 དགྲ་བགེགས་བྱད་མ་ལྷ་སྲུང་བཅས་པ་ཀུན༔ རྨིང་མེད་བཅོམ་ཏེ་ཆོས་དབྱིངས་སྟོང་པའི་ངང་༔ ཀུན་ཏུ་བཟང་མོ་དོན་གྱི་དབྱིངས་ཉིད་དུ༔ བསྐྱེད་པའི་ཆོ་འཕྲུལ་དམིགས་མེད་དབྱིངས་སུ་བསྡུ༔ དགེ་བ་འདི་ཡིས་ཉོན་མོངས་དུག་ལྔའི་གདངས༔ ཕྱིར་ཤར་དགྲ་བགེགས་བྱད་མ་གནོད་བྱེད་སོགས༔ མི་མཐུན་ཕྱོགས་ལས་རྣམ་པར་ཡོངས་རྒྱལ་ནས༔ རིག་སྟོང་ཀུན་ཏུ་བཟང་མོ་བདག་འགྲུབ་ཤོག༔
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
