རི་དགོན་བཀྲ་ཤིས་ཆོས་གླིང་གི་ཕྱག་བཞེས་རྒྱུན་མཁོའི་ཆོས་སྤྱོད་ཀྱི་རིམ་པ་ཕྱོགས་གཅིག་ཏུ་བཀོད་པ་རྣམ་གྲོལ་ལམ་གྱི་ཤིང་རྟ།
པོད ༡༠
གསང་སྔགས་སྔ་འགྱུར་བཀའ་གཏེར་བླ་མ་བརྒྱུད་པའི་ཕྲེང་བ་ལ་གསོལ་འདེབས་དངོས་གྲུབ་གཏེར་མཛོད།
)གསང་སྔགས་སྔ་འགྱུར་བཀའ་གཏེར་བླ་མ་བརྒྱུད་པའི་ཕྲེང་བ་ལ་གསོལ་འདེབས་དངོས་གྲུབ་གཏེར་མཛོད་ཅེས་བྱ་བ་བཞུགས་སོ།། ཐོག་མའི་མགོན་པོ་ཆོས་སྐུ་ཀུན་ཏུ་བཟང༌། ། རིག་མདངས་ལོངས་སྐུ་རིགས་ལྔ་རྡོ་རྗེ་འཆང༌། ། རྡོར་སེམས་མཆོག་གི་སྟོན་པ་བཅུ་གཉིས་སོགས། ། དགོངས་བརྒྱུད་བླ་མ་རྣམས་ལ་གསོལ་བ་འདེབས། ། སྣང་བ་མཐའ་ཡས་རྟ་ཕག་རིགས་གསུམ་མགོན། ། དགའ་རབ་རྡོ་རྗེ་ཤྲཱི་སེངྷ་དང༌། ། དབང་གི་རྒྱལ་མོ་རིག་འཛིན་རྣམ་པ་བརྒྱད། ། བརྡ་བརྒྱུད་བླ་མ་རྣམས་ལ་གསོལ་བ་འདེབས། ། དུས་གསུམ་རྒྱལ་བ་ཀུན་དངོས་པདྨ་འབྱུང༌། །
རྒྱལ་ཡུམ་མཚོ་རྒྱལ་ཐུགས་སྲས་ཨ་ཙརྻ། ། ཆོས་རྒྱལ་ཁུ་དབོན་རྗེ་འབངས་ཉེར་ལྔ་སོགས། ། སྙན་བརྒྱུད་བླ་མ་རྣམས་ལ་གསོལ་བ་འདེབས། ། རྡོ་རྗེ་ཆོས་དང་ཀུ་ཀུ་རྒྱལ་པོ་ཛཿ རྒྱ་བོད་མཁས་གྲུབ་རྣམས་དང་སོ་ཟུར་གནུབས། ། གསང་བདག་སྒྲོ་ཕུག་གཡུང་སྟོན་ཆེན་པོ་སོགས། ། བཀའ་བརྒྱུད་བླ་མ་རྣམས་ལ་གསོལ་བ་འདེབས། ། མངའ་བདག་ཉང་རལ་ཆོས་ཀྱི་དབང་ཕྱུག་དང༌། ། འཁྲུལ་མེད་གླིང་པ་བཅུ་གཅིག་དྲི་མེད་གསུམ། ། རྒོད་ཀྱི་ལྡེམ་འཕྲུ་པདྨ་དབང་རྒྱལ་སོགས། །
གཏེར་བརྒྱུད་བླ་མ་རྣམས་ལ་གསོལ་བ་འདེབས། ། ཏིང་འཛིན་བཟང་པོ་ལྡང་མ་ལྷུན་གྱི་རྒྱལ། ། ལྕེ་བཙུན་ཡབ་སྲས་ཉང་སྟོན་སྐུ་མཆེད་དང༌། ། མེ་ལོང་ཀུ་མ་ར་དང་རང་བྱུང་སོགས། ། སྙིང་ཐིག་བརྒྱུད་པ་རྣམས་ལ་གསོལ་བ་འདེབས། ། མ་ལུས་བརྒྱུད་པའི་ཆུ་བོ་ཀུན་འདུས་ཤིང༌། ། སྨིན་དང་གྲོལ་བའི་གདམས་པ་ཇི་སྙེད་པ། ། རྒྱལ་ཐབས་སྤྱི་བླུག་ཚུལ་དུ་སྩོལ་མཛད་པ། ། ནུས་ལྡན་རྡོ་རྗེ་འཆང་ལ་གསོལ་བ་འདེབས། ། ཇི་སྙེད་ཤེས་བྱ་རྒྱ་མཚོའི་ཕ་རོལ་སོན། །
ཇི་ལྟའི་རང་བྱུང་བདེན་དོན་ཆོས་ཉིད་གཟིགས། ། ཟབ་གསང་འཁོར་ལོའི་གཙོ་བོ་རིགས་ཀུན་བདག ། ཆོས་རྗེ་གླིང་པའི་ཞབས་ལ་གསོལ་བ་འདེབས། ༈ །རྒྱལ་ཀུན་ངོ་བོ་མཚོ་སྐྱེས་པད་འབྱུང་གི ། ཐུགས་རྗེའི་བདེན་སྟོབས་རྒྱལ་བ་བྱང་ཆུབ་འཕྲུལ། ། གསང་ཆེན་དགོངས་འདུས་སྨིན་གྲོལ་བདུད་རྩིའི་ཆར། ། འབེབས་མཛད་བསམ་གཏན་བསྟན་འཛིན་ལ་གསོལ་བ་འདེབས། ། རིགས་ཀུན་ཁྱབ་བདག་དཔལ་ལྡན་བླ་མ་ཡི། ། བྱིན་རླབས་མཆོག་ཐོབ་གནས་ལུགས་རང་ཞལ་གཟིགས། ། འཕྲུལ་སྣང་བདེན་མེད་ཞིག་པའི་རྣལ་འབྱོར་པ། །
རིག་འཛིན་དབང་རྒྱལ་ཞབས་ལ་གསོལ་བ་འདེབས། ། ཀུན་ཏུ་དགེ་ལེགས་རྒྱ་མཚོའི་དཔལ་བཟང་པོ། ། ནམ་བཞག་གཏན་བདེའི་མཁའ་དབྱིངས་རྡོ་རྗེ་ཡི། ། རྒྱལ་མཆོག་རིགས་ལྔའི་བྱིན་རླབས་འཕོ་བ་ཡི། ། ཀུན་བཟང་ནམ་མཁའ་རྡོ་རྗེ་ལ་གསོལ་བ་འདེབས། ། རིགས་ཀུན་ཁྱབ་བདག་པད་འབྱུང་བསམ་གཏན་གླིང༌། ། གང་གི་སྒྱུ་འཕྲུལ་རྗེས་ཆགས་བསྟན་འགྲོའི་དཔལ། ། ཆོས་དོན་གནད་གསུམ་གོང་མའི་ལམ་བགྲོད་པའི། ། ཀུན་བཟང་པདྨ་རྣམ་རྒྱལ་ལ་གསོལ་བ་འདེབས། ། ཨོ་རྒྱན་ཆེན་པོའི་ཟབ་གཏེར་གདམས་པའི་མཛོད། །
རྟ་མཆོག་དགོངས་འདུས་ཆོས་ཀྱི་སྙན་གྲགས་རྔས། ། ས་གསུམ་འགེང་མཛད་རྒྱལ་བའི་གདུང་འཚོབ་པ། ། དཔལ་ལྡན་བླ་མའི་ཞབས་ལ་གསོལ་བ་འདེབས། ། རིག་འཛིན་འཁོར་ལོའི་མགོན་དེའི་ཕྲིན་ལས་1$0000027ཀྱི། ། ཟློས་གར་གསང་ཆེན་འདུས་པ་ཟབ་མོའི་མཛོད། ། སྨིན་གྲོལ་བདུད་རྩི་འཇོ་བའི་བུམ་པ་བཟང༌། ། པདྨ་ལྷུན་གྲུབ་དབང་རྒྱལ་ལ་གསོལ་བ་འདེབས། ། དུས་གསུམ་རྒྱལ་བའི་ཕྲིན་ལས་སྒྱུ་འཕྲུལ་གར། ། རྡོ་རྗེ་སློབ་དཔོན་མཆོག་གི་སྐུར་སྟོན་པ། ། བཀའ་དྲིན་མཉམ་མེད་ཁྱབ་བདག་འཁོར་ལོའི་མགོན། །
བསྟན་འཛིན་རྒྱ་མཚོའི་ཞབས་ལ་གསོལ་བ་འདེབས། ། རྒྱལ་བསྟན་ནོར་འཛིན་ཡངས་པའི་སྐྱེད་ཚལ་དུ། ། སྐལ་བཟང་འདུས་པ་འདབ་སྟོང་བྱེ་བའི་མགོན། ། གྲུབ་རིགས་ཉི་གཞོན་གསར་པའི་གཉེན་གྱུར་པ། ། སྐྱབས་མགོན་མེ་ཏོག་རྒྱལ་པོ་ལ་གསོལ་བ་འདེབས། ། པདྨ་བདེ་བྱེད་རོལ་པའི་མཁའ་དབྱིངས་ནས། ། དབང་ཆེན་དགོངས་འདུས་ནོར་བུའི་འོད་སྟོང་བརྡལ། ། སྨོན་ལམ་རླུང་གི་འཁོར་ལོའི་ཞིང་དུ་དྲངས། ། སེང་ཧ་གུ་རུའི་ཞབས་ལ་གསོལ་བ་འདེབས། ། དག་མཉམ་གཞི་ཡི་གནས་ལུགས་ཇི་བཞིན་རྟོགས། །
བསྐྱེད་རྫོགས་ལམ་གྱི་རྣལ་འབྱོར་མཐའ་རུ་ཕྱིན། ། ཟུང་འཇུག་འབྲས་བུ་མངོན་གྱུར་ཚེ་ལ་དབང༌། ། མཆོག་ཏུ་གྲུབ་པའི་ཞབས་ལ་གསོལ་བ་འདེབས། ། བསྐལ་མང་ཚོགས་གཉིས་བསྐྲུན་པའི་ལེགས་བྱས་ཀྱིས། ། བྱང་ཆུབ་སེམས་མཆོག་གཟུགས་སྐུའི་རོལ་གར་ལས། ། གཞན་ཕན་མཁའ་དང་མཉམ་པའི་ཕྲིན་ལས་ཅན། ། མཚུངས་མེད་བླ་མ་མཆོག་ལ་གསོལ་བ་འདེབས། ། འོག་མིན་ཆོས་ཀྱི་དབྱིངས་ཀྱི་ཕོ་བྲང་དུ། ། དུས་གསུམ་སངས་རྒྱས་ཀུན་གྱི་ངོ་བོ་ཉིད། ། རང་སེམས་ཆོས་སྐུ་མངོན་སུམ་སྟོན་མཛད་པ། །
རྩ་བའི་བླ་མའི་ཞབས་ལ་གསོལ་བ་འདེབས། ། ཆོས་སྐུ་སྣང་མཐའ་ལོངས་སྐུ་སྤྱན་རས་གཟིགས། ། སྤྲུལ་སྐུ་པད་འབྱུང་མཚོ་རྒྱལ་ས་ལེ་འོད། ། རྒྱལ་སྲས་ལྷ་རྗེ་རིག་འཛིན་ཡབ་སྲས་བཅས། ། དོན་བརྒྱུད་བླ་མ་རྣམས་ལ་གསོལ་བ་འདེབས། ། སྐྱེ་བ་ཀུན་ཏུ་གསང་ཆེན་རྡོ་རྗེ་ཡི། ། ཐེག་དགུའི་གཞུང་ལམ་ཆེན་པོར་རབ་ཞུགས་ནས། ། བཤད་སྒྲུབ་ཐོས་བསམ་སྒོམ་དང་ཕྲིན་ལས་བཞིས། ། རང་གཞན་དོན་གཉིས་ལྷུན་གྱིས་འགྲུབ་པར་ཤོག ། 1$0000022དགོངས་བརྒྱུད་བླ་མ་རྣམས་ཀྱི་བཀྲ་ཤིས་ཤོག །
བླ་མ་རྣམས་ལ་མཆོད་པ་འབུལ། ། ཅེས་ཚིག་འོག་མ་ཀུན་ལ་ཚིག་ཕྲད་བསྒྱུར་ཁ་རིག་པའི་ཤེས། འཁོར་ལོའི་མགོན་པོ་དྷརྨཱ་སྭ་མིས་མཛད་པའོ།། །།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
