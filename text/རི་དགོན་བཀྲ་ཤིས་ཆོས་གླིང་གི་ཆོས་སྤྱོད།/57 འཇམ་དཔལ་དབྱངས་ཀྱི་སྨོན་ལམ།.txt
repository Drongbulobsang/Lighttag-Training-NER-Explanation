རི་དགོན་བཀྲ་ཤིས་ཆོས་གླིང་གི་ཕྱག་བཞེས་རྒྱུན་མཁོའི་ཆོས་སྤྱོད་ཀྱི་རིམ་པ་ཕྱོགས་གཅིག་ཏུ་བཀོད་པ་རྣམ་གྲོལ་ལམ་གྱི་ཤིང་རྟ།
པོད ༥༧
འཇམ་དཔལ་དབྱངས་ཀྱི་སྨོན་ལམ།
)འཇམ་དཔལ་དབྱངས་ཀྱི་སྨོན་ལམ་བཞུགས་སོ། ། ན་མོ་མཉྫུ་ཤྲཱི་ཡེ། ཤེས་བྱའི་མཁའ་དབྱིངས་ཟབ་ཅིང་ཡངས་པ་ལ། ། བློ་གྲོས་དཀྱིལ་འཁོར་རྒྱས་པའི་འོད་ཟེར་གྱིས། ། སྐྱེ་དགུའི་མི་ཤེས་མུན་པའི་ཚོགས་རྣམས་ཀུན། ། སེལ་བྱེད་དབང་པོ་འཇམ་པའི་དབྱངས་ལ་འདུད། ། དེང་ནས་བཟུང་སྟེ་བྱང་ཆུབ་སྙིང་པོའི་བར། ། ཁྱོད་མིན་བདག་ལ་སྐྱབས་གཞན་མ་མཆིས་པས། ། ལས་ཀྱི་དབང་གིས་རིགས་དྲུག་གར་སྐྱེས་ཀྱང༌། ། འཁོར་བའི་འཇིགས་ལས་སྐྱོབས་ཤིག་འཇམ་པའི་དབྱངས། །
བདག་ནི་ཚེ་འདིའི་འདུ་བྱེད་གཏོང་བའི་ཚེ། ། བརྩེ་ཞིང་བྱམས་པའི་གཉེན་བཤེས་ཀུན་དང་བྲལ། ། རྔམས་ཤིང་འཇིགས་པ་གཤིན་རྗེས་ཟིན་པའི་ཚེ། ། གཤིན་རྗེའི་འཇིགས་ལས་སྐྱོབས་ཤིག་འཇམ་པའི་དབྱངས། ། ཐོག་མེད་དུས་ནས་ལས་ངན་བསགས་པའི་མཐུས། ། སྲིད་པ་བར་དོར་ཉོན་མོངས་རླུང་ཤུགས་ཀྱིས། ། བཟོད་དཀའ་ངན་འགྲོའི་གཡང་སར་འཁྱེར་སྲིད་པས། ། ཉོན་མོངས་རླུང་སྒོ་ཆོད་ཅིག་འཇམ་པའི་དབྱངས། ། བར་དོའི་རྣམ་ཤེས་ཉིང་མཚམས་སྦྱོར་བའི་ཚེ། ། མི་ཁོམ་བརྒྱད་པོ་དག་ལས་རབ་འདས་ཤིང༌། །
ཐུབ་བསྟན་རྒྱལ་མཚན་འཛིན་པའི་རིགས་དག་ཏུ། ། སྐྱེ་བའི་རྟེན་འབྲེལ་སྒྲིགས་ཤིག་འཇམ་པའི་དབྱངས། ། སྐྱེ་བ་ཕྱི་མར་མཐོ་རིས་ཡོན་ཏན་མཆོག ། བདུན་གྱིས་མཛེས་པའི་དལ་འབྱོར་ལུས་ཐོབ་ནས། ། བསྟན་པ་ཚུལ་བཞིན་འཛིན་པའི་བཤེས་གཉེན་དང༌། ། མཇལ་བའི་རྟེན་འབྲེལ་སྒྲིགས་ཤིག་འཇམ་པའི་དབྱངས། ། ཐབས་མཁས་ཐུགས་རྗེ་ལྡན་པའི་བཤེས་གཉེན་དེས། ། ལེགས་པར་གསུངས་པའི་གསུང་རབ་རྒྱ་མཚོའི་ཚོགས། ། ཚུལ་བཞིན་རྟོགས་ནས་གཞན་ལ་སྟོན་ནུས་པའི། ། རྣམ་དཔྱོད་བློ་གྲོས་རྩོལ་ཞིག་འཇམ་པའི་དབྱངས། །
ཚེ་རབས་ཀུན་ཏུ་གཞན་དོན་ཁོ་ནའི་ཕྱིར། ། སེར་སྣ་མེད་པས་སྦྱིན་པ་ཀུན་གཏོང་ཞིང༌། ། རྣམ་གཡེང་སྤངས་པའི་བསམ་གཏན་སྒོམ་པ་སོགས། ། ཕར་ཕྱིན་དྲུག་ལྡན་རྩོལ་ཞིག་འཇམ་པའི་དབྱངས། ། འཁོར་བའི་ཚ་གདུང་སེལ་བའི་བསིལ་བྱེད་མཆོག ། གསུངས་རབ་གངས་རིའི་ངོས་ལ་བལྟ་འདོད་ཀྱང༌། ། རྣམ་གཡེང་ལེ་ལོའི་འདམ་དུ་བྱིང་ལགས་པས། ། མྱུར་མགྱོགས་ཐུགས་རྗེས་ཟུངས་ཤིག་འཇམ་པའི་དབྱངས། ། ཟབ་ལམ་ལྟ་བའི་ལམ་ལ་རབ་ཞུགས་ནས། ། རྣམ་གྲོལ་ཐར་པའི་གླིང་དུ་འགྲོ་འདོད་ཀྱང༌། །
སྐལ་དམན་བདག་ནི་འཁོར་བའི་ཞགས་པས་བཅིངས། ། འཁོར་བའི་ཞེན་ཐག་ཆོད་ཅིག་འཇམ་པའི་དབྱངས། ། རང་དོན་ཉེར་ཞི་ཀུནྡྷའི་ཚལ་སྤངས་ནས། ། རླབས་ཆེན་རྒྱལ་བའི་པད་ཚལ་བལྟ་འདོད་ཀྱང༌། ། བདག་གི་བློ་འདོད་མ་རིག་འཐུག་པོས་སྒྲིབ། ། མ་རིག་འཐིབ་པོ་སོལ་ཞིག་འཇམ་པའི་དབྱངས། ། མདོར་ན་བདག་སོགས་སྐྱེ་བ་ཐམས་ཅད་དུ། ། གསུང་རབ་རྒྱ་མཚོའི་ཚོགས་ལ་བརྟེན་བྱེད་ཅིང༌། ། འགྲོ་ལ་འདོད་དགུ་མ་ལུས་འབྱུང་བའི་གནས། ། ཡིད་བཞིན་ནོར་བུར་གྱུར་ཅིག་འཇམ་པའི་དབྱངས། །
འཇམ་དབྱངས་ཁྱོད་ལ་གསོལ་བ་བཏབ་པའི་མཐུས། ། ཚོགས་གཉིས་རྣམ་པར་དག་པའི་གྲུ་ཆེན་གྱིས། ། འགྲོ་རྣམས་སྲིད་པའི་མཚོ་ལས་སྒྲོལ་བ་ལ། ། བདག་ཀྱང་ཁྱོད་བཞིན་གྱུར་ཅིག་འཇམ་པའི་དབྱངས། ། དུས་འདི་ནས་ནི་བཟུང་ནས་སུ། ། ཕྱི་མ་བྱང་ཆུབ་མ་ཐོབ་བར། ། རྗེ་བཙུན་འཇམ་དཔལ་དབྱངས་ཀྱིས་ནི། ། བདག་གི་བླ་མ་མཛད་དུ་གསོལ། ། གང་ཚེ་བལྟ་བར་འདོད་པའམ། ། ཅུང་ཟད་འདྲི་བར་འདོད་ན་ཡང༌། །
མགོན་པོ་འཇམ་དབྱངས་ཁྱོད་ཉིད་ནི། ། གེགས་མེད་པར་ཡང་མཐོང་བར་ཤོག ། ཕྱོགས་བཅུ་ནམ་མཁའི་མཐས་གཏུགས་པའི། ། སེམས་ཅན་ཀུན་དོན་བསྒྲུབ་བྱའི་ཕྱིར། ། ཇི་ལྟར་འཇམ་དབྱངས་སྤྱོད་མཛད་པ། ། བདག་སོགས་སྤྱོད་པའང་དེ་འདྲར་ཤོག ། བདག་ཀྱང་འཇམ་དབྱངས་བཀའ་དྲིན་གྱིས། ། ས་རབ་དགའ་བ་ཐོབ་བར་དུ། ། རྟག་ཏུ་ཚེ་རབས་དྲན་པ་དང༌། ། རབ་ཏུ་བྱུང་བ་ཐོབ་པར་ཤོག །
བརྩེ་ལྡན་ཁྱོད་ཀྱི་མཁྱེན་རབ་འོད་ཟེར་གྱིས། ། བདག་བློའི་གཏི་མུག་མུན་པ་རབ་གསལ་ནས། ། བཀའ་དང་བསྟན་བཅོས་གཞུང་ལུགས་རྟོགས་པ་ཡི། ། བློ་གྲོས་སྤོབས་པའི་སྣང་བ་སྩལ་དུ་གསོལ། ། ཡེ་ཤེས་བླ་མ་འོད་ཀྱི་སྐུ། ། དེ་བཞིན་སྨོན་ལམ་བློ་གྲོས་དང༌། ། དབང་པོ་ཞི་དང་འཇམ་དབྱངས་ལ། ། བདག་ནི་གུས་པས་སྐྱབས་སུ་མཆི། ། འཇམ་དབྱངས་མགོན་པོ་བཅོམ་ལྡན་འདས། ། སྟོང་ཉིད་སྙིང་རྗེའི་སྒྲ་ཡང་སྒྲོགས། །
ཚེ་རབས་མ་ལུས་ཐམས་ཅད་དུ། ། བདག་ལ་དགེ་བའི་ལས་རྣམས་མཛོད། ། འཇམ་དབྱངས་སྨོན་ལམ་རྫོགས་སོ།། །།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
