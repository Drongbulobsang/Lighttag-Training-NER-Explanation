རི་དགོན་བཀྲ་ཤིས་ཆོས་གླིང་གི་ཕྱག་བཞེས་རྒྱུན་མཁོའི་ཆོས་སྤྱོད་ཀྱི་རིམ་པ་ཕྱོགས་གཅིག་ཏུ་བཀོད་པ་རྣམ་གྲོལ་ལམ་གྱི་ཤིང་རྟ།
པོད ༤༠
གཙུག་ཏོར་གདུགས་དཀར་མོའི་བསྒོམ་བཟླས་བདེ་བ་ཅན་གྱི་ཞིང་དུ་བསྒྲོད་པའི་གདམས་པ་བྱ་རྒྱལ་ཁྱུང་གི་རྟ་ཕོ།
)གཙུག་ཏོར་གདུགས་དཀར་མོའི་བསྒོམ་བཟླས་བདེ་བ་ཅན་གྱི་ཞིང་དུ་བསྒྲོད་པའི་གདམས་པ་བྱ་རྒྱལ་ཁྱུང་གི་རྟ་ཕོ་བཞུགས་སོ། ། ན་མོ་ཤཱཀྱ་མུ་ནེ་ཡེ༔ ཚེ་དཔག་མེད་པའི་ཡུམ་མཆོག་གོས་དཀར་མོ། ། རབ་ཏུ་ཁྲོས་པ་ལྷ་མོ་འདི་ཡིན་པས། ། བདེ་བ་ཅན་དུ་སྐྱེ་བ་དེ་ཡི་དོན། ། མ་མགོན་ལྕམ་དྲལ་དམ་ལ་བཏགས་པའི་ཕྱིར། ། ཐུབ་པའི་གཙུག་ཏོར་ལས་ནི་ལྷ་འདི་སྤྲུལ། ། བྱད་ཁ་བཟློག་པར་ཟབ་པ་དེ་ཡིན་ནོ། ། ཞལ་ནས་མ་གསུངས་ཐུབ་པའི་གཙུག་ཏོར་ནས། ། མདོ་དང་གཟུངས་ཀྱི་སྒྲ་གྲགས་གཙུག་ཏོར་ཟེར། །
འདི་ཉིད་བྱ་བའི་རྒྱུད་ནི་ཡིན་ན་ཡང༌། ། བྱ་རྒྱུད་བླ་མེད་ལྟར་དུ་ཉམས་ལེན་པ། ། ཛ་ཏཱ་རི་དང་རྡོ་རྗེ་གདན་པ་སོགས། ། གྲུབ་ཆེན་མང་པོས་མཛད་ལྟར་ཉམས་ལེན་བདེ། ། དགའ་རབ་རྡོ་རྗེ་འཇམ་དཔལ་བཤེས་གཉེན་ནས། ། བི་མ་མི་ཏྲར་བརྒྱུད་པ་རྙིང་མའི་ལུགས། ། གུ་རུ་ཁྲག་འཐུང་ནག་པོའི་གཏེར་མ་དང༌། ། སྒྲུབ་ཐབས་རྒྱ་མཚོ་བརྒྱ་རྩའི་རྒྱ་གཞུང་དང༌། ། མཐོང་བ་དོན་ལྡན་དབང་ཕྱུག་རྡོ་རྗེ་སོགས། ། བོད་གཞུང་ཚད་ལྡན་རྣམས་ཀྱི་བཅུད་བསྡུས་ཏེ། །
ཉམས་ལེན་བདེ་ཞིང་བྱིན་རླབས་ཆེ་བ་འདི། ། ནད་གདོན་བྱད་ཀ་གཏད་མནན་ཟློག་པ་ལ། ། རྡོ་རྗེ་ཕ་ལམ་རལ་གྲི་ཉིད་དང་མཚུངས། ། བདེ་བ་ཅན་གྱི་ཞིང་ཁམས་བསྒྲོད་འདོད་ན། ། བྱ་རྒྱལ་ཁྱུང་ལ་ཆིབས་ནས་འགྲོ་དང་མཚུངས། ། དེ་ཕྱིར་འདི་ལ་རྒྱུན་ཁྱེར་ཉམས་ལེན་མཛོད། ། ཨཱཿ ཆོས་རྣམས་སྨྲ་བསམ་བརྗོད་མེད་སྟོང་པ་ཉིད། ། ཨོཾ་གྱིས་མཚན་པའི་གདུགས་དཀར་ཡོངས་གྱུར་ལས། ། དྲན་རྫོགས་དམ་ཡེ་དབྱེར་མེད་རང་ཉིད་ནི། །
རྡོ་རྗེ་གཙུག་ཏོར་ཕྱིར་བཟློག་ཆེན་མོའི་སྐུ། ། དབུ་སྟོང་མདུན་ཞལ་སྒེག་པ་ཉིས་བརྒྱ་དཀར། ། གཡས་ཞལ་ཉིས་བརྒྱ་འཇིགས་རུང་དགོད་པ་སེར། ། རྒྱབ་ཞལ་ཉིས་བརྒྱ་དམར་པོ་གཤེད་དང་རྔམས། ། གཡོན་ཞལ་ལྗང་ཁུ་ཉིས་བརྒྱ་སྙིང་རྗེ་ཞི། ། སྟེང་ཞལ་སྔོན་པོ་ཉིས་བརྒྱ་དྲག་ལ་གཏུམ། ། དབུ་རེར་རྡོ་རྗེའི་མཚན་རྟགས་སྤྱན་གསུམ་གསུམ། སྐུ་མདོག་དཀར་ཞིང་སྤྱན་མིག་བྱེ་བ་འབུམ། ། ཟུར་མིག་བསྒྲད་དང་གློག་ལྟར་དྲག་ཏུ་གཟིགས། ། གཡས་ཕྱག་ལྔ་བརྒྱ་གཡོན་ཕྱག་ལྔ་བརྒྱ་ཡིས། །
ཐམས་ཅད་བསམ་ཆོད་རལ་གྲི་འབར་བ་ཕྱར། ། ཞབས་གཡས་ལྔ་བརྒྱ་བརྐྱང་པས་འཇིགས་ཀུན་མནན། ། ཞབས་གཡོན་ལྔ་བརྒྱ་བསྐུམས་པས་གདོན་ཀུན་མནན། ། སངས་རྒྱས་བྱེ་བ་ཕྲག་བདུན་ཅོད་པཎ་འཕྱང༌། ། དབུ་གཙུག་གདུགས་དཀར་བདུན་ནི་བརྩེགས་མར་འཁོར། ། བ་སྤུ་ཐམས་ཅད་ཡེ་ཤེས་འོད་ཟེར་འབར། ། ལྷ་རྫས་ན་བཟའ་ཞི་ཁྲོའི་རྒྱན་དང་ལྡན། ། དཔྲལ་བར་རྣམ་སྣང་ཐུགས་ཀར་ཨོཾ་དཀར་པོ། ། མགྲིན་པར་སྣང་མཐའ་ཐུགས་ཀར་ཨཱཿདམར་པོ། ། ཐུགས་སྨད་རྡོར་སེམས་ཐུགས་ཀར་ཧཱུྃ་སྔོན་པོ། །
ཐུགས་དབུས་ཟླ་སྟེང་ཨོཾ་ཡིག་དཀར་པོའི་མཐར། ། སྔགས་ཕྲེང་འོད་ཀྱིས་སྒྲིབ་བསལ་མཐུ་སྟོབས་རྒྱས། ། ཡ་སོ་ཁྲོ་བཅུ་མ་སོ་ཁྲོ་མོ་བཅུ། ། སྨ་ར་མེ་དཔུང་རལ་གྲི་ངར་མའི་ལྕེ། ། མགྲིན་པར་ཉི་ཟླ་རང་ལུས་མེ་དཔུང་འབར། ། གནོད་བྱེད་ཐམས་ཅད་གཞོབ་ཐུལ་བསྲེག་པར་གྱུར། ། དེ་ཡན་མངོན་རྟོགས་བློ་ལ་མ་ཟིན་ཀྱང༌། དམིགས་པ་བསྒོམ་པ་ཁོ་ནས་ཆོག་པ་སྟེ། བསྒོམ་པ་ཙམ་གྱིས་མནན་གཏད་ངག་མནན་སོགས། གྲོལ་བར་གུ་རུ་ཁྲག་འཐུང་ནག་པོས་གསུངས།
འདི་ནི་ངག་ཏུ་འདོན་པ་གལ་ཆེའོ།། ཧཱུྃ། རྡོ་རྗེ་གཙུག་ཏོར་ཕྱིར་བཟློག་པ་ཆེན་མོ། ། ཕྱག་སྟོང་མངའ་བ་ཆེན་མོ། ། དབུ་སྟོང་མངའ་བ་ཆེན་མོ། སྤྱན་བྱེ་བ་བརྒྱ་སྟོང་མངའ་བ་ཆེན་མོ། རྡོ་རྗེ་མི་ཕྱེད་འབར་བའི་མཚན་རྟགས་ཅན། ། རྡོ་རྗེ་ཡངས་པ་ཆེན་པོས་ས་གསུམ་གྱི་དཀྱིལ་འཁོར་ལ་མངའ་མཛད་མ། ཀུན་ནས་བདག་ཅག་མི་ནོར་འཁོར་དང་བཅས་པ་ལ་ཉིན་དང་མཚན་དུ་བསྲུང་དུ་གསོལ་ལོ། ། ཏཱདྱ་ཐཱ།
ཨོཾ་ཨ་ན་ལེ་ཨ་ན་ལེ། བི་ཥ་དེ་བི་ཥ་དེ། བཻ་རེ་བཻ་རེ། སོ་མེ་སོ་མེ། བཛྲ་དྷ་རི་ནི་བྷནྡྷ་བྷནྡྷ༔ བཛྲ་པཱ་ཎི་ཧཱུྃ་ཧཱུྃ་ཕཊ་ཕཊ་སྭཱ་ཧཱ༔ ཧཱུྃ་དྲུྃ་བྷནྡྷ་ཕཊ༔ མ་མ་རཀྵ་རཀྵ་སྭཱ་ཧཱ༔ བདག་དང་བསྲུང་བྱའི་ལུས་ངག་ཡིད་གསུམ་མནན་པ་དང་བཅིངས་པ་ཐམས་ཅད་ཕྱེས་ཕྱེས༔ ཁྲོལ་ཁྲོལ༔
མནན་པ་དང་བཅིངས་པ་བསྡམས་པ་ཐམས་ཅད་སརྦ་ཨ་པཱ་ན་ཡེ་སྭཱ་ཧཱ༔ ཞི་བ་ཤིནྟཾ་ཀུ་རུ་ཡེ་སྭཱ་ཧཱ༔ ཞེས་པའི་བར་དེ་རབ་བདུན་འབྲིང་ལྔ་དང༌། ། ཐ་མ་ཚར་གསུམ་ཙམ་ནི་བརྗོད་པའི་རྗེས། ། སྙིང་པོ་དང་ནི་ཉེ་སྙིང་སྔགས་འདི་གཉིས། ། རང་གིས་གང་མོས་བསྙེན་པ་ཅི་འགྲུབ་བྱ། ། ཨོཾ་སརྦ་ཏ་ཐཱ་ག་ཏ་ཨུཥྞི་ཥ་ཧཱུྃ་ཕཊཿ ཧཱུྃ་མ་མ་ཧཱུྃ་ནི་སྭཱ་ཧཱཿ སྙིང་པོའོ། ཨོཾ་མ་མ་ཧཱུྃ་ནི་སྭཱ་ཧཱ༔
ཉེ་བའི་སྙིང་པོའོ༔ འདི་ལྟར་བསྒོམ་བཟླས་བྱས་པའི་བསོད་ནམས་ཀྱིས། ། མི་གཙང་ལུས་འདི་བོར་བར་གྱུར་མ་ཐག ། བདེ་བ་ཅན་དུ་བརྫུས་ཏེ་སྐྱེ་བར་ཤོག ། སྐྱེས་མ་ཐག་ཏུ་ས་བཅུ་རབ་བསྒྲོད་ནས། ། སྤྲུལ་པས་ཕྱོགས་བཅུར་གཞན་དོན་བྱེད་པར་ཤོག ། དེ་ནས་སྒོམ་མཁན་སེམས་ལ་ཧྲིག་གེར་བལྟ། ཅི་ཡང་མ་མཐོང་ངང་དུ་ས་ལེར་བཞག ། རྒྱུན་དུ་དམིགས་པ་ལ་སོགས་མི་གསལ་ཡང༌། ། སྔགས་ཐུང་གཉིས་པོ་སྤྱོད་ལམ་ཀུན་ཏུ་འདོན། །
ཀྱེ་མ་ཚེ་སྔོན་བསོད་ནམས་དམན་པའི་མཐུས། ། ཟོས་པ་མེད་པའི་དོམ་ཡིག་ཟེར་བའི་དཔེ། ། བྱས་པ་མེད་ཀྱང་གཏད་ཡིག་ནང་དུ་ཐེབས། ། བན་བོན་མང་པོའི་མཐུ་གཏད་ཞབས་སུ་སོང༌། ། ན་ཚ་རྐྱེན་ངན་མང་པོས་རྒྱུན་དུ་མནར། ། འཆི་བ་དྲན་ཅིང་དམ་ཆོས་འདོད་ན་ཡང༌། ། དམ་ཆོས་ཚུལ་བཞིན་སྤྱོད་པའི་སྐལ་པ་མེད། ། ནམ་འཆི་ཆ་མེད་འཆི་བ་བཟློག་ཐབས་མེད། ། ཤི་ནས་གར་འགྲོ་ཆ་མེད་ཨ་ཙ་མ། ། རིགས་དྲུག་གང་དུ་སྐྱེས་ཀྱང་སྡུག་བསྔལ་ཆེ། །
དེ་འདྲ་ཡིད་ལ་དྲན་མཁན་མི་ཡོད་ན། ། གདམས་པ་འདི་ལ་རྒྱུན་དུ་ཐུགས་དམ་མཛོད། ། སྔོན་ཚེ་ཆོས་རྒྱལ་ཁྲི་སྲོང་ལྡེའུ་བཙན་གྱིས། ། མཐའ་དབུས་མཁས་པ་བརྒྱ་རྩ་གདན་དྲངས་ནས། ། བཀའ་འགྱུར་བསྟན་འགྱུར་ཐམས་ཅད་བོད་དུ་བསྒྱུར། ། དེ་དུས་རྒྱལ་པོའི་སྐུ་རིམ་བྱད་བཟློག་ལ། ། བཀའ་འགྱུར་ནང་ནས་འདི་ལས་ཟབ་མ་སྙེད། ། རྒྱལ་པོའི་སྐུ་རིམ་བྱད་བཟློག་འདི་ལ་བྱས། ། རྒྱ་གར་མུ་སྟེགས་རྒྱ་ནག་ཧ་ཤང་དང༌། ། བོད་ཀྱི་བོན་པོས་བྲུབ་ཀྱང་གནོད་མ་ནུས། །
དུས་ཕྱིར་སོག་པོ་ཨོ་རོང་རྒྱལ་པོ་དེས། ། འདི་ལ་རྒྱུན་དུ་ཐུགས་དམ་ཞལ་འདོན་མཛད། ། ཀར་བསྟན་རྩད་ནས་བརླགས་ཀྱང་གནོད་མ་ནུས། ། དེ་ཕྱིར་བྱད་བཟློག་འདི་ལས་ཟབ་པ་མེད། ། གཞན་ཡང་འདི་ཡི་གཟུངས་ནས་གསུངས་པའི་དོན། ། ཤིན་ཏུ་བསྡུས་ཏེ་ཚིགས་སུ་བཅད་སྨྲ་ན། ། སངས་རྒྱས་བྱེ་བ་གྲངས་མེད་དུ་མ་ཡིས། ། བྱིན་རླབས་བསོད་ནམས་རང་གིས་ཐོབ་པར་གསུངས། ། མཚམས་མེད་ལྔ་དང་ལས་ཀྱི་སྒྲིབ་པ་རྣམས། ། ཐམས་ཅད་མ་ལུས་བྱང་ཞིང་དག་པར་འགྱུར། །
རང་གི་ཚེ་དང་བསོད་ནམས་སྟོབས་ཆེར་འཕེལ། ། ནམ་ཞིག་འདི་ནས་འཆི་འཕོས་གྱུར་མ་ཐག ། བདེ་བ་ཅན་གྱི་ཞིང་དེར་སྐྱེ་བར་གསུངས། ། ཚེ་འདིའི་རྐྱེན་བཟློག་ཕྱི་མ་ཞིང་ཁམས་ཐོབ། ། ཕྱིར་མི་ལྡོག་པ་གཏན་གྱི་འདུན་མ་སྟེ། ། རྫོགས་པའི་སངས་རྒྱས་ཐོབ་ལ་ཐག་ཉེ་བ། ། འདི་འདྲ་རང་དང་གཞན་ལ་ཕན་པའི་ཕྱིར། ། རཱ་ག་ཨ་སྱས་གཞུང་དང་མན་ངག་བསྡེབས། ། པདྨ་མཐར་ཕྱིན་ཞེས་བྱས་ཡི་གེར་བྲིས། ། འདི་ལ་སྔགས་སྒྲ་མ་དག་ནོར་འཁྲུལ་སོགས། །
མཆིས་ན་ཡེ་ཤེས་སྤྱན་ལྡན་རྣམས་ལ་བཤགས། ། དགེ་བས་འགྲོ་ཀུན་བར་ཆད་རྐྱེན་ཞི་ནས། ། ཕྱི་མ་བདེ་ཆེན་ཞིང་དུ་སྐྱེ་བར་ཤོག ། སྐྱེས་ནས་གཞན་དོན་དཔག་མེད་འགྲུབ་པར་ཤོག། །།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
