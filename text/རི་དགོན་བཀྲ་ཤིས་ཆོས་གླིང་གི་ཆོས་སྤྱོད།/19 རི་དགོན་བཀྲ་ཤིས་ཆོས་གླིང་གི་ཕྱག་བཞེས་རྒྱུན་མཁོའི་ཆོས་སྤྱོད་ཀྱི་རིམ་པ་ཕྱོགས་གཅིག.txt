རི་དགོན་བཀྲ་ཤིས་ཆོས་གླིང་གི་ཕྱག་བཞེས་རྒྱུན་མཁོའི་ཆོས་སྤྱོད་ཀྱི་རིམ་པ་ཕྱོགས་གཅིག་ཏུ་བཀོད་པ་རྣམ་གྲོལ་ལམ་གྱི་ཤིང་རྟ།
པོད ༡༩
The Text
)ན་མོ་རཏྣ་གུ་རུ་ཡེ། རང་སྤྱི་གཙུག་པདྨ་ཉི་ཟླའི་སྟེང༌། ། རང་གསང་སྔགས་ཞུས་པའི་བླ་མ་དེ། ། གནས་སེམས་ཅན་སངས་རྒྱས་གང་ཡང་རུང༌། ། དོན་རྡོ་རྗེ་འཆང་དུ་བསྒོམ་གསུངས་ཕྱིར། ། རྗེ་རྩ་བའི་བླ་མ་བདེ་བྱེད་རོལ། ། སྐུ་གསུམ་གྱི་བླ་མ་ཡི་དམ་ལྷ། ། དོན་གཅིག་ཏུ་བསྡུས་པའི་ངོ་བོ་ཉིད། ། སྐུ་སྔགས་ཆས་ལྕང་ལོ་རྡོ་རྗེ་བུམ། ། ཞལ་ཞི་འཛུམ་སྤྱན་གསུམ་བདག་ལ་གཟིགས། །
དཔལ་རྩ་བརྒྱུད་བླ་མ་སྤྲིན་ལྟར་འཁྲིགས། ། དོན་སྒྲུབ་བརྒྱུད་བླ་མ་ཆར་ལྟར་འབེབས། ། ལྷ་ཡི་དམ་ཆོས་སྐྱོང་རྡུལ་ལྟར་འཚུབས། ། བདག་གསོལ་བ་འདེབས་སོ་བླ་མ་རྗེ། ། སྡིག་ཉམས་ཆག་ཉེས་ལྟུང་མི་དགེ་བཤགས། ། བདག་ལུས་དགེ་ལོངས་སྤྱོད་ཕྱི་ནང་གསང༌། ། མཆོག་དམ་རྫས་ཤ་ལྔ་བདུད་རྩི་ལྔ། ། ཚོགས་ཡེ་ཤེས་བདུད་རྩིའི་མཆོད་པ་བཞེས། ། དཔལ་གྲུབ་པའི་གསང་སྔགས་རྗེས་ཡི་རང༌། ། མཆོག་ཐེག་ཆེན་ཆོས་གསུངས་མི་འདའ་བཞུགས། །
དགེ་འགྲོ་བ་མ་གྱུར་ཀུན་ལ་བསྔོ༌། ། དེ་ཐམས་ཅད་སངས་རྒྱས་མྱུར་ཐོབ་ཤོག ། ཨེ་མ་དྲིན་ཆེན་བླ་མ། རྙེད་དཀའི་དལ་འབྱོར་རིན་ཆེན། ། ཐོབ་ཀྱང་མི་རྟག་འཇིག་སླ། ། རླུང་གསེབ་མར་མེ་ལྟ་བུ། ། འཇིག་རྟེན་བདེ་བ་ཁབ་ཀྱི། ། རྩེ་ཙམ་འགྱུར་བའི་ཆོས་ཅན། ། འཆི་བདག་ནམ་མཁའི་ཐོག་རྒོད། ། སྒྱུ་ལུས་ནམ་སྟོར་མི་ཤེས། །
འདུག་ཆེས་ཤོམ་ར་མང་འདིང༌། ། ལས་ངན་ཆོས་དྲེད་ང་ལ། ། ཐུགས་རྗེས་མྱུར་བར་གཟིགས་ཤིག ། བླ་མ་མི་རུ་བཟུང་ཞིང༌། ། གདམས་ངག་དཔེ་རུ་བླངས་ནས། ། སྟོང་ཉིད་ཀུན་རྫོབ་བསླད་ལ། ། སྣང་བ་བླ་མར་འཆར་ཞིང༌། ། སྒྲ་གྲགས་སྔགས་རླུང་སྒྲོགས་ཤིང༌། ། དྲན་རྟོག་ཆོས་སྐུའི་རོལ་པ། ། བླ་མ་རྗེ་ཡིས་བྱིན་གྱིས་རློབས་ཤིག །
རྒྱང་འབོད་ལན་གསུམ། ཨོཾ་ཨཱཿགུ་རུ་ཀརྨ་ཀིརྟི་ཤ་ས་དྷ་ར་ས་ག་ར་སིདྡྷི་ཧཱུྃ། རྗེ་བླ་མའི་ཐུགས་ཀར་ཟླ་སྟེང་ཧྲཱིཿ སྔགས་དེ་འཁོར་འོད་ཟེར་ཚོགས་ཡར་མར། ། དེ་འཕྲོས་པས་རྒྱལ་མཆོད་བྱིན་བསྡུས་ནས། ། མར་འགྲོ་དྲུག་སྒྲིབ་སྦྱངས་སངས་རྒྱས་ཀྱི། ། སར་བཀོད་ནས་བླ་མའི་གནས་ལྔར་འོད། ། དཀར་དམར་མཐིང་སེར་ལྗང་བར་མ་ཆད། ། རང་གནས་ལྔར་ཐིམ་པས་སྐུ་ལྔ་ཐོབ། ། མཐར་བླ་མ་རང་སེམས་དབྱེར་མེད་འདྲེས། །
སེམས་གང་ཤར་ལྷུག་པའི་ངོ་བོར་སྐྱོང༌། ། དེའི་དགེ་བས་བདག་གཞན་སངས་རྒྱས་ཤོག ། ཅེས་པ་ཀརྨ་རབ་དགའ་ཞེས་པ་ཡིས། ། བླ་སྒྲུབ་དགོས་ཤེས་བསྐུལ་ངོར་ཁྱིམ་ཐབས་པ། ། ཀརྨ་བསྟན་འཛིན་རྒྱ་མཚོ་རང་ལོ་ནི། ། སོ་བརྒྱད་ལྕགས་བྱི་ལོ་ལ་སྒྲུབ་པའི་གནས། ། བཀྲ་ཤིས་ཆོས་གླིང་གུ་རུ་ནོར་བུ་དང༌། ། སྒྲུབ་པ་བཀའ་བརྒྱད་སྒྲུབ་ཆེན་ཟུང་འབྲེལ་སྐབས། ། སྣང་གསལ་ངོགས་སུ་སུག་བྲིས་བྱས་པའི་དགེས། ། འགྲོ་ཀུན་རྡོ་རྗེ་འཛིན་པའི་ས་ཐོབ་ཤོག། །།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
