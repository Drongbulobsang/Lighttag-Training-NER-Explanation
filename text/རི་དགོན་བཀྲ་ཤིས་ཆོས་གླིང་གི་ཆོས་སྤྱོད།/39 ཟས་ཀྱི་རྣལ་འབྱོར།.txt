རི་དགོན་བཀྲ་ཤིས་ཆོས་གླིང་གི་ཕྱག་བཞེས་རྒྱུན་མཁོའི་ཆོས་སྤྱོད་ཀྱི་རིམ་པ་ཕྱོགས་གཅིག་ཏུ་བཀོད་པ་རྣམ་གྲོལ་ལམ་གྱི་ཤིང་རྟ།
པོད ༣༩
ཟས་ཀྱི་རྣལ་འབྱོར།
)ཟས་ཀྱི་རྣལ་འབྱོར་ནི། མགོན་པོ་ཐུགས་རྗེ་ཆེ་ལྡན་པ། ། ཐམས་ཅད་མཁྱེན་པ་སྟོན་པ་པོ། ། བསོད་ནམས་ཡོན་ཏན་རྒྱ་མཚོའི་ཞིང༌། ། དེ་བཞིན་གཤེགས་ལ་ཕྱག་འཚལ་ལོ། ། དག་པ་འདོད་ཆགས་བྲལ་བའི་རྒྱུ། ། དགེ་བས་ངན་སོང་ལས་གྲོལ་ཞིང༌། ། གཅིག་ཏུ་དོན་དམ་མཆོག་གྱུར་པ། ། ཞི་གྱུར་ཆོས་ལ་ཕྱག་འཚལ་ལོ། ། གྲོལ་ནས་གྲོལ་བའི་ལམ་ཡང་སྟོན། །
བསླབ་པ་དག་ལ་རབ་ཏུ་གུས། ། ཞིང་གི་དམ་པ་ཡོན་ཏན་ལྡན། ། དགེ་འདུན་ལ་ཡང་ཕྱག་འཚལ་ལོ། ། སངས་རྒྱས་གཙོ་ལ་ཕྱག་འཚལ་ལོ། ། སྐྱོབས་པ་ཆོས་ལ་ཕྱག་འཚལ་ལོ། ། དགེ་འདུན་སྡེ་ལ་ཕྱག་འཚལ་ལོ། ། གསུམ་ལ་རྟག་ཏུ་གུས་ཕྱག་འཚལ། ། སངས་རྒྱས་ཡོན་ཏན་བསམ་མི་ཁྱབ། ། ཆོས་ཀྱི་ཡོན་ཏན་བསམ་མི་ཁྱབ། ། དགེ་འདུན་ཡོན་ཏན་བསམ་མི་ཁྱབ། །
བསམ་མི་ཁྱབ་ལ་དད་བྱས་པའི། ། རྣམ་པར་སྨིན་པའང་བསམ་མི་ཁྱབ། ། རྣམ་དག་ཞིང་དུ་སྐྱེ་བར་ཤོག ། དཀོན་མཆོག་རྫས་དང་གཞན་ལས་འཕྲོག་པ་སོགས། ། མ་དག་ལོག་པའི་འཚོ་བ་ཀུན་སྤངས་ནས། ། སྡིག་མེད་ཆོས་དང་མཐུན་པའི་ཁ་ཟས་ཀྱིས། ། ལུས་ཀྱི་ཟོ་མདོག་རྒྱས་པར་མཛད་དུ་གསོལ། ། དེ་ནས་ཁ་ཟས་ཨོཾ་ཨཱཿཧཱུྂ་གིས་བྱིན་གྱིས་བརླབས་ནས། སྤྱོད་བསྡུས་ལས། ཟས་ལ་ཆ་བཞིར་བགོ་བྱ་སྟེ། །
དང་པོ་ལྷ་ལ་བཤོས་གཙང་ཕུལ། ། དེ་རྗེས་ཆོས་སྐྱོང་སྲུང་མ་ལ། ། གཏོར་མ་ཤིན་ཏུ་རྒྱ་ཆེར་བཏང༌། ། རང་གིས་ཟོས་ཤིང་འཐུངས་པ་ཡི། ། ལྷག་མ་འབྱུང་པོ་ཀུན་ལ་སྦྱིན། ། ཞེས་པ་ལྟར་རམ། ཡང་ན་དམ་པའི་ཆོས་འདུལ་བ་ལས་གསུངས་པ་ལྟར་ཆ་གསུམ་དུ་བྱས་ལ། ཐོག་མར། ཨོཾ་གུ་རུ་བཛྲ་ནཻ་ཝི་དྱཱ་ཨཱཿཧཱུྃ་གིས་བླ་མ་ལ་ལྷ་བཤོས་གཅིག་ཕུལ། དེ་བཞིན་དུ།
ཨོཾ་སརྦ་བུདྡྷ་བོ་དྷི་སཏྭ་བྷྱོ་བཛྲ་ནཻ་ཝི་དྱཱ་ཨཱཿཧཱུྃ་གིས་སངས་རྒྱས་དང་བྱང་ཆུབ་སེམས་དཔའི་ཚོགས་ལ། ཨོཾ་ཀཱ་མ་དེ་ཝ་མནྜ་ལ་ནཻ་ཝི་དྱཱ་ཨཱཿཧཱུྃ་གིས་ཡི་དམ་དཀྱིལ་འཁོར་གྱི་ལྷ་ཚོགས་ལ། ཨོཾ་མཉྫཱུ་ཤྲཱི་བཛྲ་ནཻ་ཝི་དྱཱ་ཨཱཿཧཱུྂ་ལྟ་བུས་འཇམ་དབྱངས་སོགས་གང་མོས་ཀྱི་ལྷ་ལ། ཨོཾ་ཤྲཱི་དྷརྨ་པཱ་ལ་བཛྲ་ནཻ་ཝི་དྱཱ་ཨཱཿཧཱུྃ་གིས་ཆོས་སྐྱོང་རྣམས་ལ་འབུལ། ཨོཾ་ཨ་ཀཱ་རོ་སོགས་ཀྱི་འབྱུང་པོ་སྤྱིར་ལྷ་བཤོས་ཕུལ་ལ། ཨོཾ་ཧ་རི་ཏེ་སྭཱ་ཧཱས་འཕྲོག་མ་ལ་ཆངས་བུ་གཅིག་བྱིན། ཨོཾ་ཧ་རི་ཏེ་མཧཱ་ཡཀྴ་ནི་ཧ་ར་ཧ་ར་སརྦ་ར་ཡཾ་ནི་ཀྴི་སྭཱ་ཧཱས་འཕྲོག་མའི་བུ་ལྔ་བརྒྱ་ལ་ཆངས་བུ་གཅིག ། ཨོཾ་ཨ་གྲི་བིནྜ་ཨ་ཤི་བྷྱཿསྭཱ་ཧཱས་ཕུད་ལ་དབང་བའི་འབྱུང་པོ་རྣམས་ལ་ཆངས་བུ་གཅིག་སྦྱིན་ནོ། ། ཟས་ཀྱི་དུག་ལ་སོགས་པ་ཞི་བར་འདོད་པས་ནི། ན་མཿསརྦ་བུདྡྷ་བོ་དྷི་ས་ཏྭ་ནཾ།
ཨོཾ་བ་ལིཾ་ཏ་ཏེ་ཛྭ་བ་ལིཾ་ནི་སྭཱ་ཧཱ། ཞེས་ལན་བརྒྱད་བཟླས་ནས་མཐེབ་སྲིན་གྱིས་རེག་ལ་བཟའ་བར་བྱའོ། ། བཟའ་བའི་ཚེ་ཡང་ཟས་ལ་མི་གཙང་བའི་བློ་དང༌། སྐྱོ་བའི་བློ་དང༌། སྲིན་བུའི་རིགས་ཀྱི་གྲོང་ཁྱེར་ལ་ཕན་གདགས་པའི་བློ་དང༌། ཞི་བ་བྱང་ཆུབ་ཏུ་བགྲོད་པའི་གྲུ་བོ་ཆེ་དར་གཅིག་ཏུ་གནས་པར་བྱ་བའི་བློས་བཟའ་བར་བྱ་ཡི། ཆགས་པ་དང་སྲེད་པ་འཕེལ་བའི་བློས་མི་བཟའོ། ། སྤྱོད་འཇུག་ལས། རན་པ་ཙམ་དུ་བཟའ་བར་བྱ། ། ཞེས་པས་དེའི་ཚུལ་ནི་ཡན་ལག་བརྒྱད་པར་ལུས་ཀྱི་ཆ་གཉིས་ཟས།
གཅིག་སྐོམ། གཅིག་སྟོང་པར་འཇོག་པར་བཤད་པ་ལྟར་རམ། ཡང་ན་ཟས་ཀྱི་གཞི་ལས་འབྱུང་བ་ལྟར། ཆ་གཉིས་ཟས་དང་སྐོམ། ཆ་གཅིག་སྟོང་པར་བཞག་གོ ། མཐར་ཡང༌། ཨོཾ་ཨུ་ཙྪིཥྚ་བིནྜ་ཨ་ཤི་བྷྱཿསྭཱ་ཧཱ། ཞེས་ལྷག་མ་ལ་དབང་བའི་འབྱུང་པོ་རྣམས་ལ་ཆངས་བུ་གཅིག་སྦྱིན་པར་བྱའོ། ། དེ་ནས་ཁ་བཀྲུས་ཏེ། ཡོན་སྦྱོང་བ་ནི།
བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀུན་ནས་འོད་ཀྱི་རྒྱལ་པོ་མེ་འོད་རབ་ཏུ་གསལ་བ་ལ་ཕྱག་འཚལ་ལོ། ། ན་མཿས་མནྟ་པྲ་བྷ་རཱ་ཛཱ་ཡ། ཏ་ཐཱ་ག་ཏཱ་ཡ། ཨརྷ་ཏེ་སམྱཀྶཾ་བུདྡྷ་ཡ། ན་མོ་མཉྫུ་ཤྲཱི་ཀུ་མཱ་ར་བྷུ་ཏཱ་ཡ། བོ་དྷི་ས་ཏྭ་ཡ། མཧཱ་སཏྭ་ཡ། མཧཱ་ཀཱ་རུ་ཎི་ཀཱ་ཡ། ཏདྱཐཱ། ཨོཾ་ནི་རཱ་ལཾ་བྷེ།
ནི་རཱ་བྷ་སེ། ཛ་ཡ་ཛ་ཡ་ལ་བྷེ། མཧཱ་མ་ཏེ། དཀྴེ་དཀྴེ་ཎི་མེ་པ་རི་ཤོདྷ་ཡ་སྭཱ་ཧཱ། ཞེས་གཟུངས་འདི་ལན་གཅིག་བརྗོད་པར་བྱེད་པ་དེས་ནི་རི་རབ་ཙམ་གྱི་བསོད་སྙོམས་ཀྱང་ཡོངས་སུ་བྱང་བར་གསུངས་ཏེ། གཟུངས་འདི་འདུལ་བ་རྣམ་པར་ངེས་པའི་རྒྱུད་ལས་ཕྱུངས་པ་ཡིན་ནོ། ། དེ་ནས་ལུང་ལས་འབྱུང་བ་བཞིན། རྒྱལ་པོ་སྦྱིན་བདག་ཉིད་དེ་བཞིན། ། གང་ཡང་སེམས་ཅན་ཚོགས་གཞན་རྣམས། ། ནད་མེད་ཚེ་རིང་ཕུན་སུམ་ཚོགས། །
རྟག་ཏུ་བདེ་བའི་གཉེན་ཐོབ་ཤོག ། ཅེས་དང༌། སྦྱིན་པས་འབྱུང་པོ་དབང་དུ་འགྱུར། ། སྦྱིན་པས་དགྲ་རྣམས་མེད་པར་འགྱུར། ། ཕ་རོལ་གཉེན་ཡང་སྦྱིན་པ་ཉིད། ། དེ་ཕྱིར་སྦྱིན་པ་གཙོ་བོར་བརྗོད། ། སྦྱིན་པ་འཇིག་རྟེན་རྒྱན་ཡིན་ཞིང༌། ། སྦྱིན་པས་ངན་འགྲོ་ལྡོག་པར་བྱེད། ། སྦྱིན་པ་མཐོ་རིས་སྐས་ཡིན་ཏེ། ། སྦྱིན་པ་ཞི་བྱེད་དགེ་བའོ། །
བྱང་ཆུབ་སེམས་དཔའི་ལོངས་སྤྱོད་རྣམས། ། མི་ཟད་ནམ་མཁའ་ལྟ་བུ་གང༌། ། ལོངས་སྤྱོད་དེ་ནི་ཐོབ་བྱའི་ཕྱིར། ། སྦྱིན་པ་དེ་ནི་ཡང་དག་སྤེལ།། ཞེས་བསྔོ་སྨོན་དང་སྦྱིན་པའི་ཚིགས་སུ་བཅད་པ་རྣམས་བརྗོད་པར་བྱའོ།། །། ༄༅། །ཡང་ལྷའི་རྣལ་འབྱོར་དང་ལྡན་པས་ཁ་ཟས་ནང་གི་ཚོགས་འཁོར་དུ་རོལ་པར་འདོད་ན། ཨོྂ་ཨཱཿཧཱུྂ་གིས་ཁ་ཟས་བདུད་རྩིའི་རང་བཞིན་འདོད་ཡོན་རྒྱ་མཚོའི་སྤྲིན་ཕུང་དུ་སྤར་ལ། ཧོཿ བཟའ་བཅའ་བཏུང་བ་ཡང་དག་ལྡན། ། གདོད་ནས་ཚོགས་ཀྱི་འཁོར་ལོ་ཆེ། །
ཨོྂ་ཨཱཿཧཱུྂ་དང་ཧ་ཧོ་ཧྲཱིས། ། ཟག་མེད་ཡེ་ཤེས་བདུད་རྩིར་གྱུར། ། བདག་ལུས་ཕུང་ཁམས་སྐྱེ་མཆེད་ནི། ། གདན་གསུམ་ཚང་བའི་ངོ་བོ་སྟེ། ། དམ་པ་རིགས་བརྒྱའི་དཀྱིལ་འཁོར་ལྷ། ། འགུལ་བསྐྱོད་ཐམས་ཅད་བདེ་བ་ཆེ། ། རྡོ་རྗེའི་དམ་ཚིག་བླ་ན་མེད། ། བྱང་ཆུབ་སེམས་ཀྱི་སྤྲིན་ཆེན་པོར། ། གཉིས་མེད་མཉམ་པའི་ངང་དུ་རོལ། ། རྣལ་འབྱོར་ལམ་གྱི་ཚོགས་རྫོགས་ནས། །
ཟས་ཀྱི་སྒྲིབ་པར་མི་འགྱུར་བར། ། གཏན་པ་མེད་པའི་སྦྱིན་བདག་ཀྱང༌། ཐེག་ཆེན་འབྲས་བུར་སྤྱོད་པར་ཤོག ། ཅེས་རང་གི་ཕུང་ཁམས་སྐྱེ་མཆེད་གདན་གསུམ་ཚང་བའི་དཀྱིལ་འཁོར་དུ་གསལ་ལ་མཆོད་པའི་ཚུལ་གྱིས་ཐ་མལ་གྱི་སྣང་ཞེན་སྤངས་ཏེ་ཚིམ་པར་ལོངས་སྤྱད་པའི་མཐར། གདན་གསུམ་ཚང་བའི་དཀྱིལ་འཁོར་དུ། ། ཚོགས་ཀྱི་འཁོར་ལོ་བསྐོར་བ་ཡིས། ། བདག་གཞན་འགྲོ་བ་མ་ལུས་པ། ། དཀྱིལ་འཁོར་གཅིག་ཏུ་འགྲུབ་པར་ཤོག ། ཅེས་སྨོན་ལམ་གདབ། འདི་ནི་གྲོལ་ཏིག་ལས་བྱུང་བ་ཨ་ནུའི་ལུགས་ཀྱི་ནང་གི་ཚོགས་འཁོར་རོ།། །།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
