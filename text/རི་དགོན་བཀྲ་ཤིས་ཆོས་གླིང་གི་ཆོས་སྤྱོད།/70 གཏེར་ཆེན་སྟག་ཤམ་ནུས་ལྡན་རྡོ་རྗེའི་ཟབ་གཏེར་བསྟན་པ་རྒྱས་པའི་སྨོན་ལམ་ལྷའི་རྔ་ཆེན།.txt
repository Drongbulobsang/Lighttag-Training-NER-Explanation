རི་དགོན་བཀྲ་ཤིས་ཆོས་གླིང་གི་ཕྱག་བཞེས་རྒྱུན་མཁོའི་ཆོས་སྤྱོད་ཀྱི་རིམ་པ་ཕྱོགས་གཅིག་ཏུ་བཀོད་པ་རྣམ་གྲོལ་ལམ་གྱི་ཤིང་རྟ།
པོད ༧༠
གཏེར་ཆེན་སྟག་ཤམ་ནུས་ལྡན་རྡོ་རྗེའི་ཟབ་གཏེར་བསྟན་པ་རྒྱས་པའི་སྨོན་ལམ་ལྷའི་རྔ་ཆེན།
)གཏེར་ཆེན་སྟག་ཤམ་ནུས་ལྡན་རྡོ་རྗེའི་ཟབ་གཏེར་བསྟན་པ་རྒྱས་པའི་སྨོན་ལམ་ལྷའི་རྔ་ཆེན་ཞེས་བྱ་བ་བཞུགས་སོ། ། ན་མོ་གུ་རུ། མཁའ་ཁྱབ་ཞིང་བཞུགས་རྩ་གསུམ་རབ་འབྱམས་ཀྱི། ། ཡེ་ཤེས་གཅིག་བསྡུས་དཀྱིལ་འཁོར་རྒྱ་མཚོའི་བདག ། ལྷར་བཅས་སྲིད་དང་ཞི་བའི་གཙུག་གི་རྒྱན། ། ཨོ་རྒྱན་མཚོ་སྐྱེས་རྡོ་རྗེས་ཤིས་པ་སྩོལ། ། ལྔ་བརྒྱའི་ཐ་མར་གདུལ་དཀའི་སེམས་ཅན་རྣམས། ། སྐྱོབས་མཛད་པད་འབྱུང་དངོས་སྣང་བསམ་གཏན་གླིང༌། ། རིག་འཛིན་སྟག་ཤམ་ནུས་ལྡན་རྡོ་རྗེ་ཡི། ། ཟབ་གཏེར་བསྟན་པ་མི་ནུབ་དར་རྒྱས་ཤོག །
བསྐྱེད་དང་རྫོགས་པ་རྫོགས་པ་ཆེན་པོ་ཡི། ། རྒྱུད་ལུང་མན་ངག་རྒྱ་མཚོ་བསྲུབ་པའི་བཅུད། ། བླ་རྫོགས་ཐུགས་གསུམ་ནོར་བུའི་ལྷུན་པོ་ཡི། ། ཟབ་གཏེར་བསྟན་པ་མི་ནུབ་དར་རྒྱས་ཤོག ། པདྨ་གསུང་གི་སྒྲུབ་སྡེའི་ཡང་སྙིང་མཆོག ། རིག་འཛིན་གྲུབ་ཐོབ་བྱེ་བའི་ཐུགས་ཁྲག་ནི། ། ཡི་དམ་དབང་ཆེན་གསང་སྔགས་དགོངས་འདུས་ཀྱི། ། ཟབ་གཏེར་བསྟན་པ་མི་ནུབ་དར་རྒྱས་ཤོག ། བྱིན་རླབས་རྩ་བ་བླ་མ་ཞི་དྲག་དང༌། ། དངོས་གྲུབ་འབྱུང་གནས་ཡི་དམ་ཞི་དང་ཁྲོ། །
ཕྲིན་ལས་དཔལ་སྟེར་མཁའ་འགྲོ་ཆོས་སྐྱོང་གི ། ཟབ་གཏེར་བསྟན་པ་མི་ནུབ་དར་རྒྱས་ཤོག ། རྒྱུད་ཀྱི་བཤད་བཀའ་དབང་གི་ཆུ་བོ་དང༌། ། གདམས་ངག་ཉམས་ལེན་སྒྲུབ་ཕྲིན་ཕྱག་བཞེས་བཅས། ། སྔ་འགྱུར་བཀའ་བབ་ཆུ་བོ་བཞི་ལྡན་གྱི། ། ཟབ་གཏེར་བསྟན་པ་མི་ནུབ་དར་རྒྱས་ཤོག ། བསྙེན་སྒྲུབ་ཏིང་འཛིན་དཔག་བསམ་རྒྱས་པའི་རྩེར། ། མཆོག་ཐུན་དངོས་གྲུབ་འབྲས་བུའི་ཁུར་གྱིས་ལྕི། ། སེལ་མེད་བརྒྱུད་པའི་བྱིན་རླབས་འདོད་དགུ་འཇོ། ། ཟབ་གཏེར་བསྟན་པ་མི་ནུབ་དར་རྒྱས་ཤོག །
འདི་འཛིན་འཆད་སྤེལ་དཔེ་ཙམ་བཞུགས་པ་ཡི། ། ཡུལ་ཕྱོགས་གང་དེར་ནད་མུག་མཚོན་འཁྲུག་ཞི། ། ལྷ་མིན་ཀླ་ཀློ་བདུད་སྡེ་མཐར་བྱེད་པའི། ། ཟབ་གཏེར་བསྟན་པ་མི་ནུབ་དར་རྒྱས་ཤོག ། ཇི་སྲིད་འཁོར་བ་སྟོངས་པར་མ་གྱུར་པར། ། དེ་སྲིད་དམ་པའི་ཆོས་འདི་མི་ནུབ་ཅིང༌། ། སྨིན་ཅིང་གྲོལ་བའི་ཕྲིན་ལས་རླབས་པོ་ཆེ། ། ཟབ་གཏེར་བསྟན་པ་མི་ནུབ་རྒྱས་པར་ཤོག ། གཏེར་འབྱིན་རྒྱ་མཚོའི་འཁོར་ལོས་བསྒྱུར་བ་ནི། ། དཔལ་ཆེན་རྡོ་རྗེ་གྲོ་ལོད་སྟག་ཤམ་རྗེའི། །
ཟབ་གཏེར་བསྟན་པ་འཛམ་གླིང་ཁྱབ་པ་དང༌། ། ཕྱོགས་དུས་ཀུན་ཁྱབ་བཀྲ་ཤིས་བདེ་ལེགས་ཤོག ། ཞེས་པའང་མཚོ་ཁ་བླ་མ་ལུང་དང་རྟོགས་པའི་དབང་ཕྱུག་སྐལ་བཟང་འགྱུར་མེད་ནས་བཀྲ་ཤིས་པའི་ལྷ་རྫས་རིན་གཉིས་ཀྱི་མེ་ཏོག་བཅས་གསུང་བསྐུལ་ངོར། མཁྱེན་བརྩེའི་སྤྲུལ་མིང་འཛིན་པ་ཆོས་ཀྱི་བློ་གྲོས་པས་གསོལ་བ་བཏབ་པ་དགེ་ལེགས་སུ་གྱུར་ཅིག། །།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
