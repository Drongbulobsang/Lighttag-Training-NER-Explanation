རི་དགོན་བཀྲ་ཤིས་ཆོས་གླིང་གི་ཕྱག་བཞེས་རྒྱུན་མཁོའི་ཆོས་སྤྱོད་ཀྱི་རིམ་པ་ཕྱོགས་གཅིག་ཏུ་བཀོད་པ་རྣམ་གྲོལ་ལམ་གྱི་ཤིང་རྟ།
པོད ༣༨
The Text
)ན་མོ་གུ་རུ་དེ་ཝ་ཌཱ་ཀི་ནཱི་ཧཱུྃ། ཧྲཱིཿ དུས་གསུམ་སངས་རྒྱས་ཀུན་གྱི་ངོ་བོ་ཉིད༔ བྱིན་རླབས་རྩ་བ་ཨོ་རྒྱན་རིན་པོ་ཆེ༔ འགྲོ་མགོན་པདྨ་འབྱུང་གནས་སྤྲུལ་པའི་སྐུ༔ དྲིན་ཆེན་བླ་མ་རྣམས་ལ་མཆོད་པ་འབུལ༔ ཞི་ཁྲོ་ཡི་དམ་འདུས་པའི་རང་བཞིན་ཅན༔ དངོས་གྲུབ་རྩ་བ་ཐུགས་རྗེ་སྤྱན་རས་གཟིགས༔ རྟ་མགྲིན་དབང་ཆེན་འཁོར་འདས་སྤྱི་དཔལ་གཙོ༔ ཡི་དམ་ལྷ་ཚོགས་རྣམས་ལ་མཆོད་པ་འབུལ༔
མ་མོ་མཁའ་འགྲོ་ཡོངས་ཀྱི་གཙོ་མོ་སྟེ༔ བར་ཆད་སེལ་མཛད་རྡོ་རྗེ་ཕག་མོ་ཡུམ༔ རིགས་ཀྱི་ལྷ་མོ་གསང་བ་ཡེ་ཤེས་དབྱིངས༔ མ་སྲིང་མཁའ་འགྲོའི་ཚོགས་ལ་མཆོད་པ་འབུལ༔ ཧྲཱིཿ བླ་མ་ཡི་དམ་མཁའ་འགྲོའི་ཚོགས་བཅས་ལ༔ བདག་གཞན་རབ་གུས་གདུང་བས་མཆོད་པ་འབུལ༔ ཁྱེད་ཀྱི་ཡེ་ཤེས་ཐུགས་རྗེ་བྱིན་རླབས་ཀྱིས༔ མི་རྟོག་ཏིང་འཛིན་ཡེ་ཤེས་སྐྱེད་དུ་གསོལ༔ ཉམས་རྟོགས་རིག་པའི་རྩལ་ཆེན་སྦར་དུ་གསོལ༔
སྐུ་གསུམ་ཞིང་ཁམས་འབྱོངས་པར་མཛད་དུ་གསོལ༔ བསྐྱེད་རྫོགས་དོན་གཉིས་འབྲས་བུ་ཁོང་ཆུད་ནས༔ ཕྱིར་མི་ལྡོག་པའི་ས་ཆེན་ཐོབ་ནས་ཀྱང་༔ སེམས་ཅན་ཐམས་ཅད་སངས་རྒྱས་མ་ཐོབ་བར༔ འགྲོ་བའི་དོན་དུ་ལྷུན་འགྲུབ་འབྱུང་བར་ཤོག༔ ཅེས་བླ་མ་དགོངས་པ་འདུས་པ་ལས་རྩ་བ་གསུམ་གྱི་གསོལ་འདེབས་རྒྱུན་ཁྱེར་བསྡུས་པ་ཇ་མཆོད་དུ་ཚིག་བསྒྱུར་བའོ།། །། )རྒྱལ་ཚབ་དམ་པ་རྒྱ་མཚོ་ལས་འཁྲུངས་ཤིང༌། ། སྐྱེ་འཆི་མེད་པ་ཚེ་ཡི་རིག་འཛིན་བརྙེས། ། དྲེགས་པ་ཚར་གཅོད་སྲིན་པའི་ཁ་གནོན་མཛད། ། མཉམ་མེད་ཨོ་རྒྱན་རྗེ་ལ་མཆོད་པ་འབུལ།
༈ མ་བཅོས་སྤྲོས་བྲལ་བླ་མ་ཆོས་ཀྱི་སྐུ། ། བདེ་ཆེན་ལོངས་སྤྱོད་བླ་མ་ཆོས་ཀྱི་རྗེ། ། པད་སྡོང་ལས་འཁྲུངས་བླ་མ་སྤྲུལ་པའི་སྐུ། ། སྐུ་གསུམ་རྡོ་རྗེ་འཆང་ལ་མཆོད་པ་འབུལ། ༈ རྒྱ་གར་པཎ་ཆེན་བོད་ལ་བཀའ་དྲིན་ཆེ། ། པདྨ་འབྱུང་གནས་སྐུ་ལ་འདས་གྲོངས་མེད། ། ད་ལྟ་ལྷོ་ནུབ་སྲིན་པོའི་ཁ་གནོན་མཛད། ། ཨོ་རྒྱན་རིན་པོ་ཆེ་ལ་མཆོད་པ་འབུལ། ༈ ཨཱརྻ་ས་ལེའི་ཡང་སྲིད་སྤར་སྟོད་འཁྲུངས། ། དགའ་ཚལ་ཡི་དམ་དགོངས་འདུས་ཆོས་རྟེན་སོགས། །
ཐུགས་གཏེར་བཅུ་གཉིས་མངའ་བདག་སྟག་ཤམ་པ། ། ཨོ་རྒྱན་བསམ་གཏན་གླིང་པར་མཆོད་པ་འབུལ། ༈ ཕྱོགས་དུས་རྒྱལ་བ་ཀུན་དངོས་པདྨ་འབྱུང༌། ། འཁོར་ལོའི་མགོན་པོ་སྟག་ཤམ་ཆོས་རྗེ་གླིང༌། ། བྱིན་རླབས་ཐུགས་རྗེའི་རྣམ་འཕྲུལ་འགྲོ་བའི་མགོན། ། པདྨ་བདེ་བྱེད་རོལ་པ་ལ་མཆོད་པ་འབུལ། ༈ དག་མཉམ་གཞི་ཡི་གནས་ལུགས་ཇི་བཞིན་རྟོགས། ། བསྐྱེད་རྫོགས་ལམ་གྱི་རྣལ་འབྱོར་མཐའ་རུ་ཕྱིན། ། ཟུང་འཇུག་འབྲས་བུ་མངོན་གྱུར་ཚེ་ལ་དབང༌། ། མཆོག་ཏུ་གྲུབ་པའི་ཞབས་ལ་མཆོད་པ་འབུལ།
༈ ཆོས་སྐུ་སྣང་མཐའ་ལོངས་སྐུ་སྤྱན་རས་གཟིགས། ། སྤྲུལ་སྐུ་པད་འབྱུང་མཚོ་རྒྱལ་ས་ལེ་འོད། ། རྒྱལ་སྲས་ལྷ་རྗེ་རིག་འཛིན་ཡབ་སྲས་གཉིས། ། དོན་བརྒྱུད་བླ་མ་རྣམས་ལ་མཆོད་པ་འབུལ། ༈ འོག་མིན་ཆོས་ཀྱི་དབྱིངས་ཀྱི་ཕོ་བྲང་ནས། ། དུས་གསུམ་སངས་རྒྱས་ཀུན་གྱི་ངོ་བོ་ཉིད། ། རང་སེམས་ཆོས་སྐུ་མངོན་སུམ་སྟོན་མཛད་པ། ། རྩ་བའི་བླ་མའི་ཞབས་ལ་མཆོད་པ་འབུལ། ༈ རྒྱ་ཆེ་རབ་ཟབ་ཆོས་དབྱིངས་རྒྱ་མཚོ་ལས། ། རིན་ཆེན་མཆོག་བརྙེས་བདེ་གཤེགས་པདྨོའི་ཞལ། །
གསུང་མཆོག་རྡོ་རྗེ་ཐམས་ཅད་མཁྱེན་པའི་གཙོ། ། རྒྱལ་བ་འོད་དཔག་མེད་ལ་མཆོད་པ་འབུལ། ༈ བརྗོད་མེད་ཤེས་རབ་མི་གཡོ་ཆོས་ཀྱི་སྐུ། ། བདེ་ཆེན་ལོངས་སྤྱོད་རྫོགས་སྐུ་རིགས་ལྔའི་གཙོ། ། ཐུགས་རྗེ་ཐབས་མཁས་རྒྱ་ཆེར་རོལ་པའི་ལྷ། ། ཞི་ཁྲོ་སྐུ་གསུམ་ལྷ་ལ་མཆོད་པ་འབུལ། ༈ ཆེ་མཆོག་ཡང་དག་འཇམ་དཔལ་རྟ་མགྲིན་དང༌། ། རྡོ་རྗེ་གཞོན་ནུ་བླ་མེད་ཧེ་རུ་ཀ ། བླ་མ་རིག་འཛིན་དྲེགས་འདུལ་དྲག་སྔགས་སོགས། ། བཀའ་བརྒྱད་ལྷ་ཚོགས་རྣམས་ལ་མཆོད་པ་འབུལ།
༈ རྒྱལ་བ་ཀུན་གྱི་གསུང་མཆོག་པདྨའི་གསུང༌། ། ཆོས་རྗེ་འོད་དཔག་མེད་པ་རྡོ་རྗེ་ཆོས། ། སྤྱན་རས་གཟིགས་དབང་ཧྲཱིཿལས་རྔམས་ཆེན་སྐུ། ། རྟ་མགྲིན་རྟ་སྐད་བཞད་ལ་མཆོད་པ་འབུལ། ༈ བསྐལ་པའི་མེ་འབར་རླུང་ནག་འཁྲུགས་པའི་ཀློང༌། ། བདེ་གཤེགས་ཀུན་འདུས་ཧཱུྂ་ནག་རོལ་པ་རྩལ། ། ཐུགས་མཆོག་གསང་བདག་རྡོ་རྗེ་གཞོན་ནུའི་སྐུ། ། འཇིགས་བྱེད་ཁྲོ་རྒྱལ་དཔལ་ལ་མཆོད་པ་འབུལ། ༈ ཆོས་སྐུ་སྤྲོས་བྲལ་དབྱིངས་ཡུམ་ཀུན་བཟང་མོ། ། ལོངས་སྤྱོད་ཡོངས་རྫོགས་བཛྲ་ཝཱ་ར་ཧི། །
གང་འདུལ་སྤྲུལ་སྐུ་ཡེ་ཤེས་མཚོ་རྒྱལ་མ། ། སྐུ་གསུམ་མཁའ་འགྲོའི་ཚོགས་ལ་མཆོད་པ་འབུལ། ༈ སྟོང་ཉིད་སྙིང་རྗེའི་ངང་ལས་ཐུགས་རྗེའི་སྐུ། ། རྒྱལ་བ་བསྐྱེད་ཡུམ་རྡོ་རྗེ་རྣལ་འབྱོར་མ། ། བྱིན་རླབས་དངོས་གྲུབ་ཐམས་ཅད་འབྱུང་བའི་གནས། ། བདུད་འདུལ་སེང་གདོང་མ་ལ་མཆོད་པ་འབུལ། ༈ ཆོས་སྐུ་སྐྱེ་མེད་ཆེ་མཆོག་ཧེ་རུ་ཀ ། ལོངས་སྐུ་འགག་མེད་མ་ནིང་ཁྲོ་བོའི་རྒྱལ། ། སྤྲུལ་སྐུ་རྣལ་འབྱོར་བསྟན་སྲུང་སྔགས་བདག་གཙོ། ། ལྷ་ཆེན་དཔལ་འབར་ཞལ་དུ་མཆོད་པ་འབུལ།
༈ ཆོས་སྐུ་བདེ་ཆེན་དབྱིངས་ལས་མ་གཡོས་ཀྱང༌། ། བསྟན་པ་སྲུང་ཕྱིར་དྲག་པོའི་ཚུལ་བསྟན་པ། ། བསྟན་ལ་གདུག་པ་མ་ལུས་ཚར་གཅོད་པའི། ། ཆོས་སྐྱོང་སྲུང་མའི་ཚོགས་ལ་མཆོད་པ་འབུལ། ༈ སྔོན་ཚེ་ཨོ་རྒྱན་ཆེན་པོའི་སྤྱན་སྔ་རུ། ། ཆོས་མཛད་སྒྲུབ་པ་བྱེད་པའི་གང་ཟག་ལ། ། མ་ཡིས་བུ་བཞིན་སྐྱོང་བར་ཞལ་བཞེས་པའི། ། ཆོས་སྐྱོང་སྲུང་མའི་ཚོགས་ལ་མཆོད་པ་འབུལ། ༈ བྱང་ཕྱོགས་སྐྱོང་བའི་རྒྱལ་ཆེན་རྣམ་ཐོས་སྲས། ། ནོར་གྱི་བདག་པོ་ཨཱརྻ་ཛམ་བྷ་ལ། །
དབུལ་བ་སེལ་བའི་ལྷ་མོ་ནོར་རྒྱུན་མ། ། རྣམ་སྲས་འཁོར་དང་བཅས་ལ་མཆོད་པ་འབུལ། ༈ གནས་འདིའི་སྲུང་མ་གཉན་པོ་འཁོར་བཅས་ལ། ། རྒྱ་ཇ་ངད་ལྡན་མཆོད་པ་འདི་ཕུལ་བས། ། རྣལ་འབྱོར་དཔོན་སློབ་བསམ་པ་འགྲུབ་པ་དང༌། ། སངས་རྒྱས་བསྟན་པ་རྒྱས་པའི་ཕྲིན་ལས་མཛོད། ༈ འདི་ཕྱིའི་སྐྱབས་གནས་བླ་མ་དཀོན་མཆོག་གསུམ། ། འབྲལ་མེད་གཏན་གྱི་གུས་པས་མཆོད་པ་འབུལ། ། གང་བྱུང་ཐུགས་རྗེར་ཤེས་པའི་མོས་གུས་ཀྱིས། ། རྣམ་པ་རྒྱུན་དུ་དཀོན་མཆོག་མཆོད་པར་ཤོག
༈ བདག་སོགས་འཁོར་བཅས་ཚེ་རབས་ཐམས་ཅད་དུ། ། དཀོན་མཆོག་གསུམ་པོ་ནམ་ཡང་མི་འབྲལ་ཞིང༌། ། དཀོན་མཆོག་གསུམ་པོ་རྒྱུན་དུ་མཆོད་པ་ཡིས། ། དཀོན་མཆོག་གསུམ་གྱི་བྱིན་རླབས་འཇུག་པར་ཤོག། །།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
