རིན་ཆེན་གཏེར་མཛོད་ཆེན་མོ།
པོད ༣༩
སྤྲུལ་པའི་རྒྱལ་ཆེན་སྐུ་ལྔའི་གསོལ་ཕྲིན་དབང་གི་གད་རྒྱངས།
1$0000250སྤྲུལ་པའི་རྒྱལ་ཆེན་སྐུ་ལྔའི་གསོལ་ཕྲིན་དབང་གི་གད་རྒྱངས་ཞེས་བྱ་བ། 1$0000300 ན་མོ་བཛྲ་མ་ཧཱ་ཀྲོ་དྷ་ཡ།
དམ་རྫས་མཆོད་གཏོར་བཤམས་པ་བྱིན་གྱིས་བརླབས་ཏེ། རང་གི་ཐུགས་ཀའི་ཧཱུྃ་ཡིག་ལས་བྱུང་བའི་འོད་ཟེར་གྱིས་ཟན་ཡངས་ཆོས་འཁོར་ཆེན་པོ་སོགས་གར་བཞུགས་ཀྱི་གནས་ནས་སྤྲུལ་པའི་རྒྱལ་ཆེན་འཁོར་བཅས་སྤྱན་དྲངས་པར་ བསམ་ལ། ཧཱུྃ། ཆོས་ཉིད་ཞི་ལས་མ་གཡོས་ཀྱང༌། ། རྣམ་འགྱུར་འབར་བའི་སྐུར་སྟོན་པ། ། སྤྲུལ་པའི་ཆོས་སྐྱོང་རྒྱལ་ཆེན་ནི། ། སྡེ་ལྔ་འཁོར་གཡོག་དཔུང་དང་བཅས། ། སྔོན་གྱི་ཐུགས་དམ་རྒྱུད་བསྐུལ་ལོ། །
གནས་འདིར་སྤྱན་འདྲེན་གཤེགས་སུ་གསོལ། ། རཱ་ཛ་སིདྡྷི་ས་མ་ཡ་ཛཿཛཿ ཛ་ཧཱུྃ་བཾ་ཧོཿཨ་ལ་ལ་ཧོཿ ཧཱུྃ། རིན་ཆེན་སྣ་ལྔའི་གཞལ་ཡས་འདིར། ། ཉི་ཟླ་པདྨའི་གདན་ཁྲི་ལ། ། བསྟན་པ་སྲུང་ཕྱིར་བཞུགས་ནས་ཀྱང༌། ། བདག་དོན་མ་ལུས་ཡོངས་རྫོགས་མཛོད། ། ཧཱུྃ། རྒྱལ་ཆེན་མཆོད་པའི་དམ་རྫས་ནི། །
ཉེར་སྤྱོད་འདོད་ཡོན་བསམ་མི་ཁྱབ། ། དཀར་མངར་སྨན་ཕུད་རྫིང་བུར་གཏམས། ། མྱོས་བྱེད་རཀྟའི་རྦ་ཀློང་འཁྲུགས། ། དམར་གྱི་གཏོར་མ་ལྷུན་པོར་སྤུངས། ། དགྲ་བོའི་ཤ་རུས་གཅལ་དུ་བཀྲམ། ། སྨྱུག་རྒོད་མདའ་དར་རྒྱལ་མཚན་སོགས། ། སྤྱན་གཟིགས་ལོངས་སྤྱོད་མཐུན་པའི་རྫས། ། དཔག་མེད་དགྱེས་རྒུར་འཆར་བའི་སྤྲིན། ། ཡིད་འཕྲོག་མཆོད་པ་རྒྱ་མཚོས་མཆོད། ། འཁོར་བཅས་ཐུགས་དམ་དགྱེས་བསྐངས་ནས། །
མ་གཡེལ་བརྩེ་བས་སྡོངས་གྲོགས་མཛོད། ། རཱ་ཛ་སིདྡྷི་ས་མ་ཡ་ཨརྒྷཾ་ ནས། ཤབྡ་པཱུ་ཛ་ཧོཿ འི་བར་གྱི་ཉེར་སྤྱོད་དང༌། མ་ཧཱ་པཉྩ་ཨ་མྲྀཏ་ཁཱ་ཧི། མ་ཧཱ་རཀྟ་ཁཱ་ཧི། ཞེས་སྨན་རཀ་སྟོབ། རཱ་ཛ་སིདྡྷི་ས་མ་ཡ་ཛཿས་པ་རི་ཝཱ་ར་ཨི་དམ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ཞེས་ལན་གསུམ་མམ་བདུན་གྱིས་གཏོར་མ་ཕུལ་ལ། ཧཱུྃ།
སྒྲུབ་མཆོག་བདུད་འདུལ་ཐུགས་དམ་ཅན། ། འགྲོ་དོན་ལེགས་ཉེས་སྟངས་འཛིན་པ། ། དམ་ཉམས་གདུག་པ་ཀུན་གྱི་གཤེད། ། ཐོགས་མེད་འཇིགས་བྱེད་ཁྱོད་ལ་བསྟོད། ། སྐྱེ་མེད་ཐུགས་ཀྱི་ཆོ་འཕྲུལ་ལས། ། སྐུ་རྒྱལ་མོན་བུ་པུ་ཏྲ་དང༌། ། ཡོན་ཏན་རྒྱལ་པོ་ཤིང་བྱ་ཅན། ། གསུང་གི་རྒྱལ་ཆེན་དགྲ་བླ་སྐྱེས། ། ཕྲིན་ལས་ཆོས་སྐྱོང་པེ་ཧ་ར། ། རྣམ་རོལ་ཅིར་ཡང་འཆར་བའི་རྒྱན། །
སོ་སོའི་སྤྲུལ་པ་བཙུན་མོ་བློན། ། ཕོ་ཉ་རུ་འདྲེན་གར་མཁན་སོགས། ། འཁོར་གཡོག་དཔུང་ཚོགས་བསམ་ལས་འདས། ། སྣང་སྲིད་དྲེགས་པ་འབངས་སུ་སྡུད། ། ཆོས་འཁོར་སྐྱོང་བའི་གཡར་དམ་ཅན། ། མཐུ་རྩལ་བདག་པོ་ཁྱོད་ལ་བསྟོད། ། སྔོན་ཚེ་བྲག་དམར་ཀེའུ་ཚང་དུ། ། སློབ་དཔོན་པདྨ་ཐོད་ཕྲེང་གིས། ། བཀའ་བསྒོས་དམ་ཚིག་གཉེར་གཏད་བཞིན། ། ཐུགས་དམ་གཉན་པོ་མ་གཡེལ་བར། །
སྙིང་པོའི་བསྟན་དང་བསྟན་འཛིན་སྡེ། ། འདུས་པའི་དགེ་འདུན་ཆོས་འཁོར་བཅས། ། རྟག་ཏུ་བསྲུང་ཞིང་སྐྱོང་བ་དང༌། ། བར་ཆད་མི་མཐུན་རྐྱེན་རྣམས་སོལ། ། ཆོས་སྲིད་མངའ་ཐང་ལེགས་ཚོགས་སྤེལ། ། སྐྱེ་འགྲོའི་སྣང་བ་དབང་དུ་སྡུས། ། མི་བསྲུན་ལོག་པར་ལྟ་བའི་དཔུང༌། ། གང་ལ་བྱ་བ་ཁྱོད་ཀྱིས་ཤེས། ། མཐའ་རྩ་སྐྱེ་རྒྱུད་རྩད་ནས་ཆོད། ། ཕྱོགས་ལས་རྣམ་རྒྱལ་དགེ་མཚན་གྱི། །
གྲགས་པའི་རུ་མཚོན་དགུང་དུ་ཕྱོར། ། མདོར་ན་རྣལ་འབྱོར་བདག་ཅག་གིས། ། བཅོལ་པའི་ལས་རྣམས་མ་ལུས་པ། ། དུས་འདིར་འགྲུབ་པའི་ཕྲིན་ལས་མཛོད། ། ཅེས་བསྟོད་ཅིང་ཕྲིན་ལས་བཅོལ། མགྲོན་རང་གནས་སུ་གཤེགས་པར་བསམ་ཞིང་མཆོད་གཏོར་གཙང་སར་འབུལ་ལོ། ། ཞེས་པའང་མངོན་པར་འདོད་པའི་དོན་ལ་ཕྲིན་ལས་བསྐུལ་བའི་ཕྱིར་འཇིགས་བྲལ་ཡེ་ཤེས་རྡོ་རྗེས་སྤེལ་བ་ཛ་ཡནྟུ།། །། ༈ དཔེ་ཚན་འདི་སྔོན་ཆད་གཏེར་མཛོད་དཀྱུས་སུ་མེད་ཅིང༌། བལ་ཡུལ་ཞེ་དགོན་གྱི་པར་གསར་འདིར་གསར་བཞག་བྱས་པས་ལུང་རྒྱུན་ལ་ཞིབ་རྟོག་དགོས་པ་ཡིན་ནོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
