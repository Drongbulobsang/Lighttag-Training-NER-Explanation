བྱང་ཆུབ་སེམས་དཔའི་སྤྱོད་པ་ལ་འཇུག་པ།
པོད ༡༤
བསྡུ་སྒྲིག་གསལ་བཤད།
བསྡུ་སྒྲིག་གསལ་བཤད། དེའང་དཔལ་ཕག་མོ་གྲུ་པ་སོགས་རྒྱལ་བ་བཀའ་བརྒྱུད་པའི་གསུང་ཁ་ཤས་ཕྱོགས་གཅིག་ཏུ་སྒྲིག་པ་འདི་དག་གི་ལས་ཀའི་བརྒྱུད་རིམ་ནང་དུ་མ་དཔེ་འཚོལ་བསྡུ་དང་ཞུས་དག་གོ་རིམ་ལེགས་སྒྲིག་གི་སྐོར་ལས་སྤྱོད་འཇུག་གི་མ་དཔེ་ནི་བོད་ལྗོངས་བོད་ལུགས་གསོ་རིག་སློབ་གྲྭའི་དཔེ་མཛོད་ཁང་ནས་ཕག་གྲུའི་བཀའ་འབུམ་གསེར་བྲིས་དབུ་ཅན་དང་དཔེ་ཚུགས་བྲིས་མ་བསྐྱར་པར་ཅན་གཉིས་གཡར་གནང་མཛད་པ་དང༌། གཞན་གུང་ཐང་བླ་མ་ཞང་གི་ཕྱག་ཆེན་དང་རྒྱ་རས་ཀྱི་དགེ་སྦྱོར་བདུན་པའི་སྨོན་ལམ། རྒོད་ཚང་པའི་རོ་སྙོམས་སྒང་དྲིལ་དང་མོས་གུས་ཀྱི་ཞལ་གདམས་རྣམས་ནི་རྩིབ་རིའི་པར་མ་ཨ་རིའི་ནང་བསྟན་དཔེ་ཚོགས་ཀྱི་དཔེ་དང༌། དཔལ་འབྲི་གུང་པའི་དགོངས་གཅིག་སྡེ་དགེ་དཔལ་སྤུངས་དགོན་གྱི་པར་མ། སྟག་ལུང་པའི་ཚོགས་ཆོས་དང་འབའ་ར་བའི་ཆོས་བརྒྱད་མགོ་སྙོམས་གཉིས་ནི་འབྲས་སྤུངས་དཔེ་མཛོད་ཁང་གི་དཔེ་བཅས་ལ་གཞི་བཅོལ་ཏེ་རྩིས་འཁོར་དུ་ཕབ་བཤུས་བྱས་ཤིང༌། ཕྲད་དང་ཡིག་ནོར་བཅོས་པ་ཕུད་དེ་མིན་མ་དཔེ་ལྟར་རང་སོར་བཞག་ཡོད། འདི་རྣམས་ཀྱི་བརྗོད་བྱ་གཙོ་བོ་ནི་ཕག་གྲུའི་སྤྱོད་འཇུག་གིས་ཐོག་མར་དང་འདོད་ཡིད་ཆེས་ཀྱི་དད་པ་བསྐྱེད་པ་ནས་བཟུང༌། མི་དགེ་བའི་སྐྱོན་དང་དགེ་བའི་ཕན་ཡོན་དགེ་སྡིག་བླང་དོར་གྱི་ཚུལ་མ་འཛུལ་ཞིང་ལས་འབྲས་ལ་ཡིད་ཆེས་བསྐྱེད་དེ། ཕ་རོལ་ཏུ་ཕྱིན་པ་དྲུག་དང་ཆོས་སྤྱོད་བཅུའི་སྤྱོད་ཐབས་དང་ངེས་དོན་སྙིང་པོ་ཕྱག་རྒྱ་ཆེན་པོའི་དོན་སོགས་མདོ་སྔགས་མཐར་ཐུག་གི་ལམ་རིམ་ཚང་ལ་མ་ནོར་བ་སྟོན་པ།
ཕྱག་རྒྱ་ཆེན་པོ་ལམ་ཟབ་མཐར་ཐུག་གིས་སྲིད་པ་འཁོར་བ་ལ་ངེས་པར་འབྱུང་ཞིང་ཆོས་བརྒྱད་མགོ་སྙོམས་ཤིང་གནས་ལུགས་ཕྱག་རྒྱ་ཆེན་པོའི་དོན་གཏན་ལ་ཕེབས་ནས་མཐར་རྣལ་འབྱོར་བཞིའི་རིམ་པས་འབྲས་བུ་མངོན་དུ་འགྱུར་ཚུལ་སྟོན་པ། དགོངས་གཅིག་རྡོ་རྗེའི་གསུང་གིས་རྒྱལ་བའི་ཆོས་འཁོར་རིམ་པ་གསུམ་གྱི་སྤྱིའི་དོན་དང༌། ཆོས་ཐམས་ཅད་རྟེན་འབྲེལ་ལས་འབྱུང་བ་དང༌། སོ་བྱང་སྔགས་གསུམ་གྱི་སྡོམ་པ་དང་ལྟ་སྒོམ་སྤྱོད་པ་འབྲས་བུའི་གནད་བསྡུས་ཀྱི་ཚོམས་ཏེ་དེ་དག་གི་དོན་གང་ཟག་སོ་སོའི་རྒྱུད་ལ་སྦྱོར་དགོས་པ་ཞལ་གདམས་ཀྱི་ཚོམས་ཏེ་སྐབས་བརྒྱད་ཀྱིས་སྟོན་པ། སྟག་ལུང་པའི་ཞལ་གདམས་ཚོགས་ཆོས་ཀྱིས་ལས་འབྲས་ཀྱི་གནད་མི་འཆོལ་བར་ཆོས་ཐམས་ཅད་སྒྱུ་མ་ལྟ་བུའི་ངང་ནས་ཟུང་འཇུག་ཕྱག་རྒྱ་ཆེན་པོའི་དབྱིངས་སུ་ལ་བཟླ་བ་སྟོན་པ། ཆོས་རྗེ་གཙང་པ་རྒྱ་རས་ཀྱི་དགེ་སྦྱོར་བདུན་པའི་སྨོན་ལམ་གྱིས་སྟོང་ཉིད་སྙིང་རྗེ་དབྱེར་མེད་ཀྱི་སྒོ་ནས་བདག་གཞན་ཐམས་ཅད་ཀྱི་དོན་གེགས་མེད་དུ་འགྲུབ་པར་སྨོན་པ། རྒོད་ཚང་པའི་རོ་སྙོམ་སྒང་དྲིལ་གྱིས་འཇིག་རྟེན་ཆོས་བརྒྱད་དང༌། ཉོན་མོངས་པ་དང་ན་ཚ་འཆི་བ་སོགས་རིག་སྟོང་ཕྱག་རྒྱ་ཆེན་པོའི་ཀློང་དུ་རོ་སྙོམས་ཤིང་ལྟ་སྤྱོད་དབྱེར་མེད་དུ་སྟོན་པ། འབའ་ར་བའི་ཆོས་བརྒྱད་མགོ་སྙོམས་ཀྱི་གདམས་པས་རྙེད་དང་མི་རྙེད་སོགས་འཇིག་རྟེན་ཆོས་བརྒྱད་ཀྱི་དབང་དུ་མི་བཏང་བར་དེའི་སྟེང་དུ་ཟློག་སྒོམ་དང་འབུར་འཇོམ་བྱེད་ཅིང་ཕྱག་ཆེན་གྱི་ཉམས་ལེན་དང་བསྲེ་བ་ནི་ཆོས་བརྒྱད་མགོ་སྙོམས་པར་སྟོན་པའོ། ། དེས་ན་དེང་གི་དུས་རབས་ཉེར་གཅིག་པར་ཕྱི་དངོས་པོའི་དཔལ་ཡོན་མགྱོགས་མྱུར་གྱི་གོང་འཕེལ་དུ་འགྲོ་དང་འགྲོ་བཞིན་པར་མི་དང་མིའི་མཛའ་སེམས་དང་ཞི་བདེ་ལ་དགོས་གལ་ཆེ་བ་ནི་ནང་སེམས་ཀྱི་སྦྱངས་ཚད་གོང་མཐོར་བཏང་སྟེ་ཤེས་དཔལ་འབྱོར་མཐུན་དང་ལྡན་པའི་སྤྱི་ཚོགས་ཀྱི་འཚོ་བ་ལ་རོལ་ཏེ་སེམས་ལྡན་འགྲོ་བ་གང་ལའང་ཕན་བདེའི་ཁོར་ཡུག་ཅིག་བསྐྲུན་དགོས་པར་བསྐུལ་འདེད་གཏོང་བ་ནི་ང་ཚོས་འོས་འགན་དུ་དམིགས་ཏེ་ངེད་ཞིབ་འཇུག་ཁང་ནས་པར་སྐྲུན་པ་ཡིན།
བསྡུ་སྒྲིག་གསལ་བཤད། བསྡུ་སྒྲིག་གསལ་བཤད། - PAGE 2 -- PAGE 3 -- PAGE 1 -
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
