བྱང་ཆུབ་སེམས་དཔའི་སྤྱོད་པ་ལ་འཇུག་པ།
པོད ༦
ཆོས་རྗེ་གཙང་པ་རྒྱ་རས་ཀྱིས་མཛད་པའི་དགེ་སྦྱོར་བདུན་པའི་སྨོན་ལམ།
༄༅། །ཆོས་རྗེ་གཙང་པ་རྒྱ་རས་ཀྱིས་མཛད་པའི་དགེ་སྦྱོར་བདུན་པའི་སྨོན་ལམ་བཞུགས་སོ། ། སྨོན་ལམ་རིང་མོ་འདི་ནི་རང་འདོད་ཀྱི་འཁྲི་བ་མེད་པར་ལྷག་བསམ་རྣམ་པར་དག་པས། བླ་མ་དཀོན་མཆོག་རྣམས་ཀྱང་སྨོན་ལམ་ལ་ཐུགས་གཏོད་ཅིང་བྱིན་གྱིས་བརླབས་པར་བསམས་ལ་སྨོན་ལམ་གདབ་པ་ནི། ༈ བདག་གཞན་ཐམས་ཅད་ཀྱི་དུས་གསུམ་གྱི་དགེ་བའི་རྩ་བ་འདིས་ནམ་མཁའ་དང་མཉམ་པའི་འཁོར་འདས་ཐམས་ཅད་ཀྱི་དོན་དུ་བདག་ཚེ་རབས་ཐམས་ཅད་དུ་དལ་འབྱོར་གྱི་མི་ལུས་རིན་པོ་ཆེ་རྒྱུན་ཆད་མེད་པ་ཐོབ་པར་གྱུར་ཅིག ། ཚེ་རབས་ཐམས་ཅད་དུ་དད་པ་ཆེ་བ་རྣམས་ཀྱི་མཆོག་ཏུ་གྱུར་ཅིག ། མོས་གུས་ཆེ་བ་རྣམས་ཀྱི་མཆོག་ཏུ་གྱུར་ཅིག ། བརྩོན་འགྲུས་ཆེ་བ་རྣམས་ཀྱི་མཆོག་ཏུ་གྱུར་ཅིག ། ཤེས་རབ་ཆེ་བ་རྣམས་ཀྱི་མཆོག ¡Á སྤོབས་པ་ཆེ་བ་རྣམས་ཀྱི་མཆོག་ཏུ ¡Á ཡོན་ཏན་ཆེ་བ་རྣམས་ཀྱི་མཆོག་ཏུ ¡Á ཚེ་རིང་བ་རྣམས་ཀྱི ¡Á ནད་མེད་པ་རྣམས་ཀྱི ¡Á གཟི་བརྗིད་ཆེ་བ་རྣམས་ཀྱི ¡Á གཟུགས་བཟང་བ་རྣམས་ཀྱི ¡Á རིགས་མཐོ་བ་རྣམས་ཀྱི ¡Á ལོངས་སྤྱོད་ཆེ་བ་རྣམས་ཀྱི ¡Á གཏོང་ཕོད་ཆེ་བ་རྣམས་ཀྱི ¡Á སྙིང་རྗེ་ཆེ་བ་རྣམས་ཀྱི ¡Á གོ་ཆ་ཆེ་བ་རྣམས་ཀྱི ¡Á སྙིང་རུས་ཆེ་བ་རྣམས་ཀྱི ¡Á གཉེན་པོ་ཆེ་བ་རྣམས་ཀྱི་མཆོག་ཏུ ¡Á དབྱངས་སྙན་པ་རྣམས ¡Á བཙན་ཞིང་ཆེ་བ་རྣམས་ཀྱི་མཆོག་ཏུ་གྱུར་ཅིག ། ཚེ་རབས་ཐམས་ཅད་དུ་མཚན་དང་དཔེ་བྱད་ཀྱིས་བརྒྱན་པ་རྡོ་རྗེའི་སྐུ་ཐོབ་པར་གྱུར་ཅིག །
ཡན་ལག་དྲུག་ཅུ་དང་ལྡན་པ་ཚངས་པའི་དབྱངས་ཐོབ་པར ¡Á ཤེས་བྱ་ཀུན་ལ་མཁས་པའི་ཡེ་ཤེས་ཀྱི་ཐུགས་དང་ལྡན་པར ¡Á སྐྱེས་མ་ཐག་ཏུ་ཐེག་པ་ཆེན་པོའི་དགེ་བའི་བཤེས་གཉེན་རྣམས་དང་མཇལ་བར ¡Á མཇལ་ནས་མཉེས་པ་གསུམ་མཐར་ཕྱིན་པ་འགྲུབ་པར ¡Á མི་མཉེས་པ་སྐད་ཅིག་ཀྱང་མི་འབྱུང་བར ¡Á དགེ་བའི་བཤེས་གཉེན་དེ་དག་གི་སྐུ་གསུང་ཐུགས་ཀྱི་བྱིན་རླབས་དང་ཡོན་ཏན་མ་ལུས་པ་བདག་གི་ལུས་ངག་ཡིད་གསུམ་ལ་འཇུག་ཅིང་ཡོངས་སུ་རྫོགས་པར་གྱུར ¡Á ཚེ་རབས་ཐམས་ཅད་དུ་བླ་མ་སངས་རྒྱས་ཀྱི་ཞབས་དྲུང་དུ་གཞོན་ནུ་ལ་རབ་ཏུ་འབྱུང་བར ¡Á ཚུལ་ཁྲིམས་དང་དམ་ཚིག་མཐར་ཕྱིན་པར་སྲུང་ནུས་པར་གྱུར་ཅིག ། བསླབ་པ་གསུམ་གྱི་གཞི་བཟུང་ནས་དམ་པའི་ཆོས་མཐའ་དག་ལ་ཚུལ་བཞིན་དུ་སྤྱོད་པར་གྱུར་ཅིག ། ཐེག་པ་ཆེན་པོའི་ཆོས་ཐམས་ཅད་ལ་ཐོས་བསམ་སྒོམ་གསུམ་མཐར་ཕྱིན་པ་འགྲུབ་པར ¡Á དམ་པའི་ཆོས་སྒྲུབ་ཅིང་ཉམས་སུ་ལེན་པ་ལ་ཕྱི་ནང་གི་བར་ཆད་སྐད་ཅིག་ཀྱང་མི་འབྱུང་བར་གྱུར ¡Á ཡོན་ཏན་གྱི་རྩལ་ཁ་རྫོགས་པར་གྱུར་ཅིག ། བརྒྱུད་པའི་སྲོལ་ཁ་ཟིན་པར ¡Á ཕ་རྗེས་བུས་སོབས་པར་གྱུར་ཅིག ། སྟོང་ཉིད་དང་སྙིང་རྗེ་འབྱོངས་པར ¡Á རང་གཞན་གྱི་དོན་གཉིས་འགྲུབ་པར ¡Á རྟོགས་པའི་ཡེ་ཤེས་འཆར་བར ¡Á མ་རིག་པའི་མུན་པ་སངས་པར ¡Á རྐྱེན་བཟང་ངན་ཐམས་ཅད་སངས་རྒྱས་ཀྱི་ལམ་དུ་སློང་བར་གྱུར་ཅིག ། དགེ་བའི་རྩ་བ་འདིས་ཚེ་རབས་ཐམས་ཅད་དུ་ཤེས་རབ་ཆེན་པོས་ཆོས་ཉིད་བདེན་པའི་དོན་རྟོགས་པར ¡Á སྙིང་རྗེ་ཆེན་པོས་གཞན་གྱི་སྡུག་བསྔལ་མི་བཟོད་པར ¡Á བྱིན་རླབས་ཆེན་པོས་གཞན་གྱི་སྣང་བ་བསྒྱུར་ནུས་པར ¡Á གདམས་ངག་ཆེན་པོས་གཞན་གྱི་རྒྱུད་ལ་ཡོན་ཏན་འཁོད་ནུས་པར ¡Á ཉམས་མྱོང་ཆེན་པོས་གཞན་གྱི་ལམ་སྣ་འཁྲིད་ནུས་པར ¡Á རྟོགས་པས་བདག་གྲོལ་ བར ¡Á ཐུགས་རྗེས་གཞན་གྲོལ་བར ¡Á གདུལ་བྱ་དུས་ལ་བབ་པར་གྱུར་ ཅིག ། རྟེན་འབྲེལ་ཐབས་ལ་མཁས་པར ¡Á གཟུང་འཛིན་མཁའ་ལྟར་དག་ པར ¡Á བཟོད་མེད་ཀྱི་སྙིང་རྗེ་འབྱོངས་པར ¡Á ལས་འབྲས་ཀྱི་རྟེན་འབྲེལ་འཆར་བར ¡Á རང་འདོད་ཀྱི་རྩ་བ་ཆོད་པར་གྱུར་ཅིག ། རིགས་དྲུག་ལ་བསྒོམ་ཕྱོགས་མེད་དུ་ཐེབས་པར་ཁམས་གསུམ་སེམས་ཅན་གྱི་ལུས་ངག་ཡིད་གསུམ་དུས་གསུམ་སངས་རྒྱས་ཀྱི་སྐུ་གསུང་ཐུགས་སུ་སྐད་ཅིག་མ་ཉིད་ལ་ངོ་འཕྲོད་པར་གྱུར་ཅིག ། དགེ་བའི་རྩ་བ་འདིས་ཚེ་རབས་ཐམས་ཅད་དུ་བླ་མ་ལ་སངས་རྒྱས་ཀྱི་འདུ་ཤེས་སྐྱེ་བར ¡Á མོས་གུས་ལ་ལྟེམ་རྐྱང་མི་འབྱུང་བར ¡Á དད་གུས་ལ་བརྟན་པ་ཐོབ་པར ¡Á ཡིད་ཆེས་ལ་རྒྱུན་ཆད་མི་འབྱུང་བར་གྱུར་ཅིག ། ཐུགས་ཡིད་གཅིག་ཏུ་འདྲེས་པར ¡Á བླ་མ་སངས་རྒྱས་ཀྱི་བྱིན་རླབས་དང་ཡོན་ཏན་མ་ལུས་པ་འཇུག་པར ¡Á སྐྱོན་དག་ཡོན་ཏན་རྫོགས་པར་གྱུར་ཅིག །
ཚེ་འདི་བློ་ཡིས་ཐོངས་པར ¡Á དགོས་མེད་རྒྱུད་ལ་སྐྱེ་བར ¡Á ཞེན་པ་གཏིང་ནས་ལྡོག་པར ¡Á འཁྲི་བ་རྩད་ནས་ཆོད་པར ¡Á འདོད་ཡོན་ལ་བློ་མི་འཇུག་པར ¡Á བྱ་བ་ལ་ལག་མི་འཇུག་པར ¡Á འཁོར་བ་ལ་ཡིད་མི་འཇུག་ པར ¡Á གཞན་སྤྱོད་ལ་སེམས་མི་འཇུག་པར ¡Á བཟློག་སྒོམ་གནད་དུ་ཚུད་པར ¡Á གཉེན་པོ་ལ་དབང་ཐོབ་པར ¡Á རོ་རྙོམས་གདེང་དུ་ཚུད་པར ¡Á ཆོས་པ་མགོ་བོ་སྙོམས་པར ¡Á བདེ་སྡུག་རོ་སྙོམས་པར ¡Á རྐྱེན་ངན་གྲོགས་སུ་འཆར་བར ¡Á རྣམ་རྟོག་འཕྲིན་ལས་སུ་འཆར་བར ¡Á རེ་དོགས་ཀྱི་གཡང་ས་ཆོད་པར ¡Á དགག་སྒྲུབ་སྤང་བླང་དང་འབྲེལ་བར༴ རྐྱེན་སྣང་བཟང་ངན་ཐམས་ཅད་ཆོས་ཉིད་དུ་རོ་སྙོམས་པར་གྱུར་ཅིག ། ཞིང་ཁམས་ཕྱོགས་མེད་དུ་འབྱོངས་པར ¡Á དག་སྣང་ཕྱོགས་མེད་སྐྱེ་ བར ¡Á སྣང་བ་བླ་མར་འཆར་བར ¡Á སྣང་བ་ཡི་དམ་དུ་འཆར་བར ¡Á སྣང་བ་ཆོས་སྐུར་འཆར་བར ¡Á སྣང་བ་སྐུ་གསུམ་དུ་འཆར་བར ¡Á སྣང་བ་བདེ་བར་འཆར་བར ¡Á སྣང་བ་སྒྱུ་མར་འཆར་བར ¡Á སྣང་བ་རྟེན་འབྲེལ་དུ་འཆར་བར ¡Á སྣང་བ་ནོར་བུར་འཆར་བར ¡Á བཟང་ངན་འབྲིང་གསུམ་སྤྱི་བོར་འཁུར་ནུས་པར ¡Á རང་གཞན་ཐམས་ཅད་ལ་ཡིད་འོང་གི་བྱམས་པ་འབྱོངས་པར ¡Á ཚད་མེད་ཀྱི་སྙིང་རྗེ་འབྱོངས་པར ¡Á ལྷག་པའི་བསམ་པ་བྱང་ཆུབ་ཀྱི་སེམས་འབྱོངས་པར ¡Á བདག་གཞན་ཐམས་ཅད་མཉམ་པ་ཉིད་དུ་རྟོགས་པར ¡Á བདེ་སྡུག་བརྗེ་ནུས་པར ¡Á གཞན་གྱི་སྡུག་བསྔལ་ཐམས་ཅད་དགའ་བཞིན་སྤྲོ་བཞིན་དུ་འཁུར་ནུས་པར ¡Á ཁུར་ནས་སྤྱོད་ནུས་པའི་སྙིང་རྗེ་དང་ལྡན་པར་གྱུར་ཅིག ། སྙིང་རྗེའི་སྒོ་ནས་ལམ་དུ་སློང་བར ¡Á སྟོང་ཉིད་ཀྱི་དོན་ལ་རོ་སྙོམས་ པར ¡Á སྡུག་བསྔལ་གྱི་རང་བཞིན་ཟག་པ་མེད་པའི་བདེ་བ་ཆེན་པོ་འཆར་ བར ¡Á བདག་གི་བདེ་སྐྱིད་ཐམས་ཅད་གཞན་ལ་དགའ་སྤྲོ་དང་བཅས་ཏེ་སྟེར་ནུས་པར་གྱུར་ཅིག ། བྱིན་ནས་ཀྱང་འཁོར་འདས་ཐམས་ཅད་ལ་ད་ལྟ་ཉིད་དུ་སྨིན་ཅིང་ཁྱབ་པར་གྱུར ¡Á དེས་སྐྱོན་ཐམས་ཅད་དག་ཅིང་ཡོན་ཏན་ཐམས་ཅད་ཡོངས་སུ་རྫོགས་ནས་ད་ལྟ་ཉིད་དུ་དོན་གཉིས་ཕུན་སུམ་ཚོགས་པ་རྩོལ་མེད་དུ་འགྲུབ་ པར ¡Á ཆིག་ཆོག་གནད་དུ་ཚུད་པར ¡Á མཉམ་བཞག་ལ་བརྟན་པ་འཐོབ་ པར ¡Á ཞི་གནས་མཐར་ཕྱིན་པར ¡Á བདེ་གསལ་མི་རྟོག་པའི་ཏིང་ངེ་འཛིན་མཆོག་ཏུ་གྱུར་པ་འབྱོངས་པར ¡Á མངོན་ཤེས་དང་རྫུ་འཕྲུལ་ལ་སོགས་པའི་ཡོན་ཏན་དཔག་ཏུ་མེད་པ་སྐྱེ་བར ¡Á རིག་པའི་རྩ་བ་ཆོད་པར་གྱུར༴ རྣམ་རྟོག་ཆོས་སྐུར་འཆར་བར ¡Á སྐྱོན་ཡོན་ཏན་དུ་སློང་བར ¡Á འཁྲུལ་བ་ཡེ་ཤེས་སུ་འཆར་བར ¡Á འཁོར་བ་མྱང་འདས་སུ་རྟོགས་པར ¡Á སྡུག་བསྔལ་བདེ་བར་འཆར་བར ¡Á བར་ཆད་དངོས་གྲུབ་ཏུ་འདུས་པར ¡Á ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པར ¡Á སྣང་བ་དབང་དུ་འདུས་པར ¡Á ལས་འབྲེལ་ཕྱོགས་མེད་དུ་ཞོག་པར་གྱུར ¡Á འབྲེལ་ཚད་དོན་དང་ལྡན་པར ¡Á བདག་གིས་གཞན་ལ་དུས་གསུམ་དུ་ཕན་གནོད་ཀྱི་ལས་ཅི་བྱས་པ་དང༌། གཞན་གྱིས་བདག་ལ་དུས་གསུམ་དུ་ཕན་གནོད་ཀྱི་ལས་ཅི་བྱས་པ་དེ་རྣམས་ཐམས་ཅད་ལམ་ལོག་པ་དང་བཏང་སྙོམས་སུ་སྐད་ཅིག་ཙམ་ཡང་མི་འགྲོ་བར ¡Á ནང་གི་རྒྱུ་ཕྱིའི་རྐྱེན་བར་གྱི་མཚམས་སྦྱོར་ལ་སོགས་པའི་དུས་གསུམ་གྱི་ལས་ངན་རྒྱུ་འབྲས་ས་བོན་དང་བཅས་པ་ཐམས་ཅད་ད་ལྟ་ཉིད་དུ་བྱང་ཞིང་དག་པར་གྱུར་ཅིག ། སླན་ཆད་འདོད་ཆགས་དང༌། ཞེ་སྡང་དང༌། གཏི་མུག་དང༌།
ང་རྒྱལ་དང༌། ཕྲག་དོག་དང༌། རྙེད་པ་དང་བཀུར་སྟི། གྲགས་འདོད་དང་རློམ་སེམས་ལ་སོགས་པ་མི་དགེ་བའི་བསམ་སྦྱོར་སྐད་ཅིག་ཀྱང་མི་འབྱུང་བར་གྱུར་ཅིག ། ཚོགས་གཉིས་རླབས་པོ་ཆེ་རྩོལ་མེད་དུ་གསོག་པར ¡Á གསང་སྔགས་ཀྱི་སྣོད་དུ་རུང་བར་གྱུར་ ཅིག ། དབང་རྣམ་པ་བཞི་ཐོབ་པར ¡Á ཡེ་ཤེས་ངོས་ཟིན་པར༴ དམ་ཚིག་གཙང་མ་སྲུང་ནུས་པར ¡Á བསྐྱེད་རྫོགས་ལ་བརྟན་པ་ཐོབ ¡Á འཕྲིན་ལས་བཞི་ འགྲུབ ¡Á རྒྱུ་འབྲས་ཀྱི་ཕྲ་ཞིབ་ཤེས་པར ¡Á རིག་པའི་འགྲོ་ལྡོག་གོ་བར ¡Á དགེ་སྡིག་གི་འདོར་ལེན་ཤེས་པར ¡Á སྣང་བ་ལ་བྱན་ཚུད་པར ¡Á ཕྱི་ནང་གསང་གསུམ་གྱི་རྟེན་འབྲེལ་ལ་མཁས་པར ¡Á གཞན་སྣང་དབང་དུ་འདུས་ པར ¡Á སྨོན་ལམ་རྒྱ་ཆེན་པོ་འདེབས་ནུས་པར ¡Á གང་བཏབ་ཀྱི་འབྲས་བུ་ཚེ་འདི་ཉིད་ལ་སྨིན་པར ¡Á དགེ་བའི་རྩ་བ་འདིས་ཚེ་འདི་དང་སྐྱེ་བ་གཞན་དག་ཐམས་ཅད་དུ་འགྲོ་དོན་དཔག་ཏུ་མེད་པ་རྩོལ་མེད་དུ་འགྲུབ་པར ¡Á ཕ་རོལ་ཏུ་ཕྱིན་པ་དྲུག་གི་སྒོ་ནས་འགྲུབ་པར ¡Á བསྡུ་བ་བཞིའི་སྒོ་ནས་འགྲུབ་པར་གྱུར་ཅིག ། འཕྲིན་ལས་བཞིའི་སྒོ་ནས་འགྲུབ་པར ¡Á ཚད་མེད་པ་བཞིའི་སྒོ་ནས་འགྲུབ་པར ¡Á བསླབ་པ་གསུམ་གྱི་སྒོ་ནས་འགྲུབ་པར ¡Á གྲུབ་ཆེན་བརྒྱད་ཀྱི་སྒོ་ནས་འགྲུབ་པར་གྱུར ¡Á འབད་པ་དང་རྩོལ་བ་མེད་པའི་འགྲོ་དོན་དཔག་ཏུ་མེད་པ་འགྲུབ་པར ¡Á ལུས་དང་སྲོག་ལ་མི་ལྟ་བར ¡Á ངལ་བ་དང་སྐྱེ་དུབ་མེད་པར་འགྲོ་དོན་དཔག་ཏུ་མེད་པ་འགྲུབ་པར ¡Á བདག་ཤི་བའི་འོག་ཏུ་ཡང་མགོ་དང༌། རྐང་ལག་དང༌། ཤ་དང༌།
རུས་པ་དང༌། ཡན་ལག་དང༌། ཉིང་ལག་དང༌། སྐྲ་དང་བ་སྤུ། སོ་དང་སེན་མོ། ཁྲག་དང་ཆུ་སེར། ཞག་དང་ཚིལ་བུ། དབང་པོ་ལྔ་ལ་སོགས་པའི་སྒོ་ནས་ཀྱང་འགྲོ་དོན་དཔག་ཏུ་མེད་པར་འགྲུབ་པར ¡Á ། བདག་ལ་དུས་གསུམ་དུ་དགའ་ཞིང་མགུ་བར་བྱེད་ཅིང་དད་གུས་ཀྱིས་གསོལ་བ་འདེབས་པ་དང༌། བདག་གི་རྗེས་སུ་འཇུག་པ་རྣམས་ཀྱི་རྒྱུད་ལ་རྟོགས་པ་མཆོག་ཏུ་གྱུར་པ་ཚེགས་མེད་དུ་སྐྱེ་བར ¡Á ཉམས་མྱོང་རྒྱུན་ཆད་མེད་པར་བརྟན་པར ¡Á ཏིང་ངེ་འཛིན་མཆོག་ཏུ་གྱུར་པ་སྐྱེ་བར ¡Á མཆོག་ཐུན་མོང་གི་དངོས་གྲུབ་མ་ལུས་པ་རྩོལ་མེད་དུ་ཐོབ་པར་གྱུར ¡Á སྣང་བ་རྟེན་འབྲེལ་དུ་ཤར་ནས་ཚེ་གཅིག་ལུས་གཅིག་ལ་སངས་རྒྱ་བར ¡Á བདག་ལ་དུས་གསུམ་དུ་མ་དད་ཅིང་སྐུར་བ་འདེབས་པ་དང༌།
སྨོད་ཅིང་ཕྲག་དོག་པ་དང༌། བརྙས་ཤིང་བསམ་སྦྱོར་ངན་པ་བྱེད་པ་དང༌། ངན་སྨྲས་དང་ཀྱལ་ཁ་གཏོང་བ་དེ་དག་གིས་བདག་གི་དུས་གསུམ་གྱི་ལས་ངན་མི་དགེ་བའི་རྒྱུ་འབྲས་ས་བོན་བག་ལ་ཉལ་བ་དང་བཅས་པ་ཐམས་ཅད་ད་ལྟ་ཉིད་དུ་བྱང་ཞིང་དག་པར་གྱུར་ཅིག ། དེ་དག་གི་རྒྱུད་ལ་རྣམ་སྨིན་གྱི་འབྲས་བུ་མི་འབྱུང་ཞིང་སངས་རྒྱས་པའི་གེགས་སུ་མི་འགྲོ་བར ¡Á དེ་དག་བདག་གི་གདུལ་བྱར་གྱུར་ནས་ཚེ་གཅིག་ལུས་གཅིག་ལ་སངས་རྒྱ་བར ¡Á ཚེ་རབས་ཐམས་ཅད་དུ་བདག་གི་གྲོགས་ཚངས་པ་མཚུངས་པར་སྤྱོད་པ་ཐམས་ཅད་ཀྱང་སངས་རྒྱས་ཀྱི་ཡོན་ཏན་མ་ལུས་པ་ཚེ་འདི་ཉིད་ལ་རྫོགས་ནས་བླ་ན་མེད་པའི་བྱང་ཆུབ་ཏུ་སངས་རྒྱ་བར་གྱུར་ཅིག ། བདག་གི་བླ་མ་སངས་རྒྱས་རྣམས་ཀྱི་སྐུ་ཚེ་ནམ་མཁའ་དང་མཉམ་པར་འཕེལ་ནས་འཁོར་བ་མ་སྟོངས་ཀྱི་བར་དུ་སྐུ་མྱ་ངན་ལས་མི་འདའ་བར་བཞུགས་པར་གྱུར་ཅིག ། འཕྲིན་ལས་ནམ་མཁའ་དང་མཉམ་པར་འཕེལ་ནས་འཁོར་བ་དོང་སྤྲུགས་པར་མཛད་པར་གྱུར་ཅིག ། དགེ་བའི་རྩ་བ་འདིས་བླ་མ་དུས་གསུམ་སངས་རྒྱས་རྣམས་ཀྱི་སྐུ་གསུང་ཐུགས་ཡོན་ཏན་འཕྲིན་ལས་སྐུ་ཚེ་ཞིང་ཁམས་མཛད་པ་རྣམ་འཕྲུལ་ཡེ་ཤེས་མ་ལུས་པ་ནམ་མཁའ་དང་མཉམ་པར་འཕེལ་ནས་ཐུགས་ཀྱི་དགོངས་པ་མཐའ་དག་ཡོངས་སུ་རྫོགས་པར ¡Á དུས་གསུམ་གྱི་ལམ་དུ་ཞུགས་པ་དང་འཇུག་པ་ཐམས་ཅད་ཀྱི་སྐྱོན་ཐམས་ཅད་དག་ཅིང་ཡོན་ཏན་ཐམས་ཅད་རྫོགས་པར ¡Á དུས་གསུམ་གྱི་སེམས་ཅན་ཐམས་ཅད་བདེ་བ་དང་ལྡན། སྡུག་བསྔལ་དང་བྲལ་ནས་རྫོགས་པའི་བྱང་ཆུབ་ཏུ་ཚེ་གཅིག་ལ་སངས་རྒྱ་བར་གྱུར་ ཅིག ། བདག་གི་ལུས་ངག་ཡིད་གསུམ་ལ་བླ་མ་སངས་རྒྱས་ཐམས་ཅད་ཀྱི་ཆེ་བའི་ཡོན་ཏན་མ་ལུས་པ་ད་ལྟ་ཉིད་དུ་འཇུག་ཅིང་ཡོངས་སུ་རྫོགས་པར་གྱུར་ཅིག ། བདག་གི་བ་སྤུའི་ཁུང་བུ་རེ་རེ་ནས་ཀྱང་བླ་མ་སངས་རྒྱས་རྣམས་ཀྱི་རྣམ་པར་སྤྲུལ་པ་བསམ་གྱིས་མི་ཁྱབ་པ་དུས་སྐད་ཅིག་མ་རེ་རེ་ལ་འགྱེད་ནུས་པར་ གྱུར ¡Á ནམ་མཁའ་དང་མཉམ་པའི་འཁོར་འདས་ཐམས་ཅད་ཀྱི་མདུན་དུ་བདག་གི་ཕན་བྱེད་ཀྱི་སྤྲུལ་པ་རེ་རེ་ད་ལྟ་ཉིད་དུ་སྣང་བར ¡Á སྣང་མ་ཐག་ཏུ་དགའ་ཞིང་མགུ་ལ་དད་ཅིང་མོས་པ་སྐྱེས་ནས་དང་ཞིང་སྤྲོ་བའི་སྒོ་ནས་རང་དབང་མེད་པར་བདག་གི་དབང་དུ་འདུས་པར ¡Á དུས་གསུམ་དུ་བདག་མཐོང་བ་དང༌།
ཐོས་པ་དང༌། དྲན་པ་དང༌། རིག་པའི་སྐད་ཅིག་མ་ཉིད་ལ་འཁོར་འདས་མ་ལུས་པའི་རྒྱུད་ལ་ཟག་པ་མེད་པའི་བདེ་བ་ཆེན་པོས་ཚིམས་ནས་ཉེས་པའི་སྐྱོན་ཐམས་ཅད་དག་ཅིང་ལེགས་པའི་ཡོན་ཏན་ཐམས་ཅད་ཡོངས་སུ་རྫོགས་པར ¡Á མདོར་ན་བླ་མ་སངས་རྒྱས་ཀྱི་འཕྲིན་ལས་མ་ལུས་པ་བདག་གིས་རྩོལ་མེད་དུ་འགྲུབ༴ འགྲོ་བའི་དོན་རླབས་པོ་ཆེ་རྩོལ་མེད་དུ་འགྲུབ༴ བྱང་ཆུབ་ཀྱི་སྤྱོད་པ་རླབས་པོ་ཆེ་སྤྱོད་ནུས་པར་གྱུར་ཅིག ། གཞན་ཡང་དགེ་བའི་རྩ་བ་འདིས་ཚེ་རབས་ཐམས་ཅད་དུ་རྟོགས་པ་མཆོག་ཏུ་གྱུར་པར་སྐྱེ་བར་གྱུར་ཅིག ། ཏིང་ངེ་འཛིན་མཆོག་ཏུ་གྱུར་པར་སྐྱེ་ བར ¡Á ཉམས་མྱོང་རྒྱུན་ཆད་མེད་པར ¡Á མཆོག་ཐུན་མོང་གི་དངོས་གྲུབ་མ་ལུས་པ་ད་ལྟ་ཉིད་དུ་ཐོབ་པར ¡Á བྱམས་སྙིང་རྗེ་བྱང་ཆུབ་ཀྱི་སེམས་འབྱོངས་པར་གྱུར་ཅིག ། རང་འདོད་ཚེ་འདིའི་བསམ་པ་སྐད་ཅིག་ཀྱང་མི་འབྱུང་བར ¡Á འགྲོ་བའི་དོན་བྱེད་པ་ལ་མིག་སྨན་དང་རིལ་བུ་ལ་སོགས་པ་གྲུབ་ཆེན་བརྒྱད་ལ་མངའ་བརྙེས་པར ¡Á ནད་དང༌། གདོན་དང༌། ཉོན་མོངས་པ་དང༌།
གཞན་གྱི་བསམ་སྦྱོར་ངན་པ་ཐམས་ཅད་ཞི་བར ¡Á ཚེ་དང༌། དབང་ཐང་དང༌། ལོངས་སྤྱོད་དང༌། འཁོར་རྒྱས་པར ¡Á རྒྱལ་པོ་དང༌། བློན་པོ་དང༌། བཙུན་མོ་དང༌། དམངས་ཕལ་པ་ལ་སོགས་པ་འགྲོ་བ་རིགས་དྲུག་གི་སེམས་ཅན་ཐམས་ཅད་དབང་དུ་འདུས་པར༴ བླ་མའི་སྐུ་དགྲར་གྱུར་པ། དཀོན་མཆོག་གི་དབུ་འཕངས་སྨོད་པ། སངས་རྒྱས་ཀྱི་བསྟན་པ་བཤིག་པ།
རྣལ་འབྱོར་གྱི་སྐུ་ལ་བསྡོ་བ་ལ་སོགས་པ་སེམས་ཅན་ཡོངས་ལ་གནོད་པའི་གདུག་པ་ཅན་ཐམས་ཅད་ཚར་གཅོད་པར ¡Á མདོར་ན་ལུས་ངག་ཡིད་གསུམ་གྱི་བྱ་བ་དང་བྱེད་པ་ཐམས་ཅད་སེམས་ཅན་གྱི་དོན་འབའ་ཞིག་ཏུ་འགྱུར་བར ¡Á དགེ་བའི་རྩ་བ་འདི་ལ་བརྟེན་ནས་ཚེ་རབས་ཐམས་ཅད་དུ་རྣམ་པར་རྟོག་པ་ལམ་དུ་སློང་བར ¡Á ཉོན་མོངས་པ་ལམ་དུ་ལྷོང་བར ¡Á ལྷ་འདྲེ་ལམ་དུ་ལྷོང་བར ¡Á འཁོར་བའི་སྡུག་བསྔལ་ལམ་དུ་ལྷོང་བར་གྱུར ¡Á ན་ཚ་ལམ་དུ་ལྷོང་བར ¡Á འཆི་བ་ལམ་དུ་ལྷོང་བར ¡Á བདག་འཛིན་བློས་ཐོངས་པར་གྱུར ¡Á སྡུག་བསྔལ་ལ་སྐྱོན་དུ་མི་ལྟ་བར ¡Á སྐྱིད་པ་ཆོས་བརྒྱད་ཆེད་དུ་མི་སྒྲུབ་པར་གྱུར ¡Á ལྷ་འདྲེ་དབང་དུ་འདུས་པར ¡Á བར་ཆད་ལམ་དུ་ལྷོང་བར ¡Á སེམས་ལ་དབང་ཐོབ་པར ¡Á སྣང་བ་ལ་དབང་ཐོབ་པར ¡Á འབྱུང་བ་ལ་དབང་ཐོབ ¡Á ལས་ལ་དབང་ ¡Á ཉོན་མོངས་པ་ལ་དབང་ ¡Á གཉེན་པོ་ལ་དབང་ ¡Á བསྡུ་བ་བཞི་ལ་དབང་ ¡Á འཕྲིན་ལས་བཞི་ལ་དབང་ ¡Á སྤྱོད་པ་བཞི་ལ་དབང་ ¡Á ལུས་ངག་ཡིད་གསུམ་ལ་དབང་ ¡Á ཚེ་ལ་དབང་ ¡Á ལོངས་སྤྱོད་ལ་དབང་ ¡Á གཟི་བརྗིད་ལ་དབང་ ¡Á ཐུགས་རྗེ་ལ་དབང་ ¡Á སྐྱེ་བ་ལ་དབང་ ¡Á མོས་པ་ལ་དབང་ ¡Á སྨོན་ལམ་ལ་དབང་ ¡Á རྫུ་འཕྲུལ་ལ་དབང་ ¡Á ཡེ་ཤེས་ལ་ དབང་ ¡Á ཆོས་ལ་དབང་ ¡Á རླུང་སེམས་ལ་དབང་ ¡Á རྟེན་འབྲེལ་ལ་དབང་ ¡Á སྐྱེ་འགྲོ་སེམས་ཅན་ཐམས་ཅད་ལ་དབང་ ¡Á འཆི་བ་ལ་དབང་ཐོབ་པར་གྱུར་ཅིག ། དགེ་བའི་རྩ་བ་འདིས་ཚེ་རབས་ཐམས་ཅད་དུ་བདག་འཆི་བའི་དུས་སུ་གཤིས་ངན་དུ་མི་འཆི་བར ¡Á མནར་གཅོད་ཀྱི་སྡུག་བསྔལ་མི་འབྱུང་བར ¡Á དྲན་པ་དང་ཤེས་བཞིན་དང་ལྡན་ཏེ་རང་ལ་དབང་ཡོད་པར་བསམས་བཞིན་དུ་སེམས་དགའ་སྤྲོ་དང་བཅས་ཏེ་འཆི་བར ¡Á བར་དོ་དང་པོ་ལ་འོད་གསལ་ངོས་ཟིན་ནས་རང་དོན་ཆོས་ཀྱི་སྐུར་སངས་རྒྱས་པར ¡Á ཟག་མེད་ཀྱི་སྙིང་རྗེ་འབྱོངས་ནས་གཞན་སྣང་ལ་སྐུ་རྣམ་པ་གཉིས་ཀྱིས་འཁོར་བ་དོང་སྤྲུགས་ཐོངས་པར ¡Á གལ་ཏེ་བདག་ལ་སྲིད་པ་བར་མ་དོའི་སྣང་བ་ཤར་ན་བར་དོ་ལ་བར་དོར་ངོ་ཤེས་པར ¡Á དག་པ་ཡེ་ཤེས་ཀྱི་སྐུ་ལུས་སུ་ལྟ་ནུས་པར ¡Á ཞིང་ཁམས་ཐམས་ཅད་ལྷར་འབྱོངས་པར ¡Á འོད་གསལ་གྱི་མེས་དངོས་པོའི་བག་ཆགས་ཐམས་ཅད་སྲེག་པར ¡Á མངལ་གྱི་སྒོ་ཁེགས་པར ¡Á རིག་པ་ལ་རང་དབང་ཐོབ་པར ¡Á བསམ་བཞིན་དུ་སྐྱེ་བ་བླངས་ཏེ་གཞན་དོན་རླབས་པོ་ཆེ་འགྲུབ་པར ¡Á མངོན་པར་ཤེས་པ་དག་དང་ལྡན་པར ¡Á ལྷའི་མིག་གི་མངོན་པར་ཤེས་པ་ཐོབ་པར ¡Á ལྷའི་རྣ་བའི་མངོན་པར་ཤེས་པ་ཐོབ་པར ¡Á སྔོན་གྱི་གནས་རྗེས་སུ་དྲན་པའི་མངོན་པར་ཤེས་པ་ཐོབ་པར ¡Á གཞན་གྱི་སེམས་ཤེས་པའི་མངོན་པར་ཤེས་པ་ཐོབ་པར་གྱུར ¡Á རྫུ་འཕྲུལ་གྱི་ཟག་པ་ཟད་པའི་མངོན་པར་ཤེས་པ་ཐོབ་པར ¡Á སྤྱན་ལྔ་ཐོབ་པར ¡Á ཤའི་སྤྱན་དང་ལྡན་པར ¡Á ལྷའི་སྤྱན་དང་ལྡན་པར ¡Á ཆོས་ཀྱི་སྤྱན་དང་ལྡན ¡Á སངས་རྒྱས་ཀྱི་སྤྱན་དང་ལྡན་པར ¡Á ཤེས་རབ་ཀྱི་སྤྱན་དང་ལྡན ¡Á སྣང་བ་ལམ་དུ་ལྷོང་བར ¡Á ཏིང་ངེ་འཛིན་ལམ་དུ་ལྷོང་བར ¡Á གཏུམ་མོ་འབྱོངས་པར་གྱུར ¡Á བདེ་བ་སྐྱེ་བར ¡Á དྲོད་སྐྱེ་བར ¡Á མི་རྟོག་པ་སྐྱེ་བར ¡Á རྩ་བདེ་བར ¡Á རླུང་འཇམ་པར ¡Á བདེ་སྟོང་གི་ཏིང་ངེ་འཛིན་སྐྱེ་བར ¡Á ཉིན་པར་སྒྱུ་ལུས་འབྱོངས་པར ¡Á མཚན་མོ་རྨི་ལམ་འབྱོངས་པར ¡Á འོད་གསལ་འབྱོངས་པར ¡Á འཕོ་བ་འབྱོངས་པར ¡Á གྲོང་འཇུག་འབྱོངས་ པར ¡Á བར་དོ་འབྱོངས་པར ¡Á རིག་པའི་རྩ་བ་ཆོད་པར ¡Á ཞི་བའི་ཏིང་ངེ་འཛིན་གྱིས་མཐའ་དང་བྲལ་བའི་རྟོགས་པར་འཆར་བར ¡Á ཁྲོ་བོའི་ཏིང་ངེ་འཛིན་གྱིས་དྲག་པོའི་འཕྲིན་ལས་འགྲུབ་པར ¡Á རྒྱས་པའི་ཏིང་ངེ་འཛིན་གྱིས་དགོས་འདོད་ཆར་བཞིན་འབབ་པར ¡Á དོན་དམ་པའི་ཏིང་ངེ་འཛིན་གྱིས་སྣང་བ་དབང་དུ་འདུས་པར ¡Á བརྩོན་འགྲུས་དྲག་པོའི་ཏིང་ངེ་འཛིན་གྱིས་ཅི་བསམ་འགྲུབ་པར ¡Á མཆོག་ཐུན་མོང་གི་དངོས་གྲུབ་ཐོབ་པར ¡Á མཁའ་འགྲོ་དབང་དུ་འདུས་པར ¡Á སྙིང་རྗེ་འབྱོངས་པར ¡Á རྣམ་པ་ཐམས་ཅད་མཁྱེན་པའི་སྐུ་ཐོབ་པར ¡Á གདུག་པ་ཅན་ཐམས་ཅད་ཚར་གཅོད་པར ¡Á ཁམས་གསུམ་དབང་དུ་འདུས་པར ¡Á མཛད་པ་མཐར་འདོན་པར ¡Á འཇིག་རྟེན་གྱི་རྟེན་འབྲེལ་ཐབས་ལ་མཁས་པར ¡Á དྲག་པོའི་ལས་ལ་དངོས་གྲུབ་ཐོབ་པར ¡Á སངས་རྒྱས་ཀྱི་བསྟན་པ་དར་ཞིང་རྒྱས་པར ¡Á མི་ཉམས་པར ¡Á བསྟན་པ་ལ་གནོད་པའི་གདུག་པ་ཅན་ཐམས་ཅད་ཚར་གཅོད་པར ¡Á འགྲོ་བའི་དགོས་འདོད་ཀྱི་གཏེར་ཁ་འབྱེད་པར ¡Á ཉོན་མོངས་དང་རྣམ་རྟོག་ཞི་བར ¡Á ནོར་ལོངས་སྤྱོད་ཆར་བཞིན་འབབ་པར ¡Á སྣང་མི་སྣང་ཐམས་ཅད་དབང་དུ་འདུས་པར ¡Á ལོག་འདྲེན་ཐམས་ཅད་ཚར་གཅོད་པར ¡Á མི་རྟག་པ་རྒྱུད་ལ་སྐྱེ་བར ¡Á འཆི་བ་རྗེས་སུ་དྲན་པར ¡Á ཚེ་འདི་བློ་ཡིས་ཐོངས་པར ¡Á ཆོས་བརྒྱད་མགོ་བོ་སྙོམས་པར ¡Á འཛིན་པ་མཐའ་དག་ལས་གྲོལ་བར ¡Á བློ་ལས་སུ་རུང་བར ¡Á སེམས་བཀོལ་དུ་བཏུབ་པར ¡Á བློ་ཆོས་སུ་འགྲོ་བར ¡Á ཅི་བྱས་ཆོས་སུ་འགྲོ་བར ¡Á གང་བསམ་ཆོས་བཞིན་འགྲུབ་པར ¡Á ཆོས་མིན་གྱི་བསམ་པ་སྐད་ཅིག་ཀྱང་མི་འབྱུང་བར ¡Á བྱམས་པ་དང་སྙིང་རྗེ་བྱང་ཆུབ་ཀྱི་སེམས་འབྱོངས་ནས་སེམས་ཅན་གྱི་དོན་ནམ་མཁའ་མཉམ་པ་འགྲུབ་པར་གྱུར ¡Á དགེ་བའི་རྩ་བ་འདིས་ཚེ་རབས་ཐམས་ཅད་དུ་ཞེན་པ་ཕྱོགས་མེད་དུ་ལྡོག་པར ¡Á རི་ཁྲོད་ཕྱོགས་མེད་དུ་འགྲིམ་པར ¡Á ཡོན་ཏན་ཕྱོགས་མེད་དུ་སྐྱེ་བར ¡Á སྙིང་རྗེ་ཕྱོགས་མེད་དུ་འབྱོངས་པར ¡Á འགྲོ་དོན་ཕྱོགས་མེད་དུ་འགྲུབ་པར ¡Á རྟེན་འབྲེལ་ཕྱོགས་མེད་དུ་འཆར་བར ¡Á ཞབས་ཏོག་ཕྱོགས་མེད་དུ་འགྲུབ་པར ¡Á སྣང་སེམས་དབྱེར་མེད་དུ་རྟོགས་པར ¡Á སྣང་བ་ལ་བདེན་འཛིན་ལྡོག་པར ¡Á བསམ་པ་དང་དགོས་འདོད་ཐམས་ཅད་འགྲུབ་པར ¡Á བཀྲ་ཤིས་དང་བདེ་ལེགས་ཐམས་ཅད་འབྱུང་བར ¡Á ཕྱི་ནང་གི་བར་ཆད་ཐམས་ཅད་ཞི་བར ¡Á ནོར་དང་ལོངས་སྤྱོད་ཕུན་སུམ་ཚོགས་པ་ཐམས་ཅད་ཐོབ་པར ¡Á མ་ཆགས་མ་ཞེན་པའི་སྒོ་ནས་གཏོང་བ་གསུམ་མཐར་ཕྱིན་པ་འགྲུབ་པར ¡Á འཁོར་གྱི་ཚད་ནམ་མཁའ་དང་མཉམ་པའི་སེམས་ཅན་ཐམས་ཅད་བདག་གིས་འདུལ་བར ¡Á ཚེའི་ཚད་འཁོར་བར་མ་སྟོངས་ཀྱི་བར་དུ་སེམས་ཅན་གྱི་དོན་བྱེད ¡Á གདུལ་བྱའི་ཚད་དག་པ་དང་མ་དག་པ་ཐམས་ཅད་སྨིན་གྲོལ་ལ་འཁོད ¡Á ཞིང་ཁམས་ཀྱི་ཚད་ཁམས་གསུམ་ཐམས་ཅད་དབང་དུ་འདུས་པར ¡Á གོ་ཆའི་ཚད་གོང་འོག་གཉིས་ཀྱི་དོན་བྱེད་པ་ལ་འཁོར་བ་དོང་མ་སྤྲུགས་ཀྱི་བར་དུ་ངལ་བ་དང༌། སྐྱོ་བ་དང༌། དུབ་པ་དག་སྐད་ཅིག་ཀྱང་མི་འབྱུང་བར་སྤྲོ་དགའི་བསམ་པ་རྒྱུན་ཆད་མེད་པ་འབྱུང་བར ¡Á དགེ་བའི་རྩ་བ་འདིས་བདག་གི་དུས་གསུམ་གྱི་དགེ་བའི་རྩ་བ་ཐམས་ཅད་ཚེ་འདི་ཉིད་ལ་སྨིན ¡Á སྨོན་ལམ་གྱི་འབྲས་བུ་ཐམས་ཅད་ཚེ་འདི་ཉིད་ལ་སྨིན་ཅིང་འགྲུབ ¡Á དེ་དག་ཀྱང་རྒྱ་ནམ་མཁའ་དང་མཉམ་པར ¡Á ཆོས་ཀྱི་དབྱིངས་དང་མཉམ ¡Á དུས་གསུམ་ཤེས་བྱའི་དཀྱིལ་འཁོར་དང་མཉམ ¡Á ཡུན་འཁོར་བ་མ་སྟོངས་ཀྱི་བར་དུ་གནས ¡Á ལས་གོང་འོག་གཉིས་ཀྱི་དོན་ཆེན་པོ་འབའ་ཞིག་ཏུ་འགྲོ ¡Á མདོར་ན་དགེ་བའི་རྩ་བ་འདིས་བདག་བླ་མ་བརྒྱུད་པ་དང་བཅས་པ་ཡི་དམ་གྱི་ལྷ་ཚོགས་མཁའ་འགྲོ་ཆོས་སྐྱོང་ཆོས་མཛད་གྲུབ་ཐོབ་རྟོགས་ལྡན་ལ་སོགས་པ་དུས་གསུམ་གྱི་རྒྱལ་བ་སྲས་དང་བཅས་པ་མ་ལུས་པ་ཐམས་ཅད་དང་ད་ལྟ་ཉིད་དུ་སྐུ་མཉམ ¡Á གསུང་མཉམ ¡Á ཐུགས་མཉམ ¡Á ཡོན་ཏན་མཉམ ¡Á འཕྲིན་ལས་མཉམ ¡Á སྐུ་ཚེ་ཞིང་ཁམས ¡Á མཛད་པ ¡Á རྣམ་འཕྲུལ ¡Á ཤེས་རབ ¡Á སྤོབས་པ ¡Á ནུས་མཐུ ¡Á ཡེ་ཤེས་ ¡Á ཐུགས་རྗེ ¡Á རྫུ་འཕྲུལ ¡Á མངོན་ཤེས ¡Á འགྲོ་དོན་མཉམ་པར་གྱུར་ཅིག ། ཅེས་པ་ལ་སོགས་པའི་སྨོན་ལམ་དོས་དྲག་ལ་སྙུགས་རིང་བ་བཏབ་བོ།། །། འཛད་མེད་ཆོས་སྦྱིན་འཇོ་བའི་པར་གཞི་འདི། ། ལ་དྭགས་ངག་དབང་པདྨ་ཆོས་རྒྱལ་གྱིས། ། བཞེངས་པའི་འདིས་མཚོན་དུས་གསུམ་དགེ་ཚོགས་ཀྱིས། ། སྨོན་ལམ་འདིའི་དོན་ཇི་བཞིན་འགྲུབ་གྱུར་ཅིག ། པར་འདི་རྒྱལ་གྱི་ཤྲཱི་ནེའུ་སྟེང་དུ་བཞུགས། །
མཁྱེན་བརྩེའི་འོད་སྣང་ལས། ཆོས་རྗེ་གཙང་པ་རྒྱ་རས་ཀྱི་གསུང༌། དགེ་སྦྱོར་བདུན་པའི་སྨོན་ལམ། - PAGE 182 -- PAGE 183 -- PAGE 171 -
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
