ཞི་བྱེད་དང་ཤངས་པའི་ཆོས་སྐོར།
པོད ༧
རྩོམ་པ་པོའི་རྣམ་ཐར་མདོར་བསྡུས།
རྩོམ་པ་པོའི་རྣམ་ཐར་མདོར་བསྡུས། ཕ་དམ་པ་སངས་རྒྱས་ནི། ཞི་བྱེད་ཆོས་ལུགས་བོད་དུ་ཐོག་ཐ་བར་གསུམ་དར་བར་མཛད་པ་པོ་སྟེ། འདི་ཉིད་བོད་དུ་ལན་ལྔ་བྱོན་ཞིང༌། དེ་ཡང་དང་པོ་མགྲིན་ཐང་ལས་སྒོ་ནས་ཙ་རིར་བྱོན། གཉིས་པ་ཁ་ཆེ་ནས་མངའ་རིས་སུ་བྱོན། གསུམ་པ་བལ་པོ་ནས་བྱོན་ན་ཡར་ལུང་གི་སྨང་ར་སེར་པོ་དང་མཇལ་ཏེ་དེ་དང་འགྲོགས་ནས་གཙང་དུ་སྐྱོ་བསོད་ནམས་བླ་མ་དང༌། སྨང་ར་སེར་པོ་ལ་གཅོད་སྐོར་གནང༌། བཞི་པ་ཤ་འུག་ལྟག་སྒོ་ནས་དབུས་སུ་རྨ་སོ་ཀམ་གསུམ་སོགས་ཀྱི་དོན་མཛད། ལྔ་པ་ནི་དེ་ནས་རྒྱ་ནག་ཏུ་བྱོན།
ལོ་བཅུ་གཉིས་བཞུགས་ནས་སླར་དིང་རིར་ཕྱག་ཕེབས་པའོ། ། ཕ་དམ་པ་བོད་དུ་བྱོན་པའི་ཐ་མ་རབ་བྱུང་གཉིས་པའི་ཆུ་སྦྲུལ་༡༡༡༣ལོ་ཡིན་ཞིང༌། འདི་དུས་ཕ་དམ་པའི་མཁྱུ་དཔྱད་དཀར་ནག་ཁྲ་གསུམ་ཁམས་ཀློང་ཐང་སྒྲོལ་མར་གཏེར་དུ་སྦས། བོད་ཀྱི་ལོ་རྒྱུས་ཤོད་སྲོལ་ལ་དགུང་ལོ་ལྔ་བརྒྱ་ཙམ་བཞུགས་ཟེར་བ་ཡང་སྣང༌། དེ་ཡང་ཕ་དམ་པ་ནས་བརྒྱུད་པའི་གཅོད་སྐོར་ལ་ཕོ་གཅོད་དང་མོ་གཅོད་གཉིས་ལས། དང་པོ་ནི་སྨང་ར་སེར་པོ་ནས་བརྒྱུད་པ་དང༌། གཉིས་པ་ནི་མ་གཅིག་ནས་བརྒྱུད་པའོ། ། ༈ མ་གཅིག་ལབ་ཀྱི་སྒྲོལ་མ་ནི། མ་གཅིག་ལབ་ཀྱི་སྒྲོལ་མ་ནི་རབ་བྱུང་དང་པོའི་ལྕགས་ལུག་སྤྱི་ལོ་༡༠༣༡ལ་ཡུལ་གཡེ་ལབས་སུ་ཡབ་ཆོས་བླ་དང༌། ཡུམ་ཀླུངས་མོ་འབུམ་ལྕམ་གཉིས་ཀྱི་སྲས་སུ་སྐུ་འཁྲུངས།
གདུང་རུས་ཁེའུ་གང་ཡིན། སྐུ་གཞོན་ནུ་ནས་གྲྭ་པ་མངོན་ཤེས་ཅན་ལས་རབ་བྱུང༌། ཀློག་མཁས་པས་གྲྭ་པས་ཤེས་རབ་ཀྱི་ཕ་རོལ་ཏུ་ཕྱིན་པ་ཀློག་པའི་ཀློག་མཁན་ཡུན་རིང་དུ་མཛད། ཤེར་ཕྱིན་ཀློག་པས་སྟོང་ཉིད་ཀྱི་ལྟ་བ་གཤའ་མ་སྐྱེས། དེའི་སྐབས་ཤེད་དུ་ཕ་དམ་པ་སངས་རྒྱས་དང་མཇལ་ནས་གདམས་ངག་ཞུས། དེ་ནས་སྐྱོ་སྟོན་བསོད་ནམས་བླ་མར་བསྟེན་ནས་སྒྱུ་ལུས་གྱི་དབང་གསན། ཞི་བྱེད་གཅོད་ཀྱི་བདག་པོར་གྱུར། ཁོ་མོ་ལ་རིགས་སྲས་ལྔ་ཡོད་དེ་ཀོང་ལྕམ། ལ་ལྕམ། སྙིང་པོ་གྲུབ་པ།
གྲུབ་ཆུང༌། ཡང་གྲུབ་བཅས་ཡིན། རབ་བྱུང་གཉིས་པའི་ས་བྱ་ལ་སྤྱི་ལོ་༡༡༢༩ལ་སྐུ་གཤེགས་སོ། ། ཁོང་གི་སློབ་མ་གྲགས་ཆེ་བ་ནི་སྙགས་པ་རྒྱལ་མཚན། ཨན་སྟོན་རིན་ཆེན་འབར། དྲེད་ཇོ་སྲས། ཤུད་པུ་ལོ་ཙཱ། རྒྱལ་བ་གྲུབ་བེ། རྟོགས་ལྡན་རྡོལ་བོ། སངས་རྒྱས་གཉན་ཆུང༌།
མནོ་སྒོམ་ཆེན་པོ་བཅས་ཡིན། ༈ མཁས་གྲུབ་ཁྱུང་པོ་རྣལ་འབྱོར། ཁོང་ནི་རབ་བྱུང་དང་པོའི་མེ་ཡོས་གོང་གི་བགྲང་བྱ་ཞེ་དགུ་མ་ས་ཕོ་སྟག་ལོ་སྟེ་སྤྱི་ལོ་༩༧༨ལོར་སྙེ་མོར་མངས་སུ་ཡབ་སྟག་སྐྱེས་དང༌། ཡུམ་བཀྲ་ཤིས་སྐྱིད་གཉིས་ཀྱི་སྲས་སུ་སྐུ་འཁྲུངས། རབ་བྱུང་གཉིས་པའི་མེ་མོ་ལུག་ལོ་སྟེ་སྤྱི་ལོ་༡༡༢༧ལོར་སྐུ་གཤེགས། ཁོང་དགུང་ལོ་བཅུ་པར་རྒྱ་བོད་ཡི་གེའི་འབྲི་ཀློག་ལེགས་པར་མཁྱེན། དུས་ཀྱི་འཁོར་ལོ་ལ་མཁས། དགུང་ལོ་བཅུ་གསུམ་པར་སློབ་དཔོན་གཡུང་དྲུང་རྒྱལ་བ་ལས་བོན་ཆོས་མཁས་པར་བསླབས་ནས་གཞན་ལ་བཤད་པས་དཔེ་འགྲེམས་བདུན་བརྒྱ་ཙམ་བྱུང༌། བླ་མ་འབྱུང་གནས་སེང་གེ་ལས་རྫོགས་ཆེན་སེམས་སྡེའི་སྐོར་མང་དུ་གསན་ནས་བཤད་པས་དེར་ཡང་སློབ་མ་བདུན་བརྒྱ་ཙམ་བྱུང༌། དེ་ནས་བལ་ཡུལ་དུ་ཕེབས་ཏེ་པཎྜི་ཏ་པ་སུ་མ་ཏི་ལས་ལོ་ཙཱ་བསླབས།
ལོ་ངོ་ལྔ་བཙུ་ཙམ་གྱི་རིང་ལ་རྒྱ་བལ་བོད་གསུམ་དུ་འབྱོན་བཞུད་མཛད། རྒྱ་བལ་དུ་བླ་མ་མཁས་པ་དང་གྲུབ་ཐོབ་བརྒྱ་དང་ལྔ་བཅུར་བསྟེན་ནས་མདོ་སྔགས་ཀྱི་གཞུང་དང་མན་ངག་མཐའ་ཡས་པ་ཐུགས་སུ་ཆུད། ཐུན་མོང་གི་བླ་མ་རྡོ་རྗེ་གདན་པ་ཆེན་པོ་དང༌། མཻ་ཏྲཱྀ་པ། སྦས་པའི་རྣལ་འབྱོར། རཱ་ཧུ་ལ་སྟེ་བཞི། ཐུན་མིན་གྱི་བླ་མ་ཡེ་ཤེས་ཀྱི་མཁའ་འགྲོ་མ་ནི་གུ་མ། སུ་ཁ་སིདྡྷི་སྟེ་དྲུག་པོ་དེ་གཙོ་བོར་མཛད། ནི་གུ་མ་ལས་སྒྱུ་ལུས་ཀྱི་ལམ་གྱི་དབང་དང༌། ཆོས་དྲུག་རྡོ་རྗེའི་ཚིག་རྐང༌།
སྒྱུ་མ་ལམ་རིམ་སོགས་གདམས་ངག་མང་དུ་གསན། མཻ་ཏྲཱི་པ་ལས་ཡེ་ཤེས་མགོན་པོའི་ཆོས་སྐོར་གསན། གླང་རི་ཐང་པ་རྡོ་རྗེ་སེང་གེ་ལས་བསྙེན་པར་རྫོགས། དེ་ནས་གཡས་རུ་ཤངས་སུ་བྱོན་ནས་ལོ་གསུམ་གྱི་ནང་དུ་ཤངས་ཞོང་གི་དགོན་པས་གཙོས་པའི་དགོན་པ་བརྒྱ་དང་རྩ་བརྒྱད་གསར་འདེབས་མཛད། དེ་ཕྱིས་ནས་ཤངས་པ་བཀའ་བརྒྱུད་དུ་གྲགས། གྲྭ་པ་ཁྲི་ཚོ་བརྒྱད་འདུས་པ་ལ་འཆད་ཉན་མཛད་ནས་ལོ་སུམ་ཅུའི་རིང་དུ་ཤངས་པ་བཀའ་བརྒྱུད་སྲོལ་གཏོད་ནས་དར་བར་མཛད་དོ། ཁོང་གི་སློབ་མ་གྲགས་ཆེ་བ་ནི་དྲི་མེད་ཤེས་རབ་ཀྱི་སྡོང་པོ་རྨེའུ་སྟོན་པ། ཕན་སེམས་ཡལ་ག་གཡོར་པོ་རྒྱ་མོ་ཆེ། སྙིང་རྗེའི་ལོ་འདབ་དངུལ་སྟོན་རིན་དབང༌། བྱམས་པའི་མེ་ཏོག་ལ་སྟོད་དཀོན་མཆོག་མཁར།
འོད་གསལ་སྙིང་པོ་ཞང་སྒོམ་ཆོས་སེང༌། སྒྱུ་ལུས་རྨི་ལམ་གྱི་འབྲས་བུ་སྨིན་པ་རྨོག་ལྕོགས་པ་རིན་ཆེན་བརྩོན་འགྲུས་བཅས་སོ།། །། རྩོམ་པ་པོའི་རྣམ་ཐར་མདོར་བསྡུས། རྩོམ་པ་པོའི་རྣམ་ཐར་མདོར་བསྡུས། - PAGE 2 -- PAGE 3 -- PAGE 1 -
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
