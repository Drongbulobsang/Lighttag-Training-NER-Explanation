རྡོ་རྗེ་ཕག་མོའི་ཆོ་ག
པོད ༢
རྡོ་རྗེ་ཕག་མོའི་ས་ཆོག
༄༅། །རྡོ་རྗེ་ཕག་མོའི་ས་ཆོག་བཞུགས་སོ། ། སྟེགས་ཀྱི་ཁར་ཤར་ལྷོ་ནས་བཟུང་མཆོད་པ་གཡོན་བསྐོར་བཤམས། ། སློབ་དཔོན་ས་སྟེགས་ཀྱི་ཤར་དུ་ཞལ་ནུབ་ཏུ་ཕྱོགས་པས་བཞུགས་ལ། བདག་ཉིད་སྐད་ཅིག་གིས་རྗེ་བཙུན་རྡོ་རྗེ་རྣལ་འབྱོར་མ་སྐུ་མདོག་དམར་མོ་ཞལ་གཅིག་ཕྱག་གཉིས་ཕྱག་གཡས་རྡོ་རྗེས་མཚན་པའི་གྲི་གུག་དང་གཡོན་པས་ཐོད་པ་བདུད་རྩིས་གང་བ་བསྣམ་པ་གྲུ་མོ་ན་ཁ་ཊྭཱཾ་ག་ཡོད་པ་རྒྱན་ཆ་ལུགས་ཐམས་ཅད་ཡོངས་སུ་རྫོགས་པའི་སྐུར་གྱུར། ལག་པའི་མཆོད་པའི་ཆོ་ག་ནི། བདུད་རྩི་རིལ་བུ་དང་ལྡན་པའི་མྱོས་བྱེད་ལ། ཨོཾ་ཨཱཿབིགྷྣཱནྟ་ཀྲྀ་ཏ་ཧཱུྃ་ཕཊ། ཀྱིས་གསངས། ཨོཾ་སྭ་བྷཱ་ཝ་ཤུདྡྷཿསརྦ་དྷརྨཿསྭ་བྷཱ་ཝ་ཤུདྡྷོཉ་ཧཾ། ཟླུམ་བསྐོར།
ཨོཾ་ཨཱཿཧཱུྃ་གིས་ཆོས་འབྱུང་དབུས་དང་ཕྱོགས་བཞིར། ཧྲཱིཿཧ་རི་ནི་ས། ཐིག་ལེ་ལྔ་བྱ། ཆོས་འབྱུང་གྲུ་གསུམ་གྱི་གཞལ་ཡས་ཁང་ཆེན་པོའི་དབུས་སུ་གདན་པདྨ་རོ་དང་ཉི་མའི་དཀྱིལ་འཁོར་གྱི་གདན་གྱི་སྟེང་དུ། དབུས་སུ་ཧྲཱིཿདམར་པོ། ཤར་དུ་ཧ་སྔོན་པོ། ལྷོར་རི་སེར་པོ། ནུབ་ཏུ་ནི་དམར་པོ། བྱང་དུ་ས་ལྗང་གུ། དེ་དག་ལས་འོད་འཕྲོས།
འཕགས་པ་མཆོད། སེམས་ཅན་ཐམས་ཅད་ལ་ཕོག ། སྡིག་པ་དང་སྒྲིབ་པ་ཐམས་ཅད་དག་ནས། ཚུར་འདུས་ཡོངས་སུ་གྱུར་པ་ལས། རྗེ་བཙུན་རྡོ་རྗེ་རྣལ་འབྱོར་མ་ལྷ་ལྔའི་རང་བཞིན་དུ་གྱུར། ཆང་གཏོར་ཞིང༌། ཨོཾ་བཛྲ་བཻ་རོ་ཙ་ནཱི་ཡེ་ཧ་རི་ནི་ས་ཧཱུྃ་ཧཱུྃ་ཕཊ་སྭཱཧཱ། ལག་གཉིས་བསངས། ཨོཾ་སྭ་བྷཱ་ཝ་ཤུདྡྷཿསརྦ་དྷརྨཿསྭ་བྷཱ་ཝ་ཤུདྡྷོཉ་ཧཾ། ལག་པ་གཡོན་པའི་མཐིལ་དུ་ཟླུམ་བསྐོར།
ཨོཾ་ཨཱཿཧཱུྃ་གིས་ཆོས་འབྱུང་བྱ། ཧྲཱིཿཧ་རི་ནི་ས་དབུས་དང་ཕྱོགས་བཞིར་ཐིག་ལེ་ལྔ་བྱ། ཆོས་འབྱུང་གྲུ་གསུམ་གྱི་གཞལ་ཡས་ཁང་ཆེན་པོའི་དབུས་སུ་གདན་པདྨ་རོ་དང་ཉི་མའི་དཀྱིལ་འཁོར་གྱི་གདན་གྱི་སྟེང་དུ། དབུས་སུ་ཧྲཱིཿདམར་པོ། ཤར་དུ་ཧ་སྔོན་པོ། ལྷོར་རི་སེར་པོ། ནུབ་ཏུ་ནི་དམར་པོ། བྱང་དུ་ས་ལྗང་ཁུ། དེ་དག་ལས་འོད་འཕྲོས། འཕགས་པ་མཆོད།
སེམས་ཅན་ཐམས་ཅད་ལ་ཕོག ། སྡིག་པ་དང་སྒྲིབ་པ་ཐམས་ཅད་དག་ནས། ཚུར་འདུས་ཡོངས་སུ་གྱུར་པ་ལས། དབུས་སུ་རྗེ་བཙུན་རྡོ་རྗེ་རྣལ་འབྱོར་མ་སྐུ་མདོག་དམར་མོ། ཞལ་གཅིག་ཕྱག་གཉིས་ཕྱག་གཡས་རྡོ་རྗེས་མཚན་པའི་གྲི་གུག་དང༌། གཡོན་པས་ཐོད་པ་བདུད་རྩིས་བཀང་བ་བསྣམས་པ། གྲུ་མོ་ན་ཁ་ཊྭཱཾ་ག་ཡོད་པ། རྒྱན་ཆ་ལུགས་ཐམས་ཅད་ཡོངས་སུ་རྫོགས་པར་གྱུར། དེའི་ཤར་དུ་ཧ་ལས་རྡོ་རྗེ་མཁའ་འགྲོ་མ་སྐུ་མདོག་སྔོན་མོ། ལྷོར་རི་ལས་རིན་ཆེན་མཁའ་འགྲོ་མ་སྐུ་མདོག་སེར་མོ།
ནུབ་ཏུ་ནི་ལས་པདྨ་མཁའ་འགྲོ་མ་སྐུ་མདོག་དམར་མོ། བྱང་དུ་ས་ལས་ལས་ཀྱི་མཁའ་འགྲོ་མ་སྐུ་མདོག་ལྗང་ཁུ། དེ་དག་ཐམས་ཅད་ཀྱང་ཞལ་གཅིག་ཕྱག་གཉིས། གཡས་པ་རྣམས་ཀྱིས་རྡོ་རྗེ་དང༌། རིན་པོ་ཆེ་དང༌། པདྨ་དང༌། རལ་གྲིས་མཚན་པའི་གྲི་གུག་འཛིན་ཞིང༌། གཡོན་པ་རྣམས་ཀྱིས་ཐོད་པ་བདུད་རྩིས་བཀང་བ་བསྣམས་པ། གྲུ་མོ་ན་ཁ་ཊྭཱཾ་ག་ཡོད་པ། རྒྱན་ཆ་ལུགས་ཐམས་ཅད་ཡོངས་སུ་རྫོགས་པར་གྱུར།
ཨོཾ་བཛྲ་བཻ་རོ་ཙ་ནཱི་ཡེ་ཧ་རི་ནི་ས་ཤྲཱི་བཛྲ་ཡོ་གི་ནཱི་བཛྲ་ཨརྒྷཾ་ཨཱཿཧཱུྃ་སྭཱཧཱ། པུཥྤེ། དྷཱུ་པེ། ཨཱ་ལོ་ཀེ། གནྡྷེ། ནཻ་ཝིདྱ། ཤབྡ་ཨཱཿཧཱུྃ་སྭཱཧཱ། པཉྩ་ཨ་མྲྀ་ཏ་ཨཱཿཧཱུྃ་སྭཱཧཱ། མཱ་ཏངྒི་ཨཱཿཧཱུྃ་སྭཱཧཱ། དཔལ་ལྡན་རྡོ་རྗེ་མཁའ་འགྲོ་མ། །
མཁའ་འགྲོ་མ་ཡི་འཁོར་ལོ་བསྒྱུར། ། ཡེ་ཤེས་ལྔ་དང་སྐུ་གསུང་ཐུགས། ། འགྲོ་བ་སྐྱོབས་ལ་ཕྱག་འཚལ་བསྟོད། ། ཇི་སྙེད་རྡོ་རྗེ་མཁའ་འགྲོ་མ། ། ཀུན་ཏུ་རྟོག་པ་འཆིང་གཅོད་ཅིང༌། ། འཇིག་རྟེན་བྱ་བ་རབ་འཇུག་མ། ། དེ་སྙེད་རྣམས་ལ་ཕྱག་འཚལ་བསྟོད། ། ལྟེ་བའི་དབུས་ནས་འབྱུང་བཞི་འཕྲོས། ། ཆོས་དང་ལོངས་སྤྱོད་རྫོགས་པར་ལྡན། ། མཁའ་འགྲོ་མ་རྣམས་སྡུད་མཛད་མ། །
རྗེ་བཙུན་མ་ལ་ཕྱག་འཚལ་བསྟོད། ། རང་གི་ལྟེ་བའི་ས་བོན་གྱི་འོད་ཟེར་གྱིས་ཡེ་ཤེས་པ་སྤྱན་དྲངས་པར་བསམ་པ། མ་ལུས་སེམས་ཅན་ཀུན་གྱི་མགོན་གྱུར་ཅིང༌། ། བདུད་སྡེ་དཔུང་བཅས་མི་བཟད་འཇོམས་མཛད་ལྷ། ། དངོས་རྣམས་མ་ལུས་ཇི་བཞིན་མཁྱེན་གྱུར་པའི། ། བཅོམ་ལྡན་རྡོ་རྗེ་ཕག་མོ་འཁོར་བཅས་རྣམས། ། སེམས་ཅན་དོན་ལ་དགོངས་མཛོད་ལ། ། སྐད་ཅིག་ཙམ་གྱིས་གཤེགས་སུ་གསོལ། ། ཨོཾ་ཨེ་ཨཱ་ར་ལི་ཧོཿབཛྲ་ཝཱརཱ་ཧཱི། ཛཿཧཱུྃ་བྃ་ཧོཿ
བུདྡྷ་ཌཱ་ཀི་ནཱི་ཡེ། བཛྲ་ཌཱ་ཀི་ནཱི་ཡེ། རཏྣ་ཌཱ་ཀི་ནཱི་ཡེ། པདྨ་ཌཱ་ཀི་ནཱི་ཡེ། ཀརྨ་ཌཱ་ཀི་ནཱི་ཡེ། བི་ཤྭ་ཌཱ་ཀི་ནཱི་ཡེ། ལོ་ཀ་ཌཱ་ཀི་ནཱི་ཡེ། ས་མ་ཡ་སྟྭཾ། དྲྀ་ཤྱཧོཿ ཕེཾ་ཕེཾ་ཕེཾ།
ཨོཾ་ཤྲཱི་བཛྲ་ཝཱརཱ་ཧཱི། ཨོཾ་བཛྲ་ཨརྒྷཾ་ཨཱཿཧཱུྃ་སྭཱཧཱ། ཨོཾ་བཛྲ་པུཥྤེ་ཨཱཿཧཱུྃ། དྷཱུ་པེ། ཨཱ་ལོ་ཀེ། གནྡྷེ། ནཻ་ཝིདྱ། ཤབྡ་ཨཱཿཧཱུྃ་སྭཱཧཱ། པཉྩ་ཨ་མྲྀ་ཏ་ཨཱཿཧཱུྃ་སྭཱཧཱ། མཱ་ཏངྒི་ཨཱཿཧཱུྃ་སྭཱཧཱ།
ཨོཾ་བཅོམ་ལྡན་མགོན་པོ་དཔའ་བོ་ཆེན་པོ་ནི། ། བསྐལ་པའི་མེ་དཔུང་ལྟ་བུར་རབ་ཏུ་འབར། ། རལ་པའི་ཅོད་པན་དབུ་ཡི་རྒྱན་དུ་བཅིངས། ། མཆེ་བ་རབ་གཙིགས་དྲག་ཤུལ་འཇིགས་པའི་ཞལ། ། དབུ་ལ་སྤྱན་གསུམ་གཟི་བརྗིད་ལྡན་པ་པོ། ། དགྲ་སྟྭ་ཞགས་པ་ཁ་ཊྭཱཾ་མདུང་རྩེ་བསྣམས། ། རབ་འཇིགས་སྟག་གི་པགས་པ་སྐུ་ལ་གསོལ། ། སྐུ་ཆེན་དུད་ཀ་བགེགས་འདུལ་མཛད་ལ་འདུད། ། བཅོམ་ལྡན་རྣམ་ཀུན་རྡོ་རྗེ་ཕག་མོ་ཆེ། ། འཇིག་རྟེན་གསུམ་གཞན་རྒོལ་བས་མི་ཚུགས་ཤིང༌། །
འབྱུང་པོའི་འཇིགས་པ་མ་ལུས་རྡོ་རྗེ་ཕག་མོས་འཇོམས། ། རྡོ་རྗེ་གདན་བཞུགས་ཚངས་པ་ལས་རྒྱལ་ཞིང༌། ། བདུད་ཀྱི་འཇིགས་པ་མ་ལུས་སྐེམས་ཤིང་ཕམ་མཛད་མ། ། སྐྱེས་གནས་འབྱུང་བ་ཀུན་གྱི་རང་བཞིན་གཟུགས། ། ས་གསུམ་དབང་ཕྱུག་ཆོས་རྣམས་ཡོངས་རྫོགས་མཛད། ། རྣལ་འབྱོར་འདོད་པའི་དབང་ཕྱུག་མ་ལ་འདུད། ། ནམ་མཁའི་ལྷ་ཚོགས་རྣམས་ལག་པའི་ལྷ་ཚོགས་ལ་ཐིམ། ལག་པའི་ལྷ་ཚོགས་རྣམས་ཆང་ནང་གི་ལྷ་ཚོགས་ལ་ཐིམ་པས་ཐབས་དང་ཤེས་རབ་གཉིས་སུ་མེད་པའི་ཡེ་ཤེས་ཀྱི་བདུད་རྩིའི་རྒྱ་མཚོ་ཆེན་པོར་གྱུར། ཨོཾ་ཨཱཿཧཱུྃ། གཡོན་པའི་མཐེབ་སྲིན་གྱིས་བདུད་རྩི་བླངས་ནས་ཕྱོགས་མཚམས་སུ་གཏོར་ཞིང༌།
ཨོཾ་བཛྲ་བཻ་རོ་ཙ་ནཱི་ཡེ་ཧ་རི་ནི་ས་ཧཱུྃ་ཧཱུྃ་ཕཊ་སྭཱཧཱ། ཕྱི་རོལ་གྱི་བགེགས་དང་མ་དག་པའི་ཚོགས་ཚར་བཅད་ནས་མཁའ་འགྲོ་མའི་དྲ་གུར་བསྲུང་བའི་འཁོར་ལོའི་རང་བཞིན་དུ་གྱུར། རང་ལ་གཏོར་ལ། རང་གི་བ་སྤུའི་བུ་ག་ཐམས་ཅད་ཀྱང་མཁའ་འགྲོ་མའི་ཚོགས་ཀྱིས་གང་བར་གྱུར། ཚོགས་དང་མཆོད་རྫས་ལ་གཏོར་ལ། མཆོད་པའི་ཡོ་བྱད་ཐམས་ཅད་བདུད་རྩིའི་རང་བཞིན་དུ་གྱུར། རྩ་བ་དང་བརྒྱུད་པའི་བླ་མ་རྣམས་དང༌། ཡི་དམ་ཆོས་སྐྱོང་གི་མཚན་སྨོས་ལ། ༈ ཨོཾ་ཨཱཿཧཱུྃ། བྱིན་རླབས་ཀྱི་རྩ་བ་བཀའ་བརྒྱུད་བླ་མ་རྣམས་ཀྱི་ཞལ་དུ་ཨོཾ་ཨཱཿཧཱུྃ།
དངོས་གྲུབ་ཀྱི་རྩ་བ་ཡི་དམ་ལྷ་ཚོགས་རྣམས་ཀྱི་ཞལ་དུ༴ ཕྲིན་ལས་ཀྱི་རྩ་བ་ཆོས་སྐྱོང་སྲུང་མ་རྣམས་ཀྱི་ཞལ་དུ༴ གཞན་ཡང་འགྲོ་བ་རིགས་དྲུག་ལམ་རྒྱུད་ལྔ་སྐྱེ་གནས་རྣམ་པ་བཞིས་བསྡུས་པའི་སེམས་ཅན་ཐམས་ཅད་ཡི་དམ་གྱི་ལྷར་གསལ་བའི་ཞལ་དུ་ཨོཾ་ཨཱཿཧཱུྃ། མཐར། ཨོཾ་ཨཱཿཧཱུྃ། བཏགས་ནས་འབུལ་ལོ། ། རང་གི་ལྕེ་ཐོག་ཏུ་བཞག་ནས་བདུད་རྩི་མྱང་ལ། ཨོཾ་ཨཱཿཧཱུྃ། ཞེས་བརྗོད་དོ། ༈ །ཨོཾ་ཨཱཿབིགྷྣཱནྟ་ཀྲྀ་ཏ་ཧཱུྃ་ཕཊ།
ཀྱིས་བསང༌། ཨོཾ་སྭ་བྷཱ་ཝ་སོགས་བདག་བསྐྱེད་ཡོངས་རྫོགས་བཟླས་པ་བསྡུ་ལྡང་ཕྱག་རྒྱ་ལྔས་བརྒྱན་པ་གསལ་བར་གྱུར། བར་གསུང༌། ལྷ་སྟ་གོན་ནི། སྟེགས་བུའི་སྟེང་གི་ནམ་མཁར་བསངས་ཏེ། ཨོཾ་ཨཱཿབིགྷྣཱནྟ་ཀྲྀ་ཏ་ཧཱུྃ་ཕཊ། གཡོན་པའི་མཐེབ་སྲིན་གྱིས་བདུད་རྩི་བླངས་ཏེ་སྨིན་མཚམས་ནས་བཟུང་གཡོན་བསྐོར་བྱས་ལ། ཨོཾ་སྭ་བྷཱ་ཝ་ཤུདྡྷཿསརྦ་དྷརྨཿསྭ་བྷཱ་ཝ་ཤུདྡྷོཉ་ཧཾ། ཨོཾ་ཨཱཿཧཱུྃ། ཞེས་བརྗོད་པས་རྣ་བ་གཡོན་ནས་གཡས་ཀྱི་བར་དེ་ནུབ་སླར་རྣ་བ་གཡོན་དུ་འཐེན་པ་གདན་ཐབས་དང༌།
ཨོཾ་ཨཱཿཧཱུྃ། ཞེས་པས་སྨིན་མཚམས་ནས་རླུང་དང་དེ་ནས་བདེན་བྲལ་སླར་སྨིན་མཚམས་སུ་འཐེན་པ་ཁང་ཐབས་གྲུབ། ཨོཾ་བཛྲ་བཻ་རོ་ཙ་ནཱི་ཡེ་ཧཱུྃ་ཧཱུྃ་ཕཊ་སྭཱ་ཧཱ། དབུས་སུ་བདུད་རྩི་འཐོར། ཨོཾ་བཛྲ་ཌཱ་ཀི་ནཱི་ཡེ་ཧཱུྃ་ཧཱུྃ་ཕཊ་སྭཱ་ཧཱ། ཤར་དུ་བདུད་རྩི་འཐོར། ཨོཾ་རཏྣ་ཌཱ་ཀི་ནཱི་ཡེ་ཧཱུྃ་ཧཱུྃ་ཕཊ་སྭཱ་ཧཱ། ལྷོར་བདུད་རྩི་འཐོར་ལ། ཨོཾ་པདྨ་ཌཱ་ཀི་ནཱི་ཡེ་ཧཱུྃ་ཧཱུྃ་ཕཊ་སྭཱ་ཧཱ། ནུབ་ཏུ་བདུད་རྩི་འཐོར་ལ།
ཨོཾ་ཀརྨ་ཌཱ་ཀི་ནཱི་ཡེ་ཧཱུྃ་ཧཱུྃ་ཕཊ་སྭཱ་ཧཱ། བྱང་དུ་བདུད་རྩི་འཐོར་ལ། ཧྲཱིཿཧ་རི་ནི་ས། བརྗོད་པས་དབུས་དང་ཕྱོགས་བཞིར་ཐིག་ལེའི་ཚུལ་དུ་བདུད་རྩིའི་ཐིག་པ་རེག་ལ། སྟོང་པའི་ངང་ལས་མདུན་གྱི་ནམ་མཁར་ཨེ་ལས་ཆོས་ཀྱི་འབྱུང་གནས་གྲུ་གསུམ་པ། རྩ་བ་ཕྲ་བ་ཐུར་དུ་ཟུག་པ། ཁ་གདེངས་ཆེ་བ་གྱེན་དུ་བསྟན་པ། ཕྱི་དཀར་ལ་ནང་དམར་བ། ཡངས་ཤིང་རྒྱ་ཆེ་བ་དེའི་དབུས་སུ་གདན་པདྨ་རོ་དང་ཉི་མའི་དཀྱིལ་འཁོར་གྱི་གདན་གྱི་སྟེང་དུ་ཡི་གེ་ཧྲཱིཿདམར་པོ་ཚེག་དྲག་དང་བཅས་པ་དེ་ལས་འོད་ཟེར་འཕྲོས། འཕགས་པ་མཆོད།
སེམས་ཅན་ཐམས་ཅད་ལ་ཕོག ། སྡིག་པ་དང་སྒྲིབ་པ་ཐམས་ཅད་དག་ནས་ཇོ་མོའི་སྐུར་གྱུར། ཚུར་འདུས་ཧྲཱིཿལ་ཐིམ་པས་ཆུ་ལ་ཉ་ལྡང་བའི་ཚུལ་དུ་རྗེ་བཙུན་རྡོ་རྗེ་རྣལ་འབྱོར་མའི་སྐུར་གྱུར་པ་ནི། དེ་ཡང་ཆོས་ཐམས་ཅད་ཆོས་ཀྱི་སྐུར་རོ་གཅིག་པའི་ཕྱིར་ཞལ་གཅིག་དང་ལྡན་པ། ཐབས་དང་ཤེས་རབ་ཟུང་དུ་འཇུག་པའི་ཕྱིར་ཕྱག་གཉིས་དང་ལྡན་པ། རབ་ཏུ་འཇིགས་པའི་སྐུ་བདུད་དཔུང་གི་ཚོགས་ལ་ཁྲོས་ཤིང་ཆེར་ཁྲོས་པ། སྐུ་མདོག་དམར་ཞིང་འོད་ཟེར་རབ་ཏུ་འབར་བས་སྟོང་གསུམ་ཐམས་ཅད་ཁྱབ་ཅིང་རྟེན་པ་དང་གཡོ་བའི་བཅུད་འཕྲོག་པར་བྱེད་པ། ཕྱག་གཉིས་ཀྱིས་རྡོ་རྗེའི་གྲི་གུག་དང་ཐོད་ཁྲག་བསྣམས་ཤིང་གར་སྟབས་སུ་འགྱིང་བ། ཡབ་ཧེ་རུ་ཀ་སྦས་པའི་ཚུལ་དུ་སྦྱོར་བས་ཁ་ཊྭཱཾ་ག་མཆན་ཁུང་ན་ཡར་བསྒྲེང་བ། བཅུ་དྲུག་ལོན་པའི་ན་ཚོད་ལྟར་བཅུད་ཀྱིས་རྒྱས་ཤིང་ནུ་མ་འབུར་བ།
དུས་གསུམ་མཁྱེན་ཕྱིར་རབ་ཏུ་གཏུམ་པའི་སྤྱན་གསུམ་ཁྲག་ལྟར་དམར་ཞིང་ཟླུམ་ལ་གཡོ་བ། བདུད་བཞི་འདུལ་བའི་ཕྱིར་ཁྲོ་གཉེར་དང་མཆེ་བ་རྣམ་པར་བརྩིགས་ཤིང་མ་མཆུ་ཚེམས་ཀྱིས་མནན་པ། དབུ་སྐྲ་ཁམ་ནག་གྱེན་དུ་བརྫེས་པ་ལ་རིགས་ལྔས་མཚན་པའི་ཕྱིར་ཐོད་པ་སྐམ་པོ་ལྔའི་ཕྲེང་བས་དབུ་ལ་བརྒྱན་པ། ཕ་རོལ་ཏུ་ཕྱིན་པ་དྲུག་ཡོངས་སུ་རྫོགས་པའི་ཕྱིར་ཐལ་བ་སྤངས་པའི་ཕྱག་རྒྱ་ལྔས་བརྒྱན་པ། འདུ་བྱེད་ལྔ་བཅུ་རྩ་གཅིག་ཡོངས་སུ་དག་པའི་ཕྱིར་ཐོད་རློན་ལྔ་བཅུ་རྩ་གཅིག་གིས་དོ་ཤལ་བྱས་པ། མེ་ཏོག་དམར་པོའི་ཕྲེང་བ་དང་དྲིལ་བུ་གཡེར་ཁ་དང་རུས་པའི་རྒྱན་ཆ་དུ་མས་བརྒྱན་པ། འཁོར་འདས་གཉིས་ཀྱི་མཐའ་ལ་མི་གནས་པའི་ཕྱིར་གདན་པདྨ་རོ་དང་ཉི་མའི་དཀྱིལ་འཁོར་གྱི་སྟེང་དུ་ཞབས་བརྐྱང་བསྐུམ་གྱི་གར་སྟབས་སུ་བཞུགས་པའོ། ། གཞུང་དུ་ཕྱོགས་ཀྱི་པདྨ་འདབ་བཞི་ལ། ། འབྱུང་བཞི་བསྐྱེད་པའི་ས་བོན་ལས། ། རིགས་བཞི་མཁའ་འགྲོ་རྣམ་བཞི་བསྐྱེད། །
ཅེས་དང༌། ཞལ་གདམས་ཀྱི་ཐོག་མར། དེའི་ཤར་དུ་ཧ་ལས་རྡོ་རྗེ་མཁའ་འགྲོ་མ་སྐུ་མདོག་སྔོན་མོ། ལྷོར་རི་ལས་རིན་ཆེན་མཁའ་འགྲོ་མ་སྐུ་མདོག་སེར་མོ། ནུབ་ཏུ་ནི་ལས་པདྨ་མཁའ་འགྲོ་མ་སྐུ་མདོག་དམར་མོ། བྱང་དུ་ས་ལས་ལས་ཀྱི་མཁའ་འགྲོ་མ་སྐུ་མདོག་ལྗང་ཁུ། དེ་ཐམས་ཅད་ཀྱང་ཞལ་གཅིག་ཕྱག་གཉིས། གཡས་པ་རྣམས་ཀྱིས་རྡོ་རྗེ་དང༌། རིན་པོ་ཆེ་དང༌། པདྨ་དང༌།
རལ་གྲིས་མཚན་པའི་གྲི་གུག་བསྣམས་པ། གཡོན་པ་རྣམས་ཀྱིས་ཐོད་པ་བདུད་རྩིས་བཀང་བ་བསྣམས་པ། གྲུ་མོ་ན་ཁ་ཊྭཱཾ་ག་ཡོད་པ། རྒྱན་ཆ་ལུགས་ཐམས་ཅད་གཙོ་མོ་དང་མཚུངས་པའོ། ། གཙོ་མོའི་གསང་གནས་སུ་ཆོས་འབྱུང་གྲུ་གསུམ་མེའི་དཀྱིལ་འཁོར་ལྟ་བུའི་དབུས་སུ་ཡི་གེ་ཧྲཱིཿདམར་པོ་འཁོར་གྱི་མཁའ་འགྲོ་མ་བཞིའི་ཐུགས་ཀར་ཧ་རི་ནི་ས་ཡི་གེ་ལྔ་ལས་འོད་ཟེར་འཕྲོས་པས། ཨོ་རྒྱན་གྱི་གནས་ནས་རྗེ་བཙུན་རྡོ་རྗེ་རྣལ་འབྱོར་མ་རིགས་བཞི་མཁའ་འགྲོའི་ཚོགས་དང་བཅས་པ་ལ་བླ་མ་ཡི་དམ་སངས་རྒྱས་བྱང་ཆུབ་སེམས་དཔའི་ཚོགས་དཔག་ཏུ་མེད་པས་བསྐོར་བ་མདུན་གྱི་ནམ་མཁའི་གནས་སུ་བཛྲ་ས་མཱ་ཛཿ ཧཱུྃ། སྣང་བ་ཆོས་སྐུའི་གཞལ་ཡས་ནས། ། རྩ་བའི་བླ་མ་གཤེགས་སུ་གསོལ། ། ཆོས་དབྱིངས་དག་པའི་གཞལ་ཡས་ནས། །
བཀའ་བརྒྱུད་བླ་མ་གཤེགས་སུ་གསོལ། ། ཆོས་སྐུ་སྤྲོས་བྲལ་དག་པ་ལ། ། ལོངས་སྐུ་སྒྱུ་མའི་སྐུར་བསྟན་པ། ། མཁའ་འགྲོའི་ཚོགས་བཅས་རྣལ་འབྱོར་མ། ། ཕྱག་རྒྱ་ཆེན་པོའི་དབྱིངས་ནས་བཞེངས། ། སེམས་ཅན་དོན་ལ་དགོངས་མཛོད་ལ། ། སྐད་ཅིག་ཙམ་གྱིས་གཤེགས་སུ་གསོལ། ། མི་འགྱུར་གནས་པའི་གཞལ་ཡས་ནས། ། རྡོ་རྗེ་མཁའ་འགྲོ་གཤེགས་སུ་གསོལ། ། བདེ་ཆེན་དག་པའི་གཞལ་ཡས་ནས། །
སངས་རྒྱས་མཁའ་འགྲོ་གཤེགས་སུ་གསོལ། ། གཏེར་འབྱུང་ཡིད་བཞིན་གཞལ་ཡས་ནས། ། རིན་ཆེན་མཁའ་འགྲོ་གཤེགས་སུ་གསོལ། ། ཤེས་རབ་བཙུན་མོའི་བྷ་ག་ནས། ། པདྨ་མཁའ་འགྲོ་གཤེགས་སུ་གསོལ། ། མཆོད་རྟེན་དཀར་པོའི་དཔལ་གྲགས་ནས། ། སྣ་ཚོགས་མཁའ་འགྲོ་གཤེགས་སུ་གསོལ། ། དུར་ཁྲོད་ཆེན་པོའི་གནས་བརྒྱད་ནས། ། ལས་ཀྱི་མཁའ་འགྲོ་གཤེགས་སུ་གསོལ། ། རོ་ལངས་འཁྲུག་པའི་དུར་ཁྲོད་ནས། །
འཇིག་རྟེན་མཁའ་འགྲོ་གཤེགས་སུ་གསོལ། ། སྟེང་འོག་ཕྱོགས་མཚམས་སོ་སོ་ནས། ། ཆོས་སྐྱོང་སྲུང་མ་གཤེགས་སུ་གསོལ། ། ཨོཾ་ཨེ་ཨཱ་ར་ལི་ཧོཿབཛྲ་ཝཱརཱ་ཧཱི། ཛཿཧཱུྃ་བྃ་ཧོ། བུདྡྷཱ་ཌཱ་ཀི་ནཱི་ཡེ། བཛྲ་ཌཱ་ཀི་ནཱི་ཡེ། རཏྣ་ཌཱ་ཀི་ནཱི་ཡེ། པདྨ་ཌཱ་ཀི་ནཱི་ཡེ། ཀརྨ་ཌཱ་ཀི་ནཱི་ཡེ།
བི་ཤྭོ་ཌཱ་ཀི་ནཱི་ཡེ། ལོ་ཀཱ་ཌཱ་ཀི་ནཱི་ཡེ། ས་མ་ཡ་སྟྭཾ། དྲྀ་ཤྱ་ཧོ། ཕེཾ་ཕེཾ་ཕེཾ། བཅོམ་ལྡན་འདིར་ནི་བྱོན་པ་ལེགས། ། བདག་ཅག་བསོད་ནམས་སྐལ་པར་ལྡན། ། བདག་གི་མཆོད་ཡོན་བཞེས་སླད་དུ། ། འདི་ཉིད་དུ་ནི་བཞུགས་སུ་གསོལ། ། སྟོང་གསུམ་ཀུན་དང་མཉམ་པ་ཡི། །
པདྨ་འདབ་བརྒྱད་གེ་སར་བཅས། ། བདེ་ཞིང་ཡངས་པར་འབུལ་ལགས་ན། ། ཅི་བདེར་བར་ནི་བཞུགས་སུ་གསོལ། ། ཨོཾ་ཤྲཱི་བཛྲ་ཝཱརཱ་ཧཱི་པདྨ་ཀ་མ་ལ་ཡེ་སྟྭཾ། ཨོཾ་ཤྲཱི་བཛྲ་ཝཱརཱ་ཧཱི་བཛྲ་ཨརྒྷཾ་པྲ་ཏཱིཙྪ་སྭཱཧཱ། ཨོཾ་བཛྲ་པུཥྤེ། དྷཱུ་པེ། ཨཱ་ལོ་ཀེ། གནྡྷེ། ནཻ་ཝིདྱེ།
ཤབྡ་ཨཱཿཧཱུྃ། བཛྲ་ཝཱརཱ་ཧཱི། ཨོཾ་ཨཱཿཧཱུྃ། བུདྡྷ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། བཛྲ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། རཏྣ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། པདྨ་ཌཱ་ཀི་ནཱི་ཡེ།
ཨོཾ་ཨཱཿཧཱུྃ། ཀརྨ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། བི་ཤྭ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། ལོ་ཀ་ཌཱ་ཀི་ནཱི་ཡེ། ཨོཾ་ཨཱཿཧཱུྃ་གིས་ནང་མཆོད་ཀྱང་འབུལ། དེ་རྣམས་ཀྱི་སྐུ་ལས་རྗེ་བཙུན་མ་གཙོ་འཁོར་གྱི་སྐུ་དཔག་ཏུ་མེད་པ་བྱོན། སྤྱི་བོར་ཐིམ། བདེ་བ་དང་ནུས་པ་བསྐྱེད།
དེ་རྣམས་ཀྱི་གསུང་ལས་སྔགས་ཨཱ་ལི་ཀཱ་ལི་དཀར་པོ་དང་དམར་པོའི་ཕྲེང་བ་བྱུང༌། མགྲིན་པར་ཐིམ། མཐུ་དང་ནུས་པ་བསྐྱེད། དེ་རྣམས་ཀྱི་ཐུགས་ལས་བྱང་ཆུབ་སེམས་ཀྱི་ཆུ་རྒྱུན་ཡེ་ཤེས་ལྔའི་རང་བཞིན་བྱོན། སྙིང་གར་ཐིམ། བདེ་སྟོང་གི་ཡེ་ཤེས་རྒྱུད་ལ་སྐྱེས། ལྷ་མོ་དེ་རྣམས་རང་རང་གི་སྐུ་ལ་ཐིམ་པས་གཉིས་སུ་མེད་པར་གྱུར། མདུན་བསྐྱེད་ལ་དམིགས་པའི་བཟླས་པ་བྱ། ཨོཾ་བཛྲ་བཻ་རོ་ཙ་ནཱི་ཡེ་ཧ་རི་ནི་ས་ཧཱུྃ་ཧཱུྃ་ཕཊ་སྭཱཧཱ། མཆོད་བཞི་བཟླས་པ་གྲུབ་ནས་སྟེགས་ཀྱི་ཁར་མཆོད་ཁ་གསོས་ལ།
ཨོཾ་ཤྲཱི་བཛྲ་ཝ་ར་ཧཱི་བཛྲ་ཨརྒྷཾ་པྲ་ཏིཙྪ་སྭཱ་ཧཱ། པུཥྤེ། དྷཱུཔེ། ཨ་ལོ་ཀེ། གནྡྷེ། ནཻ་ཝིདྱ། ཤབྡ། པཉྩ་ཨ་མྲྀ་ཏ། མ་ཏངྒི་དང༌། དཔལ་ལྡན་རྡོ་རྗེ་མཁའ་འགྲོ་མ། །
མཁའ་འགྲོ་མ་ཡི་འཁོར་ལོ་སྒྱུར། ། ཡེ་ཤེས་ལྔ་དང་སྐུ་གསུང་ཐུགས། ། འགྲོ་བ་སྐྱོབ་ལ༴ ཇི་སྙེད་རྡོ་རྗེ་མཁའ་འགྲོ་མ། ། ཀུན་ཏུ་རྟོག་པ་འཆིང་གཅོད་ཅིང༌། ། འཇིག་རྟེན་བྱ་བ་རབ་འཇུག་མ། ། དེ་སྙེད་རྣམས་ལ༴ ལྟེ་བའི་དབུས་ནས་འབྱུང་བཞི་འཕྲོ། ། ཆོས་དང་ལོངས་སྤྱོད་རྫོགས་པར་ལྡན། ། མཁའ་འགྲོ་མ་རྣམས་སྡུད་མཛད་མ། །
རྗེ་བཙུན་མ་ལ་ཕྱག་འཚལ་བསྟོད། ། ཅེས་པས་བསྟོད། སློབ་དཔོན་གྱིས་སྤོས་དང་རྡོར་དྲིལ་འཛིན་ཅིང་ཐལ་མོ་སྦྱར་ནས། རྡོ་རྗེ་འཛིན་པ་བདག་གིས་ཕྱོགས་འདིར་བཅོམ་ལྡན་འདས་མའི་དཀྱིལ་འཁོར་འབྲི་ཞིང་དངོས་གྲུབ་སྒྲུབ་པར་འདོད་པས་རྗེས་སུ་གནང་བ་སྩལ་ཞིང་བྱིན་གྱིས་བརླབ་པར་མཛད་དུ་གསོལ། ཅེས་ལན་གསུམ་གྱིས་གསོལ་བ་བཏབ། ཕྱོགས་འདིར་དཀྱིལ་འཁོར་བྲིས་ལ་རང་གཞན་གྱི་དོན་རྒྱ་ཆེན་པོ་གྱིས་ཤིག ། ཅེས་གནང་བ་བྱིན་པར་གྱུར། སླར་ཡང༌། ཨོཾ་ཤྲཱི་བཛྲ་ཝ་ར་ཧཱི་བཛྲ་ཨརྒྷཾ་པྲ་ཏིཙྪ་སྭཱ་ཧཱ། པུཥྤེ།
དྷཱུཔེ། ཨ་ལོ་ཀེ། གནྡྷེ། ནཻ་ཝིདྱ། ཤབྡ། པཉྩ་ཨ་མྲྀ་ཏ། མ་ཏངྒི་དང༌། ཨོཾ་བཅོམ་ལྡན་རྣམ་ཀུན་རྡོ་རྗེ་ཕག་མོ་ཆེ། ། འཇིག་རྟེན་གསུམ་གཞན་རྒོལ་བས་མི་ཚུགས་ཤིང༌། ། འབྱུང་པོའི་འཇིགས་པ་མ་ལུས་རྡོ་རྗེ་ཕག་མོས་འཇོམས། །
རྡོ་རྗེ་གདན་བཞུགས་ཚངས་པ་ལས་རྒྱལ་ཞིང༌། ། བདུད་ཀྱི་འཇིགས་པ་མ་ལུས་སྐེམས་ཤིང་ཕམ་མཛད་མ། ། སྐྱེས་གནས་འབྱུང་བ་ཀུན་གྱི་རང་བཞིན་གཟུགས། ། ས་གསུམ་དབང་ཕྱུག་ཆོས་རྣམས་ཡོངས་རྫོགས་མཛད། ། རྣལ་འབྱོར་འདོད་པའི་དབང་ཕྱུག་མ་ལ་འདུད། ། ཅེས་པས་བསྟོད། རྟེན་དང་བརྟེན་པར་བཅས་པའི་ནམ་མཁའི་ཁམས་དེ་ཉིད་དུ་བཞུགས་པར་གྱུར། བསོད་ནམས་འདི་ཡིས་ཐམས་ཅད་གཟིགས་པ་ཉིད། ། ཐོབ་ནས་ཉེས་པའི་དགྲ་རྣམས་ཕམ་བྱས་ནས། ། སྐྱེ་རྒ་ན་འཆིའི་རྦ་རླབས་འཁྲུགས་པ་ཡི། །
སྲིད་པའི་མཚོ་ལས་འགྲོ་བ་སྒྲོལ་བར་ཤོག དེ་ནས་ཐིག་གདབ་ཅིང་རྡུལ་མཚོན་གྱི་བྱ་བ་སོགས་ལེགས་པར་གྲུབ་ནས། ལྷག་ཆད་བརྟག་ཅིང་སློབ་དཔོན་གྱིས་ཡིག་བརྒྱ་གསུང་ཞིང་བསྐོར་བ་གསུམ་གྱི་མཐར། ནམ་མཁར་བཞུགས་པའི་སྟ་གོན་གྱི་ལྷའི་དཀྱིལ་འཁོར་རྟེན་དང་བརྟེན་པར་བཅས་པ་རྡུལ་ཚོན་གྱི་དཀྱིལ་འཁོར་ལ་ཐིམ་པས་དོན་དམ་ཡེ་ཤེས་ཀྱི་དཀྱིལ་འཁོར་གྱི་ངོ་བོ་ཉིད་དུ་གྱུར། རྡོ་རྗེ་བསྡུ་བའི་རྒྱས། ཨོཾ་ཤྲཱིཿབཛྲ་ཝཱ་རཱ་ཧཱི་ས་པ་རི་ཝཱར་བཛྲ་ས་མ་ཡ་ཛཿ ཛཿཧཱུྃ་བཾ་ཧོཿ ཞེས་བསྟིམ་མོ། དེ་ནས་དཀྱིལ་འཁོར་ནུབ་ཏུ་ཕུག་གཏོར། ཤར་ལྷོ་ནས་བཟུང་མཆོད་པ་གཡོན་བསྐོར།
༈ །ཤར་དུ་བདུད་རྩི། སྔོན་གཏོར་ལས་བུམ་མིང་དབང་གྲི་གུག་རྡོ་རྗེ། ༈ །ལྷོར་དབུ་རྒྱན་དར་དཔྱང་རིན་པོ་ཆེ། ༈ །ནུབ་ཏུ་རྡོ་རྗེ་པདྨ། ༈ །བྱང་དུ་དྲིལ་བུ་རལ་གྲི། ༈ །དབུས་སུ་བུམ་པ་མགུལ་ཆིང་དམར་པོ། རྐང་གསུམ་སྟེང་དུ་ཐོད་པ་བདུད་རྩི་བཅས། དེ་སྟེང་མེ་ལོང་ནང་ངོས་ལ་ཆོས་འབྱུང་པདྨ་བྲིས་པའི་ལྟེ་བར་ཧྲཱིཿལ། ཨོཾ་བཛྲ་བཻ་རོ་ཙ་ནི་ཡེ་ཧ་རི་ནི་ས་རི་ནི་ཧ་ས་ས་ནི་རི་ཧ་ས་རི་ནི་ཧ་ཨ་ཀརྵ་ཡ་ཧྲཱིཿཛཿ ཞེས་གཡོན་བསྐོར་དུ་བྲིས་པ་མཁའ་གྲོ་དབང་བསྡུད་ཡིན།
མེ་ལོང་ཕྱིར་ངོས་སུ་སིནྡྷུ་རིའི་དཀྱིལ་འཁོར་བྲིས། དེའི་སྟེང་དུ་དར་དམར་གྱི་དཀྱིལ་འཁོར་དབུབ་གཟུངས་རྡོར་བཞག་གོ སྒྲུབ་པའི་སྐབས་དཀྱིལ་འཁོར་དྲུག་རྩེགས་གོ རྡོ་རྗེ་ཕག་མོའི་རྡུལ་མཚོན་བསྡུ་བའི་སྐབས། ལྷག་མ་ཕུལ་གྲུབ་ནས་མཆོད་བསྟོད་རྒྱས་པ་ནི། ༈ རྒྱལ་བའི་སྐུ་ལ་ཉོན་མོངས་མི་མངའ་ཡང༌། ། སེམས་ཅན་ཉོན་མོངས་བག་ཆགས་སྦྱངས་སླད་དུ། ། སྐུ་གསུང་ཐུགས་ལ་ཁྲུས་ཆབ་འདི་གསོལ་བས། ། ཁམས་གསུམ་གནས་པའི་དྲི་མ་དག་གྱུར་ཅིག ། ཨོཾ་ཤྲཱི་བཛྲ་ཝཱ་རཱ་ཧཱི་བཛྲ་ཨརྒྷཾ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྃ།
དཀྱིལ་འཁོར་ཀུན་ཏུ་རྒྱལ་བ་མཉེས་གྱུར་པའི། ། ལྷ་རྫས་དབྱིབས་ལེགས་མེ་ཏོག་དམ་པ་འདི། ། ནམ་མཁའ་གང་བར་སེམས་ཀྱིས་མངོན་སྤྲུལ་ནས། ། གཞལ་ཡས་ཁང་དུ་སྤྲིན་བཞིན་བཏིབས་གྱུར་ཅིག ། ཨོཾ་ཤྲཱི་བཛྲ་ཝཱ་རཱ་ཧཱི་བཛྲ་པུཥྤེ་སོགས། ཚུལ་ཁྲིམས་དྲི་ལྡན་སྤོས་མཆོག་དམ་པ་འདི། ། ཏིང་འཛིན་སྔགས་དང་ཕྱག་རྒྱས་བྱིན་བརླབས་ནས། ། སངས་རྒྱས་ཞིང་དུ་སྤོས་དྲི་ངད་ལྡང་བས། ། རྒྱལ་བ་རྒྱ་མཚོའི་ཚོགས་རྣམས་མཉེས་གྱུར་ཅིག ། དྷཱུ་པེ༌།
ཉོན་མོངས་དུག་སྲེག་མ་རིག་མུན་སེལ་བའི། ། ཤེས་རབ་གཟི་ལྡན་དཔལ་གྱི་སྒྲོན་མེ་འདི། ། སྤྲིན་མེད་མཁའ་ལ་ཉི་ཤར་ཇི་བཞིན་དུ། ། འོད་ཟེར་སྣང་བས་ཕྱོགས་བཅུར་གསལ་གྱུར་ཅིག ། ཨཱ་ལོ་ཀེ། སྟོང་གསུམ་ཀུན་ཏུ་དྲི་དང་ངད་ལྡན་པའི། ། སྤོས་དང་སྨན་སྦྱར་ཆུ་གཙང་རྒྱལ་བའི་ཁྲུས། ། ཡེ་ཤེས་སྤྲིན་ཕུང་ཐུགས་རྗེའི་ཆར་རྒྱུན་གྱིས། ། མི་གཙང་དྲི་མའི་ཚོགས་རྣམས་དག་གྱུར་ཅིག ། གནྡྷེ།
རྒྱལ་བའི་སྐུ་ལ་བཀྲེས་པ་མི་མངའ་ཡང༌། ། འགྲོ་བའི་དོན་དུ་ལྷ་རྫས་བདུད་རྩིའི་བཤོས། ། དག་ཅིང་གཙང་མ་བཤམས་ཏེ་འབུལ་ལགས་ན། ། བསོད་ནམས་ཞིང་གྱུར་རྣམས་ཀྱིས་བཞེས་སུ་གསོལ། ། ནཻ་ཝིདྱེ། དྲིལ་ཆེན་སིལ་སྙན་རྣམ་གྲོལ་ཚངས་པའི་དབྱངས། ། བསམ་དག་ངག་གིས་བསྟོད་དེ་གུས་མཆོད་འབུལ། ། ས་བཅུ་རིམ་གྱིས་བགྲོད་ནས་སངས་རྒྱས་སར། ། ཚོགས་གཉིས་རྫོགས་ནས་ཆོས་ཀྱི་རྒྱལ་པོར་ཤོག ། ཤབྡ།
པཉྩ་ཨ་མྲཱྀ་ཏ་ཨཱཿཧཱུྃ། བཛྲ་མ་ཏངྒི་ཨཱ་ཧཱུྃ། ཧྲཱིཿ ཞལ་གཅིག་སྤྱན་གསུམ་ལྗགས་འདྲིལ་ཞིང༌། ། ཞལ་གདངས་མཆེ་བ་རྣམ་པར་གཙིགས། ། སྐུ་མདོག་རབ་དམར་འོད་ཟེར་འབར། ། སྣང་སྟོང་སྐྱེ་མེད་སྐུ་ལ་བསྟོད། ། འཛུམ་པའི་མདངས་ལྡན་བཞད་པའི་ཞལ། ། གསུང་དབྱངས་ཡན་ལག་དྲུག་ཅུ་ཡིས། ། ཧཱུྃ་ཕཊ་ལ་སོགས་སྒྲ་སྒྲོགས་མ། །
གྲགས་སྟོང་དབྱེར་མེད་གསུང་ལ་བསྟོད། ། གཡས་བསྐུམ་གཡོན་བརྐྱང་འཇིགས་བྱེད་དང༌། ། དུས་མཚན་བསྒྱེལ་བའི་གདན་སྟེང་ན། ། སྣ་ཚོགས་མེ་འོད་བདུད་འདུལ་མ། ། རྟོག་མེད་མགོ་ཕྲེང་ཅན་ལ་བསྟོད། ། གཡས་ན་དམ་ཉམས་སྲོག་གཅོད་གྲི། ། གཡོན་ན་བདུད་རྩི་ཀ་པཱ་ལ། ། རིགས་སྟོང་རིགས་ལྔའི་དབུ་རྒྱན་ཅན། ། ལྷ་ཡི་ལྷ་ལ་ཕྱག་འཚལ་བསྟོད། ། བདེ་སྟོང་བླ་མ་ཡིད་བཞིན་གྱི། །
ནོར་བུ་གཙུག་གི་རྒྱན་ལྡན་མ། ། དུས་གསུམ་སངས་རྒྱས་ཐམས་ཅད་ཀྱི། ། ཡུམ་གྱུར་མ་ལ་ཕྱག་འཚལ་བསྟོད། ཅེས་བསྟོད་དོ། ། མ་འབྱོར་པ་དང་ཉམས་པ་དང༌། ། གང་ཡང་བདག་རྨོངས་བློ་ཡིས་ནི། ། བགྱིས་པ་དང་ནི་བགྱིད་སྩལ་པ། ། དེ་ཀུན་མགོན་ལ་བཟོད་པར་གསོལ། ། གང་ཡང་བདག་བློ་རྨོངས་གྱུར་པས། ། ལེགས་སྤྱད་འདི་ལ་ཉེས་གྱུར་གང༌། །
གང་ཕྱིར་ལུས་ཅན་སྐྱབས་ཡིན་ཕྱིར། ། དེ་ཀུན་མགོན་ཁྱོད་བཟོད་པར་གསོལ། ། རྫོགས་སངས་རྒྱས་དང་ལྷ་རྣམས་དང༌། ། དེ་སྲས་རྣམས་དང་ཚངས་ལ་སོགས། ། འཇིག་རྟེན་སྐྱོང་རྣམས་ཆོ་ག་འདིའི། ། མ་ཚང་བ་དག་བཟོད་པར་མཛོད། ཅེས་དང༌། ཡི་གེ་བརྒྱ་པ་བརྗོད་པས་ལྷག་ཆད་ནོར་འཁྲུལ་ལ་སོགས་པ་རྣམས་བཟོད་པར་གསོལ་ཏེ། ཐལ་མོ་སྦྱར་བས་འདོད་པའི་དོན་ལ་གསོལ་བ་བཏབ་ཅིང༌། ལྷ་མོ་ཚད་མ་དམ་ཚིག་ཚད་མ་དང༌། །
དེས་གསུངས་ཚིག་ཀྱང་མཆོག་ཏུ་ཚད་མ་སྟེ། ། བདེན་པ་དེ་ཡིས་ལྷ་མོ་མཆོག་གིས་ནི། ། བདག་ལ་རྗེས་སུ་འཛིན་པའི་རྒྱུར་གྱུར་ཅིག ། རིགས་སུ་སྐྱེ་དང་དམ་ཚིག་ཅན། ། སྨྱོ་མེད་ཀྱཻ་ཡི་རྡོ་རྗེ་སྟོན། ། བླ་མ་ལ་གུས་སྙིང་རྗེ་ལྡན། ། སྐྱེ་ཞིང་སྐྱེ་བར་འགྱུར་བར་ཤོག ། ལག་པས་རྡོ་རྗེ་དྲིལ་བུ་འཁྲོལ། ། ཟབ་མོའི་ཆོས་ནི་ཀློག་པ་དང༌། ། བཙུན་མོའི་ཤུ་ཀྲ་མཉམ་ཟས་ཅན། །
སྐྱེ་ཞིང་སྐྱེ་བར་འགྱུར་བར་ཤོག ། སེམས་ཅན་ཐམས་ཅད་སྡིག་མེད་ཅིང༌། ། སེམས་ཅན་ཐམས་ཅད་བདེ་གྱུར་ཅིག ། གང་གི་ལམ་ནས་འགྲོ་བ་ཡི། ། སངས་རྒྱས་ཉིད་དང་འཕྲད་པར་ཤོག ། མ་བརྒལ་བ་རྣམས་བསྒྲལ་བ་དང༌། ། མ་གྲོལ་བ་རྣམས་བདག་གིས་གྲོལ། ། ད་ལྟ་ཉིད་དུ་རྗེས་བརྩེ་བས། ། རྣལ་འབྱོར་བསྟན་བཅོས་གནས་ལ་འགོད། ། ཅེས་སྨོན་བཏབ་བོ།
དེ་ནས་གཤེགས་སུ་གསོལ་བ་ནི། ཨོཾ་ཁྱེད་ཀྱི་སེམས་ཅན་དོན་ཀུན་མཛད། ། རྗེས་སུ་མཐུན་པའི་དངོས་གྲུབ་སྩོལ། ། སངས་རྒྱས་ཞིང་དུ་གཤེགས་སུ་གསོལ། ། སངས་རྒྱས་ཞིང་དུ་གཤེགས་ནས་ཀྱང༌། ། སེམས་ཅན་རྣམས་ཀྱི་དོན་སླད་དུ། ། སླར་ཡང་འབྱོན་པར་མཛད་དུ་གསོལ། ། ཨོཾ་བཛྲ་ཝཱརཱ་ཧཱི་བཛྲ་མུཿཞེས་ཡེ་ཤེས་པ་རྣམས་རང་བཞིན་གྱི་གནས་སུ་གཤེགས་ནས་དམ་ཚིག་པ་རྣམས་རང་གི་སྙིང་གནས་སུ། ཨོཾ་ཨཱཿཧཱུྃ་གིས་བསྡུ། མཆོད་སྦྱིན་གནས་འདིར་གང་ལྷག་པ། །
འབྱུང་པོ་ས་འོག་རྒྱུ་བ་དང༌། ། གང་ཡང་ས་སྟེང་གནས་པ་དང༌། ། ས་བླར་རྒྱུ་བ་གང་ཡིན་པ། ། མགུ་བར་གྱིས་ལ་རང་གནས་སུ། ། ཐམས་ཅད་ཐ་དད་འགྲོ་བར་གྱིས། སརྦ་བྷུ་ཏ་གཙྪ། ། དཀོན་མཆོག་རིན་ཆེན་གསུམ་ལ་ཕྱག་འཚལ་ལོ། ། དགེ་བ་འདི་ཡིས་ཉེ་བར་མཚོན་ནས་ནི། ། སེམས་ཅན་རྣམས་ཀྱིས་དུས་གསུམ་བསགས་པ་ཡི། ། ཟག་བཅས་ཟག་མེད་ཟུང་འཇུག་དགེ་བ་རྣམས། །
བླ་མེད་བྱང་ཆུབ་ཆེན་པོར་བསྔོ་བར་བགྱི། ། འགྲོ་ཀུན་ཐམས་ཅད་མཁྱེན་པ་ཐོབ་པར་ཤོག ། ཆོས་དབྱིངས་བྱང་ཆུབ་སེམས་ཀྱི་དཀྱིལ་འཁོར་དུ། ། བདག་སོགས་སེམས་ཅན་ཐམས་ཅད་ཀྱིས། ། དུས་གསུམ་བསགས་དང་རྟོགས་པ་ཡིས། ། འགྲོ་དྲུག་སེམས་ཅན་མ་ལུས་པ། ། སྐུ་ལྔ་ཡོངས་རྫོགས་སངས་རྒྱས་ཐོབ་པར་ཤོག ཨོཾ་ཨ་ཀཱ་རོ་མུ་ཁཾ་སརྦ་དྷརྨཱ་ཎཱཾ་ཨཱདྱ་ནུཏྤནྣ་ཏཱཏྭ་ཨོཾ་ཨཱཿཧཱུྃ་ཕཊ་སྭཱ་ཧཱ། མཆོད་སིལ་རིང་བའི་འོག་རྡུལ་མཚོན་བསྡུ་གྲུབ་ནས། སློབ་དཔོན་གྲལ་དུ་བཞུགས་ལ།
བཀྲ་ཤིས་ནི། བཀའ་བརྒྱུད་བླ་མས་ལེགས་བྱིན་པའི། ། རྟག་ཏུ་ཡེ་ཤེས་ཐུགས་རྗེ་ཡིས། ། གཟིགས་ཤིང་ཆོས་སྐུ་ངོ་སྤྲོད་པའི། ། བྱིན་བརླབས་མཆོག་གི་བཀྲ་ཤིས་ཤོག ། རྡོ་རྗེ་ཕག་མོས་ལེགས་བྱིན་པའི། ། གསང་སྔགས་མཆོག་གི་ཆོ་ག་ལ། ། ལུས་ངག་ཡིད་གསུམ་མཐུ་གྲུབ་པའི། ། དངོས་གྲུབ་མཆོག་གི་བཀྲ་ཤིས་ཤོག ། རྡོ་རྗེ་མཁའ་འགྲོས་ལེགས་བྱིན་པའི། །
སེམས་ཉིད་འོད་གསལ་འདུས་མ་བྱས། ། གཉིས་མེད་དཔེ་བྲལ་དོན་རྟོགས་པའི། ། ཕྱག་རྒྱ་ཆེན་པོའི་བཀྲ་ཤིས་ཤོག ། སངས་རྒྱས་མཁའ་འགྲོས་ལེགས་བྱིན་པའི། ། ཆོས་རྣམས་རང་བཞིན་རང་གི་སེམས། ། རྒྱུད་འདི་ཆོས་ཀྱིས་མ་བཅིངས་པའི། ། ཆོས་ཀྱི་ཕྱག་རྒྱའི་བཀྲ་ཤིས་ཤོག ། རིན་ཆེན་མཁའ་འགྲོས་ལེགས་བྱིན་པའི། ། ཡོན་ཏན་དཔག་ཏུ་མེད་པས་བརྒྱན། ། ནད་དང་གདོན་ལས་ཐར་བ་ཡི། །
བསམ་པ་འགྲུབ་པའི་བཀྲ་ཤིས་ཤོག ། པདྨ་མཁའ་འགྲོས་ལེགས་བྱིན་པའི། ། ཐབས་དང་ཤེས་རབ་གཉིས་མེད་སྦྱོར། ། བདེ་ཆེན་ཡེ་ཤེས་ཐབས་ཀྱི་མཆོག ། གསང་བ་ཤེས་རབ་བཀྲ་ཤིས་ཤོག ། ལས་ཀྱི་མཁའ་འགྲོས་ལེགས་བྱིན་པའི། ། རྣལ་འབྱོར་དམ་ཚིག་ལྡན་པ་ལ། ། ཞི་དང་རྒྱས་ལ་སོགས་པ་ཡི། ། ལས་རྣམས་འགྲུབ་པའི་བཀྲ་ཤིས་ཤོག ། འཇིག་རྟེན་མཁའ་འགྲོས་ལེགས་བྱིན་པའི། །
འགྲོ་བའི་བསམ་པ་རབ་ཤེས་ནས། ། ཐབས་རྣམས་དུ་མས་འདུལ་མཛད་པ། ། མངོན་ཤེས་དྲུག་ལྡན་བཀྲ་ཤིས་ཤོག ། དཔའ་བོ་རྣམས་ཀྱིས་ལེགས་བྱིན་པའི། ། རྡོ་རྗེ་གསུམ་གྱི་འོད་ཟེར་གྱིས། ། བགེགས་རིགས་སྟོང་ཕྲག་ཞི་བ་དང༌། ། སྐུ་གསུང་ཐུགས་ཀྱི་བཀྲ་ཤིས་ཤོག ། ལྷ་མོ་རྣམས་ཀྱིས་ལེགས་བྱིན་པའི། ། འབྱུང་བ་ལྔ་ཡི་སྤྲོ་བསྡུ་ཡིས། ། བདེ་བར་གཤེགས་པ་མཉེས་མཛད་པའི། །
ཡང་དག་མཆོད་པའི་བཀྲ་ཤིས་ཤོག ། ཆོས་སྐྱོང་རྣམས་ཀྱིས་ལེགས་བྱིན་པའི། ། འཁོར་བཟང་ལོངས་སྤྱོད་ལྡན་པ་དང༌། ། ནད་དང་གདོན་ལས་ཐར་བ་ཡི། ། བར་ཆད་མེད་པའི་བཀྲ་ཤིས་ཤོག ། བཀྲ་ཤིས་ནི། བསྟན་པའི་དཔལ་གྱུར་བླ་མའི་ཞབས་པད་བརྟན། ། བསྟན་འཛིན་སྐྱེས་བུའི་ས་སྟེང་ཡོང་ལ་ཁྱབ། ། བསྟན་པའི་སྦྱིན་བདག་མངའ་ཐང་འབྱོར་བ་རྒྱས། ། བསྟན་པ་ཡུན་རིང་གནས་པའི་བཀྲ་ཤིས་ཤོག །
བདེན་པ་གྲུབ་ཅིང་སོགས་སམ་ཡང་ན། ། ཆོས་དབྱིངས་བྱང་ཆུབ་སོགས་སོ།། །། ༈ ཀརྨ་ལེགས་བཤད་གླིང་གི་བཤད་གྲྭ་རུ། ། བླ་མ་བསོད་ནམས་རབ་རྒྱས་ཞེས་བྱ་བས། ། གཞན་ཕན་ལྷག་བསམ་བཟང་པོའི་མཐུས་བསྐྱེད་ཀྱིས། ། སྤར་དུ་བསྒྲུབས་དགེས་འགྲོ་ཀུན་འཚང་རྒྱ་ཤོག ། སརྦ་མངྒ་ལཾ། དགེ་ལེགས་འཕེལ།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
