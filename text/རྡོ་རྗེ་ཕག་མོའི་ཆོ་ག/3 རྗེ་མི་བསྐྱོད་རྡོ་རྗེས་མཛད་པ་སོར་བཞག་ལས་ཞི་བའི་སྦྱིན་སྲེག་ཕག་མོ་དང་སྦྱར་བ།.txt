རྡོ་རྗེ་ཕག་མོའི་ཆོ་ག
པོད ༣
རྗེ་མི་བསྐྱོད་རྡོ་རྗེས་མཛད་པ་སོར་བཞག་ལས་ཞི་བའི་སྦྱིན་སྲེག་ཕག་མོ་དང་སྦྱར་བ།
༄༅། ། རྒྱུད་སྡེ་སྤྱིའི་སྦྱིན་སྲེག་གི་ཆོ་ག་བདུད་བཞི་དང་སྒྲིབ་གཉིས་སྲེག་ཅིང་ཚོགས་གཉིས་འོད་ཟེར་འགྱེད་བྱེད་ཅེས་བྱ་བ་རྗེ་མི་བསྐྱོད་རྡོ་རྗེས་མཛད་པ་སོར་བཞག་ལས་ཞི་བའི་སྦྱིན་སྲེག་ཕག་མོ་དང་སྦྱར་བ་བཞུགས་སོ། ། བླ་མ་དམ་པ་དང་ལྷག་པའི་ལྷ་གཉིས་སུ་མེད་པ་ལ་ཕྱག་འཚལ་ལོ། ། འདིར་དམ་ཚིག་དང་སྡོམ་པ་ལྡན་ཞིང་རིམ་གཉིས་ཀྱི་རྣལ་འབྱོར་པས་ཞི་སོགས་ཀྱི་ལས་རྣམས་བསྒྲུབ་པ་དང༌། དངོས་གྲུབ་རྣམ་གཉིས་ཐོབ་པར་བྱ་བ་དང༌། སྔགས་དང་ཆོ་གའི་ལྷག་ཆད་ཁ་དགང་བ་དང༌། དཀྱིལ་འཁོར་གྱི་ལས་དང༌། རྟེན་རབ་ཏུ་གནས་པ་ལ་སོགས་པ་དང་འབྲེལ་བའི་ཚེ་སྦྱིན་སྲེག་གི་ལས་བརྩམ་སྟེ། དཔལ་ཡང་དག་པར་སྦྱོར་བ་ལས། སྣ་ཚོགས་ལས་ནི་རབ་བསྒྲུབ་ཕྱིར། ། སྦྱིན་སྲེག་ལས་ནི་བཤད་པར་བྱ། །
མེ་ནི་ལྷ་ཡི་ཁ་རུ་གསུངས། ། སྦྱིན་སྲེག་དེ་ཉིད་རྣམ་པར་གནས། ། སྦྱིན་སྲེག་གིས་ནི་ལྷ་རྣམས་ཚིམས། ། ཚིམས་ནས་དངོས་གྲུབ་རབ་ཏུ་སྩོལ། ། གང་ཞིག་སྔགས་ཀྱི་ལྷག་ཆད་དག ། སྦྱིན་སྲེག་གིས་ནི་དེ་ཀུན་དགང༌། ། ཞེས་དང༌། ཅི་གསུངས་སྦྱིན་སྲེག་བྱས་ནས་ནི། ། དཀྱིལ་འཁོར་དམ་པ་བཞེངས་པ་དང༌། ། ཞེས་དང༌།
བཟང་པོ་ཡོངས་བཟུང་ལས། རབ་གནས་ལ་སོགས་རྗེས་ལ་ནི། ། མ་དྲན་པ་དང་མ་ནུས་པ། ། ཆོ་ག་མ་ཚང་གྱུར་པ་རྣམས། ། སྦྱིན་སྲེག་གིས་ནི་རྫོགས་པར་བྱ། ། ཞེས་གསུངས་སོ། ། དེ་ལ་འདིར་རྒྱུད་སྡེ་སྤྱིའི་སྦྱིན་སྲེག་གི་ཆོ་ག་བདུད་བཞི་དང་སྒྲིབ་གཉིས་སྲེག་ཅིང་ཚོགས་གཉིས་འོད་ཟེར་འགྱེད་བྱེད་ཅེས་བྱ་བ་རིགས་སྔགས་འཆང་བ་ཆེན་པོ་སློབ་དཔོན་ཀརྨ་པ་མི་བསྐྱོད་རྡོ་རྗེས་མཛད་པ་སོར་བཞག་ལས་བཞི་མྱུར་འགྲུབ་ཅེས་བྱ་བ་ལས་ཞི་བའི་སྦྱིན་སྲེག་ཁོལ་དུ་ཕྱུང་བ་སྟེ་ཕག་མོ་དང་སྦྱར་བའི་ལས་ཀྱི་རིམ་པ་འཇུག་པ་ལ་གསུམ་སྟེ། སྦྱོར་བ་དང་དངོས་གཞི་རྗེས་གསུམ་མོ། ། དང་པོ་ལ་གསུམ་སྟེ། ཐབ་བཅའ་བ།
ཡོ་བྱད་རྣམས་ཇི་ལྟར་བཤམ་པ། སློབ་དཔོན་གྱི་ཆས་གོས་སོགས་བསྟན་པའོ། ། དང་པོ་ནི། སམྦུ་ཊི་ལས། ཞི་བ་ཐབ་ཁུང་ཟླུམ་པོ་ནི། ། ཁྲུ་གང་ཚད་ཙམ་ཐིག་གདབ་བྱ། ། བཏབ་ནས་ཁྲུ་ཕྱེད་བརྐོས་ནས་ནི། ། འོག་ཏུ་ས་ལ་མཐོ་གང་ཁུང༌། ། ཙནྡན་དཀར་པོས་ངོས་དག་བྱུག ། དེའི་ཕྱི་རོལ་ཟླུམ་པོའི་ས། །
སོར་བཞི་པ་ཡི་མུ་རན་ཡིན། ། ཅེས་བསྟན་པ་ལྟར། གང་དུ་སྦྱིན་སྲེག་བྱ་བའི་གནས་སུ་སྟེགས་བུ་འདུ་བྱ་བ་སོགས་གྲུབ་ནས། ཐོག་མར་ཐིག་གདབ་པ་ནི། ། ཚངས་ཟུར་བཞི་པོ་ལེགས་བཏབ་སྟེ། ། དབུས་ནས་ལག་སོར་བཅུ་གཉིས་དང༌། ། སླར་ཡང་བཞི་པ་གཉིས་རིམ་བསྐོར། ། རྒྱ་ཁྱོན་མཆུ་དང་ཁ་ཁྱེར་ཡིན། ། དེ་དབུས་སོར་བཞི་པད་ལྟེ་བསྐོར། ། ཚངས་ཟུར་དབུས་གཤག་གཅུས་ཐིག་གདབ། །
པད་འདབ་བརྒྱད་འབྱུང་ཞི་བ་འགྲུབ། ། དེ་ལྟར་ཐིག་རྣམས་གདབ་པར་བྱ། ། དེ་ནས་ཐབ་ཁུང་བརྩིག་ན། ཞི་བ་ལ་མཆུའི་ཕྱི་ནང་གི་ཐིག་གཉིས་ཀྱི་བར་དུ་ཟླུམ་པོར་བརྩེགས་པའི་རྒྱ་ཕྱེད་དཔངས་སུ་ཡོད་པའི་ཁ་ནས་སོར་བཞི་པའི་མཆུ་དོར་བར་རྒྱ་དཔངས་མཉམ་པར་སོར་བཞི་པའི་ཁ་ཁྱེར་ལ་རྡོ་རྗེའི་ཕྲེང་བ་དང་བཅས་པ་པདྨ་རྒྱས་པའི་དབྱིབས་ལྟ་བུ་ནང་དུ་ངང་གིས་གཞོལ་བ་དེའི་ཕྱི་རོལ་གྱི་གྲྭ་བཞིར་ཟླ་ཕྱེད་རྡོ་རྗེ། དབུས་སུ་པད་འདབ་བརྒྱད་དེ། ཞི་བ་ལས་ཐམས་ཅད་པ་ལ་ཕྱོགས་བཞི་དམར། མེ་རླུང་སེར། བདེན་བྲལ་ལྗང༌། དབང་ལྡན་སྔོ། ལྟེ་བ་ལྗང་གུའི་སྟེང་དུ་རྡོ་རྗེ་དཀར་པོ།
ཕྱོགས་ཀྱི་འདབ་བཞི་ལ་རིགས་བཞིའི་ལྷ་མཚན། དེ་ཡང་གཙོ་བོ་འཕོ་བས་ཚེ་ལྷ་མཚན་འཕོ་ཚུལ་ཤེས་པར་བྱ། དཔའ་གཅིག་ལ་ཕྱོགས་ཀྱི་མཚན་མ་མི་དགོས། ཞི་བ་ཁོ་ནའི་ལས་ཡིན་ན་པདྨ་ཐམས་ཅད་དཀར་པོ་བྱེད་པའམ། ཡང་ན་པད་འདབ་ཀྱི་མལ་དུ་ཕག་མོའི་དཀྱིལ་འཁོར་རྫོགས་པར་བྲིས་ལ་ལྟེ་བར་ཕྱག་མཚན་བྲི་བར་བྱའོ། ། བརྐོ་ཐབ་བྱེད་ན་ཁ་ཁྱེར་གྱི་རྩ་ཐིག་གི་ནང་དུ་ཐབ་རང་རང་གི་རྒྱའི་ཕྱེད་ཟབས་སུ་བརྐོ་ཞིང༌། བྲིས་ཐབ་ལ་ནི་དཔངས་དངོས་སུ་མེད་ཀྱང་བསམ་པས་འགྲུབ་བོ། ། ཐབ་ཀྱི་ཁ་དོག་དང་དབྱིབས་ནི་གོང་གི་ལུང་དང་འོག་ཏུ་ཐབ་སྐྱེད་ཆོག་གིས་རྟོགས་པར་འགྱུར་རོ། ། བུད་ཤིང་ནི་ཡམ་ཤིང་སོ་སོའི་རྒྱུ་དང་མཐུན་པའམ་ཤུག་པ་སོགས་དྲི་ཞིམ་པོ་དང་དགོན་པའི་བ་གླང་གི་ལྕི་བ་སྲོག་ཆགས་མེད་པ་ཡང་རུང་སྟེ། ཐབ་ཀྱི་དབྱིབས་དང་དཔངས་རྣམས་དང་མཐུན་པར་ཐབ་ཀྱི་མཆུའི་ནང་དུ་དམ་པར་བརྩིགས་པའི་ནང་གི་ཤར་ལྷོར་རྫའི་ཀོང་བུ་ལས་མཐུན་གྱི་མར་གྱིས་བཀང་བ་སྡོང་བུ་ཅན་བཞག་གོ། །།
གཉིས་པ་ཡོ་བྱད་བཤམ་བཀོད་ཀྱི་རིམ་པ་ནི། ཞི་བར་སློབ་དཔོན་གྱི་གཡོན་ཕྱོགས་ནས་བརྩམས་ཏེ་གཡས་བསྐོར་དུ་རིམ་པ་བཞིན་ཆུ་བཞི། ཉེར་སྤྱོད་ལྔ། མར་ལ་བཅོས་པའི་གཏོར་མ་དང་བཅས་པ་སྟེགས་བུ་མཐོ་དམན་ནམ་ཕྱི་ནང་བྱས་པའི་ཁར་འདས་མ་འདས་ཀྱི་ཚར་གཉིས་བཤམ། མ་འབྱོར་ན་ཚར་གཅིག་སྤྱི་སོར་བཤམས་ལ་མཆོད་འབུལ་རེ་རེ་བཞིན་མཆོད་པ་རྣམས་བརྗེ་བའམ་ཁ་གསོ། ཡང་གཡས་ཕྱོགས་ཀྱི་མདུན་ངོས་ནས་བརྩམས་ཏེ་སྔ་མ་བཞིན་དུ་ཞི་བར་ཡམ་ཤིང་བྱང་ཆུབ་ཀྱི་ཤིང་སོགས་འོ་མ་ཅན་ལྔ་བཤད་ཀྱང་བོད་དུ་མི་འབྱོར་བས་བ་ལུ་སོགས་འོ་མ་ཅན་དུ་བཏགས་པའི་རྩེ་མོའི་ཆ་ལས་བྱུང་བ་སློབ་དཔོན་གྱི་མཐེའུ་ཆུང་གི་ཚད་ཙམ་སོར་བཅུ་གཉིས་པ། སྦྲང་རྩི་དང༌། འོ་མ་མར་ཁུ་རྣམས་ཀྱིས་རྩེ་མོ་སྦགས་པ་ཇི་ཙམ་འོས་པ་དང༌། བའམ་རའི་མར་གྱི་ཁུ་བ། ཏིལ་ནག
ཡུངས་ཀར། ཞོ་བག་ཕྱེ་བུ་རམ་གསུམ་མམ། འོ་མ་སྦྲང་རྩི་ཞིབ་བསྲེས་པའི་རིལ་བུའི་ཟས་མཆོག་དང༌། ཞོ། འབྲས། སོ་བ། ནས། སྲན་མ། གྲོ། དཱུརྺ།
ཀུ་ཤ་སྔོན་པོ་རྩ་རྩེ་མ་ཉམས་པ་མར་དང་འོ་མས་སྦགས་པ་དང༌། ཤིང་ཏོག་སྣ་ཚོགས་རྣམས་དང༌། བསྙེན་པའི་ཁ་སྐོང་སོགས་དམིགས་བསལ་ལ་ཕྱེ་གཙང་མར་གོང་གསལ་རྫས་རྣམས་ཀ་ཊོ་ར་ཆེན་པོར་ཕྱོགས་གཅིག་ཏུ་བསྲེས་པ་བུང་སྐྱེད་དེ་བཤམ་མོ། ། སློབ་དཔོན་གྱི་མདུན་མེ་ཡོལ་གྱི་ནང་དུ་གཡོན་ནས་རིམ་བཞིན་མེ་ལྷའི་གདན་གྱི་ཀུ་ཤ་ཆུན་པོ་བཅུ། ནང་མཆོད་རྡོ་རྗེ། དགང་བླུགས་ཁ་སྦྱར་དྲིལ་བུ། མེ་ཏོག་བསང་གཏོར་གྱི་ཀུ་ཤ རླུང་གཡབ་རྣམས་བཤམ། གཞན་ཡང་ལས་མཐུན་གྱི་ཁྲུས་རས་དང་གོས་ཟུང་དག་ཀྱང་བཤམ་མོ།། །། གསུམ་པ་སློབ་དཔོན་གྱི་ཆས་གོས་སོགས་བསྟན་པ་ནི།
ཞི་བར་གོས་དཀར་པོ་བགོ་ཞིང་རྒྱན་ཡང་ཤེལ་ལམ་མུ་ཏིག་རིགས་ལྔ་ཐོར་ཚུགས་ཅོད་པན་བཅས་སོ། ། སློབ་དཔོན་གྱི་ཁ་ལྟ་ཕྱོགས་ནི། ཞི་བར་ཁ་ཤར་དུ་བལྟ་བར་སམྦུ་ཊི་ལས་གསུངས་ཤིང༌། དཀྱིལ་འཁོར་དང་འབྲེལ་ན་ཐབ་དཀྱིལ་འཁོར་གྱི་ཕྱོགས་གང་དུ་བྱ་བའམ་དེ་ཉིད་ལས། ཤར་གྱི་ཕྱོགས་སུ་ཞི་བ་ཡིན། ཞེས་གསུངས་པས་དཀྱིལ་འཁོར་གྱི་ཞལ་གང་དུ་ཕྱོགས་ཀྱང་རུང༌། ལས་དང་མཐུན་པའི་དཀྱིལ་འཁོར་གྱི་ཕྱོགས་སུ་ཐབ་བཅའ་ཞིང༌། སློབ་དཔོན་ནི་ལས་དང་མཐུན་པའི་ཕྱོགས་སུ་ཁ་བལྟ་བའམ། ཡང་ན་སྦྱིན་སྲེག་དང་འབྲེལ་བའི་སྐབས་སུ་དཀྱིལ་འཁོར་གྱི་ཞལ་ནུབ་ཕྱོགས་སུ་ལྟ་བར་བཞེངས་ན། ཞི་བ་ལ་སོགས་པའི་ལས་ཀུན་ལ་དཀྱིལ་འཁོར་གྱི་ཕྱོགས་གང་དུ་བྱ་བ་དང༌།
སློབ་དཔོན་གང་དུ་ཁ་བལྟ་བའི་འབྱུང་བའི་ཕྱོགས་གཉིས་ཀ་མི་འགལ་བས་ཤིན་ཏུ་འགྲིག་ཅིང་ལེགས་པར་མངོན་ནོ། ། སློབ་དཔོན་གྱི་གདན་དང་འདུག་སྟངས་ནི། ཞི་བ་ལ་འཇམ་པའི་གདན་དཀར་པོ་ལ་པདྨའི་འདུག་སྟངས་བྱ། དུས་ནི་ཞི་བར་བཅོ་ལྔ་སོགས་ཀྱི་སྲོད་དང་ཐོ་རངས་སོགས་སོ་སོའི་ལས་དང་མཐུན་པའི་ཉམས་ཀྱིས་བྱའོ།། །། གཉིས་པ་དངོས་གཞི་ལ་གཉིས། འཇིག་རྟེན་པ་དང༌། འཇིག་རྟེན་ལས་འདས་པའི་ཆོ་གའོ། ། དང་པོ་ནི། བདག་ཉིད་ཁྲུས་བྱས་ལས་དང་མཐུན་པའི་ཚོན་དང་དྲིས་བྱུགས། སྒྲུབ་མཆོད་དང་འབྲེལ་ན་བདག་བསྐྱེད་ཐུན་བསྡུ་ཡན་འགྲོ་བས་འཐུས་ཤིང༌།
མ་འབྲེལ་ཀྱང་ཞི་སོགས་ལས་ཐམས་ཅད་པ་ཡིན་ན་ཆོ་ག་སོ་སོའི་བདག་བསྐྱེད་རྫོགས་པར་བསྒོམས་ཤིང་ཐུན་བསྡུས་ལ། སླར་རང་ཉིད་ལས་ཀྱི་ཧེ་རུ་ཀར་གསལ་གདབ། ཞི་སོགས་ལས་རྐྱང་པ་ཡིན་ན་ལྷ་ཐམས་ཅད་དཀར་པོར་བསྒོམ་པ་སོགས་སུ་བཤད་དོ། ། འདིར་རྗེ་དུས་གསུམ་མཁྱེན་པའི་ཐུགས་དམ་ལྔ་ཚན་ལྔའི་ཡ་གྱལ་རྡོ་རྗེ་རྣལ་འབྱོར་མ་ལྷ་ལྔའི་དཀྱིལ་ཆོག་ལ་མཚོན་ན། བདུད་རྩི་བྱིན་རླབས། བདག་ཉིད་སྐད་ཅིག་གིས་རྗེ་བཙུན་རྡོ་རྗེ་རྣལ་འབྱོར་མ་སོགས་ནས། ཕྱག་རྒྱ་ལྔས་བརྒྱན་པ་གསལ་བར་གྱུར། ཞེས་པའི་བར་བདག་བསྐྱེད་ཐུན་བསྡུ་སོགས་བྱའོ། ། ད་ལམ་འདིར་ཕག་མོ་ལྷ་ལྔར་སྦྱར་བའོ། ། འདི་ནས་བཟུང་སྟེ་སྦྱིན་སྲེག་མ་གྲོལ་གྱི་བར་ངག་སྨྲ་བཅད།
ལག་པ་རྡོར་དྲིལ། ཡིད་ཏིང་ངེ་འཛིན་དང་མ་བྲལ་བར་དགོས་ཤིང༌། རྡོར་དྲིལ་བྱིན་རླབས་སྔར་བྱས་པ་མེད་ན་འདིར་བྱིན་བརླབ་དགོས་པས་ཆོ་ག་སོ་སོ་ལས་བྱུང་བ་ལྟར་རམ། ཡང་ན་རྡོར་དྲིལ་ལ་ནང་མཆོད་གཏོར་ལ། ཨོཾ་ཨཱཿབིགྷྣཱནྟ་ཀྲྀ་ཏ་ཧཱུྃ་ཕཊ། ཀྱིས་བསངས། ཨོཾ་སྭ་བྷཱ་ཝ་ཤུདྡྷཿསརྦ་དྷརྨཱཿསྭ་བྷཱ་ཝ་ཤུདྡྷོ྅ཧཾ། གྱིས་སྦྱངས། རྡོར་དྲིལ་མི་དམིགས་སྟོང་ཉིད་གྱུར། ། སྟོང་པའི་ངང་ལས་པད་ཟླའི་སྟེང༌། །
ཧཱུྃ་ལས་རྡོར་སེམས་ཡབ་ཡུམ་དཀར། ། ཞལ་གཅིག་ཕྱག་གཉིས་རྡོར་དྲིལ་འཛིན། ། སྣང་ལ་རང་བཞིན་མེད་པའི་སྐུ། ། གནས་གསུམ་ཨོཾ་ཨཱཿཧཱུྃ་གིས་མཚན། ། ཧཱུྃ་ལས་འོད་འཕྲོས་ཡེ་ཤེས་པ། ། དབང་གི་ལྷར་བཅས་སྤྱན་དྲངས་ཏེ། ། ཛཿཧཱུྃ་བྃ་ཧོཿཡེ་ཤེས་པ། ། དམ་ཚིག་པ་དང་དབྱེར་མེད་གྱུར། ། སླར་ཡང་དབང་ལྷ་འཁོར་བཅས་ཀྱིས། ། དབང་བསྐུར་སྐུ་གང་དྲི་མ་དག །
ཆུ་ལྷག་སྤྱི་བོར་བརྟན་པ་ལས། ། མི་བསྐྱོད་པ་ཡིས་དབུ་བརྒྱན་གྱུར། ། རྡོར་སེམས་ཡབ་ཡུམ་ཞུ་བ་ལས། ། རྡོར་དྲིལ་མཚན་ཉིད་ལྡན་པར་གྱུར། ། ལག་གཉིས་བཀན་ལ། ལག་མཐིལ་གཡས་སུ་ཟླ་བ་དང༌། ། གཡོན་དུ་ཉི་མའི་དཀྱིལ་འཁོར་གསལ། ། བར་བསམས་ཏེ་པད་སྐོར་དང་བཅས་པས། ཨོཾ་མ་ཧཱ་བཛྲ་ཧཱུྃ། ཞེས་རྡོ་རྗེ་བླངས་ཏེ་གསོར།
ཨོཾ་བཛྲ་གྷཎྚེ་ཨཱཿ ཞེས་པད་སྐོར་དང་བཅས་ཏེ་དྲིལ་བུ་བླངས་ལ། སླར་ཡང་པད་སྐོར་དང་བཅས་པས། ཨོཾ་སརྦ་ཏ་ཐཱ་ག་ཏ་སིདྡྷི་བཛྲ་ས་མ་ཡ་ཏིཥྛ་ཨེ་ཥ་སྟྭཾ་དྷཱ་ར་ཡཱ་མི་བཛྲ་ས་ཏྭ་ཧཱི་ཧི་ཧི་ཧི་ཧི་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ། ཞེས་བརྗོད་བཞིན་པས་རྡོ་རྗེ་གསུམ་གསོར། སླར་བསྟོད་དེ་སྙིང་གར་བཟུང་ངོ༌། ། དེ་ནས་དྲིལ་བུ་གནས་བརྒྱད་དུ་བསྐོར་ཞིང་བསིལ་བ་སྟེ་དྲིལ་ལྕེ་དྲིལ་བུའི་ནང་གི་ཕྱོགས་མཚམས་བརྒྱད་དུ་རེས་མོས་ཀྱིས་རེག་པར་གསིལ་བཞིན་པར། ཨོཾ་བཛྲ་གྷཎྚེ་ར་ཎི་ཏ་པྲ་ར་ཎི་ཏ་སཾ་པྲ་ར་ཎི་ཏ་སརྦ་བུདྡྷ་ཀྵེ་ཏྲ་པྲ་ཙཱ་ལི་ནི་པྲ་ཛྙཱ་པ་ར་མི་ཏཱ་ནཱ་ད་སཾ་བྷ་བི་ཏ་བཛྲ་དྷརྨཱ་ཧྲྀ་ད་ཡཾ་སནྟོ་ཥ་ཎི་ཧཱུྃ་ཧཱུྃ་ཧཱུྃ་ཧོཿཧོཿཧོཿཨཱ་ཁཾ་སྭཱ་ཧཱ། ཞེས་བརྗོད་ལ་པད་སྐོར་བྱས་ཏེ་རྡོ་རྗེ་སྙིང་གར་བཟུང་ཞིང་དྲིལ་བུ་སྒྲ་ཆེ་བ་གསུམ་དཀྲོལ་བས་སངས་རྒྱས་ཀྱི་ཞིང་ཐམས་ཅད་སྒྲས་བསྐུལ་ཞིང་མཆོད་པར་བསམས་ཏེ་གྲགས་སྟོང་དུ་མཉམ་པར་བཞག་གོ། །། དེ་ནས་སྔོན་འགྲོ་གཏོར་མ་ལ་བདུད་རྩི་སོགས་བྲན།
ཨོཾ་ཨཱཿབིགྷྣཱནྟ་ཀྲྀ་ཏ་ཧཱུྃ་ཕཊ། ཀྱིས་བསངས། ཨོཾ་སྭ་བྷཱ་ཝ་ཤུདྡྷཿསརྦ་དྷརྨཱཿསྭ་བྷཱ་ཝ་ཤུདྡྷོ྅ཧཾ། གྱིས་སྦྱངས། སྟོང་པ་ཉིད་དུ་གྱུར། སྟོང་པའི་ངང་ལས་ཡཾ་ལས་རླུང་གི་དཀྱིལ་འཁོར་སྔོན་པོ་གཞུའི་དབྱིབས་ཅན། ཆང་ཟུང་ལ་ཡཾ་དང༌། མཆོག་མ་གཉིས་ལ་གཡོ་བའི་བ་དན་གྱིས་མཚན་པ། དེའི་སྟེང་དུ་རཾ་ལས་མེའི་དཀྱིལ་འཁོར་གྲུ་གསུམ་དམར་པོ་རཾ་གྱིས་མཚན་པ། དེའི་སྟེང་དུ་ཀཾ་གསུམ་ལས་ཐོད་པ་བུམ་རིལ་གྱི་སྒྱེད་བུ་ལྟག་པ་ནང་དུ་བསྟན་པ་གསུམ་གྱི་སྟེང་དུ།
ཡི་གེ་ཨ་ཡོངས་སུ་གྱུར་པ་ལས་ཀ་པཱ་ལ་ཕྱི་དཀར་ལ་ནང་དམར་བ། དུམ་བུ་གཅིག་པ་དཔྲལ་བ་རང་ལ་བསྟན་པ། རྒྱ་ཁྱོན་ཆོས་ཀྱི་དབྱིངས་དང་མཉམ་པ། དེའི་དབུས་སུ་མུ་ལས་དྲི་ཆུ་བཻཌཱུརྻ་ལྟ་བུ། ཤར་དུ་བི་ལས་དྲི་ཆེན་ཤེལ་ལྟ་བུ། ལྷོར་ར་ལས་རཀྟ་གསེར་བཙོ་མ་ལྟ་བུ། ནུབ་ཏུ་ཤུ་ལས་བྱང་སེམས་དཀར་པོ། བྱང་དུ་མ་ལས་ཀླད་པ། སླར་ཡང་དབུས་སུ་ན་ལས་མིའི་ཤ ། ཤར་ལྷོར་གོ་ལས་བ་ལང་གི་ཤ །
ལྷོ་ནུབ་ཏུ་ཀུ་ལས་ཁྱིའི་ཤ ། ནུབ་བྱང་དུ་ད་ལས་གླང་པོ་ཆེའི་ཤ ། བྱང་ཤར་དུ་ཧ་ལས་རྟའི་ཤ ། དེ་རྣམས་སླར་ཡང་ཡི་གེ་དེ་དག་གིས་མཚན་པའོ། ། རང་གི་སྣ་བུག་གཡོན་པ་ནས་རླུང་ཧཱུྃ་གི་དབྱིབས་ཅན་འཕྲོས། རླུང་གི་དཀྱིལ་འཁོར་ལ་ཕོག བ་དན་བསྐྱོད་པས་རླུང་གཡོས་མེ་སྦར་ཐོད་པ་དྲོས། རྫས་རྣམས་ཁོལ། ཉེས་པའི་སྐྱོན་རྣམས་ཕྱིར་ལུད། དེའི་སྟེང་དུ་ཨོཾ་ཨཱཿཧཱུྃ་ལས་འོད་ཟེར་འཕྲོས།
དེ་བཞིན་གཤེགས་པ་རྣམས་ཀྱི་ཐུགས་ཀ་ནས་ཡེ་ཤེས་ཀྱི་བདུད་རྩི་བཀུག དམ་ཚིག་གི་བདུད་རྩི་དང་གཉིས་སུ་མེད་པར་འདྲེས། ཡེ་ཤེས་ཀྱི་བདུད་རྩིའི་རྒྱ་མཚོ་ཆེན་པོར་གྱུར། ཨོཾ་ཨཱཿཧཱུྃ། ལན་གསུམ་བརྗོད་པས་བྱིན་གྱིས་རླབས། འབར་བའི་ཕྱག་རྒྱ་དཔྲལ་བར་སྐོར་ཞིང༌། ཕེཾ་ཕེཾ་ཕེཾ། ཞེས་གཏོར་མགྲོན་སྤྱན་དྲངས། པད་སྐོར་རྡོ་རྗེ་ཐལ་མོ་ཁ་ཕྱེ་བས། ཨོཾ་བཛྲ་ཨཱ་ར་ལི་ཧོཿཛཿཧཱུྃ་བྃ་ཧོཿབཛྲ་ཌཱ་ཀི་ནི་ས་མ་ཡ་སྟྭཾ།
དྲྀ་ཤྱ་ཧོཿ ཞེས་ལན་གསུམ་མམ་བཞིའམ་ལྔར་བརྗོད། སོ་སོའི་ཕྱག་རྒྱས། ཨོཾ་བཛྲ་ཨརྒྷཾ་ཨཱཿཧཱུྃ་སྭཱ་ཧཱ། ཨོཾ་བཛྲ་པུཥྤེ། དྷཱུ་པེ། ཨཱ་ལོ་ཀེ། གནྡྷེ། ནཻ་ཝིདྱེ། ཤབྡ་ཨཱཿཧཱུྃ་སྭཱ་ཧཱ།
པད་སྐོར་རྡོ་རྗེ་ཐལ་མོ་ཁ་ཕྱེ་བས། ཨོཾ་ཁ་ཁ་ཁཱ་ཧི་ཁཱ་ཧི། སརྦ་ཡཀྵ་རཀྵ་ས་བྷཱུ་ཏ་པྲེ་ཏ་པི་ཤ་ཙ་ཨུནྨ་ད་ཨ་པ་སྨ་ར་ཌཱ་ཀ་ཌཱ་ཀི་ནྱཱ་དཱ་ཡ། ཨི་དམ་བ་ལིཾ་གྲྀཧྣནྟུ་ས་མ་ཡ་རཀྵནྟུ་མ་མ་སརྦ་སིདྡྷི་མྨེ་པྲ་ཡ་ཙྪནྟུ་ཡ་ཐཻ་བཾ་ཡ་ཐཻཥྚཾཿབྷཱུཉྫ་ཐ་ཛི་གྷྲ་ཐ་པི་བ་ཐ་མ་ཏི་ཀྲ་མ་ཐ། མ་མ་སརྦ་ཀཱ་ར་ཏ་ཡ་ས་ཏ་སུ་ཁཾ་བི་ཤུདྡྷ་ཡེ། ས་ཧཱ་ཡི་ཀ་བྷ་ཝནྟུ་ཧཱུྃ་ཧཱུྃ་ཕཊ་ཕཊ་སྭཱཧཱ། ལན་བཞི་བརྗོད། ཞིང་སྐྱོང་ཆེན་པོ་བརྒྱད་རྣམས་དང༌། ། མཁའ་འགྲོ་སུམ་ཅུ་སོ་གཉིས་སོགས། ། མ་ལུས་འཁོར་བཅས་འདིར་བྱོན་ཞིང༌། །
མཆོད་སྦྱིན་གཏོར་མ་འདི་བཞེས་ལ། ། རྣལ་འབྱོར་བདག་ཅག་འཁོར་བཅས་ལ། ། ནད་མེད་ཚེ་དང་དབང་ཕྱུག་དང༌། ། དཔལ་དང་གྲགས་དང་སྐལ་པ་བཟང༌། ། ལོངས་སྤྱོད་རྒྱ་ཆེན་ཀུན་ཐོབ་ཅིང༌། ། ཞི་དང་རྒྱས་ལ་སོགས་པ་ཡི། ། ལས་ཀྱི་དངོས་གྲུབ་བདག་ལ་སྩོལ། ། དམ་ཚིག་ཅན་གྱིས་བདག་ལ་སྲུངས། ། དངོས་གྲུབ་ཀུན་གྱིས་སྡོང་གྲོགས་མཛོད། ། དུས་མིན་འཆི་དང་ནད་རྣམས་དང༌། །
གདོན་དང་བགེགས་རྣམས་མེད་པར་མཛོད། ། རྨི་ལམ་ངན་དང་མཚན་མ་ངན། ། བྱ་བྱེད་ངན་པ་མེད་པར་མཛོད། ། འཇིག་རྟེན་བདེ་ཞིང་ལོ་ལེགས་དང༌། ། འབྲུ་རྣམས་འཕེལ་ཞིང་ཆོས་འཕེལ་དང༌། ། བདེ་ལེགས་ཕུན་སུམ་ཚོགས་པ་དང༌། ། ཡིད་ལ་འདོད་པ་ཀུན་འགྲུབ་མཛོད། ། གང་དག་ནག་པོའི་ཕྱོགས་གྱུར་ཞིང༌། ། གསང་སྔགས་ཟབ་མོའི་ཆོ་ག་ལ། ། ཉན་དང་ལྟ་བར་མི་དབང་བ། །
དེ་དག་ཐམས་ཅད་གཞན་དུ་དེངས། ། གལ་ཏེ་བཀའ་ལས་འདའ་བྱེད་ན། ། རྡོ་རྗེ་ཁ་ཊྭཱཾ་རབ་འབར་བས། ། མགོ་བོ་ཚལ་པ་བརྒྱར་འགས་འགྱུར། ། ཅེས་གཏོར་མ་ཕྱི་རོལ་དུ་དོར་ཞིང༌། ཨོཾ་སུམྦྷ་ནི་སུམྦྷ་ནི་ཧཱུྃ་ཧཱུྃ་ཕཊ། ཨོཾ་གྲྀཧྞ་གྲྀཧྞ་ཧཱུྃ་ཧཱུྃ་ཕཊ། ཨོཾ་གྲྀཧྞཱ་པ་ཡ་གྲྀཧྞཱ་པ་ཡ་ཧཱུྃ་ཧཱུྃ་ཕཊ། ཨོཾ་ཨཱ་ན་ཡ་ཧོཿབྷ་ག་ཝཱ་ན་བིདྱཱ་རཱ་ཛ་ཧཱུྃ་ཧཱུྃ་ཕཊ། དྲག་སྔགས་བཟླས་པའི་ཡུངས་ཀར་གྱིས་རྫས་དང་ཡོ་བྱད་ཀུན་ལ་བྲབ་ཅིང་བགེགས་བསྐྲད།
བསྲུངས་འཁོར་ནི། འོག་ཐམས་ཅད་རྡོ་རྗེའི་ས་གཞི་བར་ཐམས་ཅད་རྡོ་རྗེའི་ར་བ། སྟེང་ཐམས་ཅད་རྡོ་རྗེའི་དྲ་བ་དང༌། གུར་བླ་བྲེས་སུ་གྱུར། ཧཱུྃ་འདི་ལྟར་ལྷ་མོ་ཡ་མཚན་ཅན། ། ལྷ་མོའི་ལུས་ལ་སེང་གདོང་མ། ། བཛྲ་སིངྷ་ཞེས་བྱ་བ། ། སྟེང་སྒོ་སྲུང་བའི་ཕྲ་མེན་མ། ། ཛཿཕྲ་མེན་རྡོ་རྗེའི་དུས་ལ་བབ། ། སྟེང་གི་བར་ཆད་ཟློག་ཏུ་གསོལ། །
ཧཱུྃ་འདི་ལྟར་ལྷ་མོ་ཡ་མཚན་ཅན། ། ལྷ་མོའི་ལུས་ལ་ཁྭ་གདོང་མ། ། བཛྲ་ཀཱ་ཀ་ཞེས་བྱ་བ། ། ཤར་སྒོ་སྲུང་བའི་ཕྲ་མེན་མ། ། ཛཿཕྲ་མེན་རྡོ་རྗེའི་དུས་ལ་བབ། ། ཤར་གྱི་བར་ཆད་ཟློག་ཏུ་གསོལ། ། ཧཱུྃ་འདི་ལྟར་ལྷ་མོ་ཡ་མཚན་ཅན། ། ལྷ་མོའི་ལུས་ལ་འུག་གདོང་མ། ། བཛྲ་ཨུལླུ་ཞེས་བྱ་བ། ། བྱང་སྒོ་སྲུང་བའི་ཕྲ་མེན་མ། །
ཛཿཕྲ་མེན་རྡོ་རྗེའི་དུས་ལ་བབ། ། བྱང་གི་བར་ཆད་ཟློག་ཏུ་གསོལ། ། ཧཱུྃ་འདི་ལྟར་ལྷ་མོ་ཡ་མཚན་ཅན། ། ལྷ་མོའི་ལུས་ལ་ཁྱི་གདོང་མ། ། བཛྲ་ཤྭ་ན་ཞེས་བྱ་བ། ། ནུབ་སྒོ་སྲུང་བའི་ཕྲ་མེན་མ། ། ཛཿཕྲ་མེན་རྡོ་རྗེའི་དུས་ལ་བབ། ། ནུབ་ཀྱི་བར་ཆད་ཟློག་ཏུ་གསོལ། ། ཧཱུྃ་འདི་ལྟར་ལྷ་མོ་ཡ་མཚན་ཅན། ། ལྷ་མོའི་ལུས་ལ་ཕག་གདོང་མ། །
བཛྲ་སུ་ཀ་ཞེས་བྱ་བ། ། ལྷོ་སྒོ་སྲུང་བའི་ཕྲ་མེན་མ། ། ཛཿཕྲ་མེན་རྡོ་རྗེའི་དུས་ལ་བབ། ། ལྷོ་ཡི་བར་ཆད་ཟློག་ཏུ་གསོལ། ། ཧཱུྃ་འདི་ལྟར་ལྷ་མོ་ཡ་མཚན་ཅན། ། ལྷ་མོའི་ལུས་ལ་སྟག་གདོང་མ། ། བཛྲ་བྱ་གྷྲི་ཞེས་བྱ་བ། ། འོག་སྒོ་སྲུང་བའི་ཕྲ་མེན་མ། ། ཛཿཕྲ་མེན་རྡོ་རྗེའི་དུས་ལ་བབ། ། འོག་གི་བར་ཆད་ཟློག་ཏུ་གསོལ། །
ཧཱུྃ་འདི་ལྟར་ལྷ་མོ་ཡ་མཚན་ཅན། ། སྒོ་མ་རྣམས་ཀྱིས་སྒོ་སྲུངས་ལ། ། མཚམས་མ་རྣམས་ཀྱིས་མཚམས་སྡོམས་ཤིག ། ཕྱི་ནང་བར་ཆད་ཟློག་ཏུ་གསོལ། ། ཨོཾ་བཛྲ་བཱ་རཱ་ཧཱི་ཧྲཱིཿགྷ་གྷ་གྷཱ་ཏ་ཡ་གྷཱ་ཏ་ཡ། གནོད་བྱེད་སརྦ་དུཥྚཱན་ཧཱུྃ་ཕཊ་སྭཱ་ཧཱ། ཞེས་སྲུང་འཁོར་བརྟན་པར་བསྒོམ་མོ། ། མེ་སྦར་བ་ནི། གཙུབས་ཤིང་ལས་བྱུང་བའམ་རུང་ཁང་ལས་བྱུང་བའི་མེ། མེ་སྣོད་དུ་བཞག་སྟེ་བསངས་ཆུ་གཏོར་ལ།
ཨོཾ་ཨཱཿབིགྷྣཱནྟ་ཀྲྀ་ཏ་ཧཱུྃ་ཕཊ། ཀྱིས་བསངས། དཔལ་འབར་ལ་སྦར་ཏེ་སླར་ཡང་བསངས་ཆུ་གཏོར་ལ། ཨོཾ་ཨཱཿབིགྷྣཱནྟ་ཀྲྀ་ཏ་ཧཱུྃ་ཕཊ། ཀྱིས་བསངས། ཨོཾ་བཛྲ་ཛྭ་ལ་ཛྭ་ལ་ཧཱུྃ། ཞེས་ཐབ་ཀྱི་ཤར་ལྷོར་བཞག ། ཨོཾ་ཨཱཿཧཱུྃ། ཞེས་བརྗོད་ཅིང་རླུང་གཡབ་ཀྱིས་གཡབ་ཅིང་སྦར་རོ། ། ཡང་བུད་ཤིང་ཉུང་བ་ལྟ་བུས་མགྱོགས་པར་དགོས་ཚེ་མེ་ལྷའི་གདན་བཤམས་ནས་སམ་མེ་ལྷ་བསྐྱེད་ནས་མེ་སྦར་བའང་ཡོད་དོ། །
དེ་ནས་དཀྱིལ་འཁོར་གང་ཡིན་དེའི་ལས་སྔགས་སམ་སོ་སོའི་སྙིང་པོ་བཟླ་དགོས་པར་གསུངས་པས་འདིར། ཨོཾ་ཨཱཿབིགྷྣཱནྟ་ཀྲྀ་ཏ་ཧཱུྃ་ཕཊ། ཅེས་མར་ཁུ་དགང་བླུགས་གསུམ་མམ་བདུན་ཕུལ་བས་མེ་གསོས་ལ། སམྦུ་ཊིར། ཐབ་ཁུང་ཀུན་དུ་ཀུ་ཤ་ཡི། ། རྩེ་མོ་དྲངས་པོར་ཡོངས་སུ་བསྐོར། ། ཞེས་པ་ལྟར་ཀུ་ཤའི་ཆུན་པོ་མ་ཉམས་ཤིང་ཧ་ཅང་རིང་ཐུང་སྤངས་པ་ཟུང་དུ་བྱས་པ་དག་རིམ་པར་བླངས་ཏེ་ལག་གཉིས་ཀྱིས་བཟུང་བ་ཅུང་ཟད་པད་བསྐོར་དང་བཅས་ཏེ། ཨོཾ་ཀུ་ཤ་འདི་ནི་གཙང་ཞིང་དགེ ། ཚངས་པ་ལྷ་རྣམས་དག་བྱེད་ཡིན། ། དཀོན་མཆོག་གསུམ་པོ་མཉེས་བྱེད་པ། །
ས་ལས་སྐྱེས་པའི་འདབ་མའི་སྙིང༌། ། བདག་གི་བགེགས་རྣམས་ཐམས་ཅད་ནི། ། ཞི་དང་བཀྲ་ཤིས་མཛད་དུ་གསོལ། ། ཨོཾ་བཛྲ་ས་ཏྭ་ཨཱཿ ཞེས་ཆུན་པོ་ཆེ་བ་ཟུང་ཞིག་ཐབ་ཀྱི་སྟེང་དུ་རྩེ་ཤར་དུ་བལྟ་བས་བཞག་སྟེ་མེ་ལྷའི་གདན་དུ་བསམ། ཆུན་པོ་གཞན་དག་ནི་རང་གི་ཕྱོགས་གཡོན་ནས་བརྩམས་ཏེ་གཡས་བསྐོར་དུ་རིམ་པ་ལྟར་རྩེ་མོ་ཤར་དང་ལྷོ་དང་ནུབ་དང་བྱང་དུ་བལྟ་བར་སྟེགས་བུ་གཡོགས་ཤིང་སྔ་མའི་རྩེ་མོ་ཕྱི་མའི་རྩ་བས་ནོན་པ་སྐོར་ཐབས་སུ་དགྲམ་མོ། ། འདི་ནི་མེ་ལྷའི་གདན་དང་སྦྱིན་སྲེག་གི་བྱ་བ་ལ་སྲུང་འཁོར་དུ་ཡང་འགྱུར་བས་ཐོག་མར་བྱ་ཞིང་ཐབ་བསྐྱེད་པའི་གོང་ངམ་འོག་ཏུ་བྱེད་པའང་ཡོད་དོ། ། དེ་ནས་མཆོད་རྫས་བྱིན་རླབས་ནི། ཨོཾ་ཨཱཿབིགྷྣཱན་སོགས་ཀྱིས་བསངས། སྭ་བྷཱ་ཝ་སོགས་ཀྱིས་སྦྱངས།
སྟོང་པ་ཉིད་དུ་གྱུར། སྟོང་པའི་ངང་ལས་ཨ་ལས་ཐོད་པའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཧཱུྃ་ཡིག་གི་ཚོགས་དཔག་ཏུ་མེད་པ་འོད་དུ་ཞུ་བ་ལས་བྱུང་བའི་ལྷ་རྫས་ལས་གྲུབ་པའི་རྡོ་རྗེའི་མཆོད་ཡོན། ཞབས་བསིལ། ཞལ་བསིལ། བསང་གཏོར། མེ་ཏོག ། བདུག་སྤོས། མར་མེ། དྲི་ཆབ། ཞལ་ཟས།
རོལ་མོ་ལ་སོགས་པ་མཆོད་པའི་དངོས་པོ་དྭངས་ཤིང་ཐོགས་པ་མེད་པ་བྱང་ཆུབ་སེམས་དཔའ་འཕགས་པ་ཀུན་ཏུ་བཟང་པོའི་རྣམ་པར་ཐར་པ་ལས་བྱུང་བའི་མཆོད་པའི་སྤྲིན་གྱི་ཕུང་པོ་ལས་ཀྱང་ཆེས་ཆེར་ལྷག་པའི་མཆོད་པའི་སྤྲིན་གྱི་ཕུང་པོ་རབ་འབྱམས་ནམ་མཁའི་མཐའ་ཀླས་པའི་བར་རྒྱས་པར་འགེངས་ཤིང་འཕགས་པ་རྣམས་མཉེས་པར་བྱེད་པ་དུས་འཁོར་བ་ཇི་སྲིད་མ་སྟོངས་ཀྱི་བར་དུ་རྒྱུན་མི་ཆད་པར་འབྱུང་བའི་རང་བཞིན་དུ་གྱུར། ཨོཾ་བཛྲ་ཨརྒྷཾ་ཨཱཿཧཱུྃ་སྭཱ་ཧཱ། དེ་བཞིན་དུ། པཱ་དྱཾ༴ ཨཱ་ཙ་མཱ་ནཾ༴ པྲོཀྵ་ཎཾ༴ པུཥྤེ༴ དྷཱུ་པེ༴ ཨཱ་ལོ་ཀེ༴ གནྡྷེ༴
ནཻ་ཝིདྱེ༴ ཤབྡ་ཨཱཿཧཱུྃ་སྭཱ་ཧཱ། དེ་ནས་བསྲེག་རྫས་བྱིན་བརླབ་ནི་ཆོ་ག་སོ་སོའི་གཏོར་མའམ་ནང་མཆོད་ལྟར་བྱིན་གྱིས་བརླབ་དགོས་པས་འདིར། ཨོཾ་ཨཱཿབིགྷྣཱན་གྱིས་བསངས། སྭ་བྷཱ་ཝས་སྦྱངས། སྟོང་པ་ཉིད་དུ་གྱུར། སྟོང་པའི་ངང་ལས་ཡྃ་ལས་རླུང་གི་དཀྱིལ་འཁོར་སྔོན་པོ་གཞུའི་དབྱིབས་ཅན་ཆང་ཟུང་ལ་ཡཾ་དང༌། མཆོག་མ་གཉིས་ལ་གཡོ་བའི་བ་དན་གྱིས་མཚན་པ། དེའི་སྟེང་དུ་རཾ་ལས་མེའི་དཀྱིལ་འཁོར་གྲུ་གསུམ་དམར་པོ་རཾ་གྱིས་མཚན་པ། དེའི་སྟེང་དུ་ཀཾ་གསུམ་ལས་ཐོད་པ་བུམ་རིལ་གྱི་སྒྱེད་བུ་ལྟག་པ་ནང་དུ་བསྟན་པ་གསུམ་གྱི་སྟེང་དུ།
ཡི་གེ་ཨ་ཡོངས་སུ་གྱུར་པ་ལས་ཀ་པཱ་ལ་ཕྱི་དཀར་ལ་ནང་དམར་བ། དུམ་བུ་གཅིག་པ་དཔྲལ་བ་རང་ལ་བསྟན་པ། རྒྱ་ཁྱོན་ཆོས་ཀྱི་དབྱིངས་དང་མཉམ་པ། དེའི་དབུས་སུ་མུ་ལས་དྲི་ཆུ་བཻཌཱུརྻ་ལྟ་བུ། ཤར་དུ་བི་ལས་དྲི་ཆེན་ཤེལ་ལྟ་བུ། ལྷོར་ར་ལས་རཀྟ་གསེར་བཙོ་མ་ལྟ་བུ། ནུབ་ཏུ་ཤུ་ལས་བྱང་སེམས་དཀར་པོ། བྱང་དུ་མ་ལས་ཀླད་པ། སླར་ཡང་དབུས་སུ་ན་ལས་མིའི་ཤ ། ཤར་ལྷོར་གོ་ལས་བ་ལང་གི་ཤ །
ལྷོ་ནུབ་ཏུ་ཀུ་ལས་ཁྱིའི་ཤ ། ནུབ་བྱང་དུ་ད་ལས་གླང་པོ་ཆེའི་ཤ ། བྱང་ཤར་དུ་ཧ་ལས་རྟའི་ཤ ། དེ་རྣམས་སླར་ཡང་ཡི་གེ་དེ་དག་གིས་མཚན་པའོ། ། རང་གི་སྣ་བུག་གཡོན་པ་ནས་རླུང་ཧཱུྃ་གི་དབྱིབས་ཅན་འཕྲོས། རླུང་གི་དཀྱིལ་འཁོར་ལ་ཕོག ། བ་དན་བསྐྱོད་པས་རླུང་གཡོས་མེ་སྦར་ཐོད་པ་དྲོས། རྫས་རྣམས་ཁོལ། ཉེས་པའི་སྐྱོན་རྣམས་ཕྱིར་ལུད། དེའི་སྟེང་དུ་ཨོཾ་ཨཱཿཧཱུྃ་ལས་འོད་ཟེར་འཕྲོས།
དེ་བཞིན་གཤེགས་པ་རྣམས་ཀྱི་ཐུགས་ཀ་ནས་ཡེ་ཤེས་ཀྱི་བདུད་རྩི་བཀུག ། དམ་ཚིག་གི་བདུད་རྩི་དང་གཉིས་སུ་མེད་པར་འདྲེས། ཡེ་ཤེས་ཀྱི་བདུད་རྩིའི་རྒྱ་མཚོ་ཆེན་པོར་གྱུར། ཅེས་བྱིན་གྱིས་བརླབས་ལ། དེ་ནས། ངོ་བོ་བདུད་རྩིའི་རང་བཞིན་ལ། ། རྣམ་པ་བསྲེག་རྫས་སོ་སོར་གྱུར། ། ཅེས་སྦྱར་ཏེ། ཨོཾ་ཨཱཿཧཱུྃ། ཨོཾ་ཋཿཋཿཋཿཋཿཋཿཋཿཋཿ
ཞེས་ལག་གཡས་རྡོ་རྗེ་དང་བཅས་པས་བླུགས་གཟར་གཡོན་དྲིལ་བུ་དང་བཅས་པས་དགང་གཟར་བཟུང་བ་ཁ་སྦྱར་ཏེ་མར་ཁུ་ལ་རེག་ཅིང༌། དེ་བཞིན་དུ། ཨོཾ་ཨཱཿསྭཱ་ཧཱ། ཡམ་ཤིང་ལ་རེག་སྟེ། ཨོཾ་ཤྲཱིཾ་སྭཱ་ཧཱ། འབྲུ་ཐམས་ཅད་ལ་རེག་སྟེ། ཨོཾ་ཛྲཱིཾ་སྭཱ་ཧཱ། རྫས་སྦྱང་བའོ། ། ཡང་སྲེག་རྫས་ཐམས་ཅད་ལ་རེག་སྟེ། ཨོཾ་སྭཱ་ཧཱ།
རྫས་བཀྲུ་བའོ། ཡང་རྫས་ཐམས་ཅད་ལ་རིམ་པར་རེག་སྟེ། ཨོཾ་ཀུ་རུ་ཀུ་རུ་སྭཱ་ཧཱ། ཞེས་བརྗོད་པས་བྱིན་གྱིས་བརླབ་བོ། ། དེ་ནས་ཐབ་བསྐྱེད་པ་ནི། ལས་སྔགས་ཀྱིས་བསངས་དགོས་པས། ཨོཾ་ཨཱཿབིགྷྣཱན་སོགས་ཀྱིས་བསངས། སྭ་བྷཱ་ཝས་སྦྱངས། ཐབ་ཁུང་མི་དམིགས་སྟོང་ཉིད་གྱུར། ། སྟོང་པའི་ངང་ལས་པད་ཉིའི་སྟེང༌། །
ཧཱུྃ་ལས་ཞི་ཐབ་ཟླུམ་པོ་དཀར། ། ལག་ཁྲུ་གང་གི་རྒྱ་ཁྱོན་ཅན། ། རྒྱ་ཕྱེད་དཔངས་ལྡན་སོར་བཞི་ཡི། ། མཆུ་དང་ཁ་ཁྱེར་དེ་སྟེང་དུ། ། རྡོ་རྗེ་དཀར་པོའི་ཕྲེང་བ་དང༌། ། གྲྭ་བཞིར་ཟླ་ཕྱེད་རྡོ་རྗེ་སྤྲས། ། དེ་དབུས་པདྨ་འདབ་བརྒྱད་ལྟེར། ། ཞི་བའི་རྡོ་རྗེས་མཚན་པར་གྱུར། ། ཐབ་ཀྱི་དབུས་སུ་མེ་དཀྱིལ་ནང༌། ། པད་ཉིའི་སྟེང་དུ་རྃ་ཡིག་ལས། །
ཞི་བའི་མེ་ལྷ་དཀར་པོ་ནི། ། ཞལ་གཅིག་ཕྱག་གཉིས་མེ་ཐབ་དང༌། ། རིལ་བ་འཛིན་པ་དྲང་སྲོང་ཚུལ། ། རལ་པའི་ཚོགས་ཅན་ཞི་ཉམས་ལྡན། ། གསུས་འཕྱང་ཚངས་སྐུད་དཀར་པོས་བརྒྱན། ། ར་སྐྱེས་ལ་གནས་འཁོར་བཅས་ཀྱི། ། གནས་གསུམ་ཨོཾ་ཨཱཿཧཱུྃ་གིས་མཚན། ། ཧཱུྃ་ལས་འོད་འཕྲོས་ཤར་ལྷོ་ནས། ། མེ་ལྷ་འཁོར་བཅས་སྤྱན་དྲངས་ཏེ། ། ལག་པའི་གཡོན་པས་གཡས་པའི་མཁྲིག་མ་ནས་བཟུང་སྟེ།
ཀུ་ཤ་དང་བཅས་མི་འཇིགས་པའི་ཕྱག་རྒྱ་བཅས་ལ་མཐེ་བོང་གིས་སྲིན་ལག་གི་རྩ་བར་གཡོབ་ཅིང༌། ཨོཾ་ཚུར་སྤྱོན་ཚུར་སྤྱོན་འབྱུང་པོ་ཆེ། ། ལྷ་ཡི་རྒྱལ་པོ་དྲང་སྲོང་མཆོག ། སྲེག་བླུགས་ཞལ་ཟས་བཞེས་སླད་དུ། ། འདིར་ནི་ཡང་དག་བསྙེན་པར་མཛོད། ། གཟི་བརྗིད་ཆེན་པོ་མེ་ཡི་ལྷ། ། འདོད་པ་ཐམས་ཅད་རབ་སྒྲུབ་པ། ། ཐུགས་རྗེས་སེམས་ཅན་དོན་གྱི་ཕྱིར། ། འདི་ཉིད་དུ་ནི་གཤེགས་སུ་གསོལ། ། ཨོཾ་ཊཀྐི་ཧཱུྃ་ཛཿ
ཞེས་སྤྱན་དྲངས་ཐབ་ཀྱི་ཤར་ལྷོར་མེ་ཏོག་གཅིག་འཕངས་ལ། ཐབ་ཀྱི་ཤར་ལྷོར་ཀུ་ཤ་ཡི། ། གདན་ལ་མེ་ལྷ་ཡེ་ཤེས་པ། ། འཁོར་དང་བཅས་པ་བཞུགས་པར་གྱུར། ། བཟེད་ཞལ་སོ་སོར་ཆུ་བཞི་སྦྲེང་སྟེ། ཨོཾ་ཨགྣ་ཡེ་ས་པ་རི་ཝཱ་ར་ཨརྒྷཾ་པྲ་ཏཱིཙྪ་སྭཱ་ཧཱ། དེ་བཞིན་དུ་སྔགས་ཐོག་མཐའ་འདྲ་བར། པཱདྱཾ༴ ཨཱ་ཙ་མཱ་ནཾ༴ པྲོཀྵ་ཎཾ་པྲ་ཏཱིཙྪ་སྭཱ་ཧཱ།
ཞེས་པ་ཆུ་བཞི་དབུལ། དེ་ནས་ལག་གཡས་རྡོ་རྗེ་དང་བཅས་པའི་མཐེ་བོང་གིས་མཐེའུ་ཆུང་མནན་པ་རྩེ་གསུམ་གྱི་ཕྱག་རྒྱ་བཅས་ལ། ཨོཾ་བཛྲ་ཨ་ན་ལ་མ་ཧཱ་བྷཱུ་ཏ་ཛྭ་ལ་ཡ་སརྦ་བྷསྨིན་ཀུ་རུ་སརྦ་དུཥྚཾ་ཧཱུྃ་ཕཊ། དྲྀ་ཤྱ་ཛཿཧཱུྃ་བྃ་ཧོཿས་མ་ཡ་སྟྭཾ། ས་མ་ཡ་ཧཾ། ཞེས་དམ་ལ་བཞག ཛཿཧཱུྃ་བྃ་ཧོཿཡེ་ཤེས་པ། ། དམ་ཚིག་པ་དང་དབྱེར་མེད་གྱུར། ། སླར་ཡང་ཐུགས་ཀའི་ཧཱུྃ་འོད་ཀྱིས། ། རིགས་ལྔ་འཁོར་བཅས་སྤྱན་དྲངས་ཏེ། །
དབང་བསྐུར་སྐུ་གང་དྲི་མ་དག ། ཆུ་ཞབས་སྤྱི་བོར་བརྟན་པ་ལས། ། རྣམ་སྣང་མཛད་ཀྱིས་དབུ་བརྒྱན་གྱུར། ། ཅེས་དང་མེ་ལྷའི་མཆོད་ཕྲེང་ཕུལ་ལ། ཨོཾ་ཨགྣ་ཡེ་ས་པ་རི་ཝཱ་ར་པུཥྤེ་པྲ་ཏཱིཙྪ་སྭཱ་ཧཱ། དེ་བཞིན་དུ། དྷཱུ་པེ༴ ཨཱ་ལོ་ཀེ༴ གནྡྷེ༴ ནཻ་ཝིདྱེ༴
ཤབྡ་པྲ་ཏཱིཙྪ་སྭཱ་ཧཱ། ཞེས་གདན་མཆོད་དབུལ། འཇིག་རྟེན་དབང་ཕྱུག་ཚངས་དབང་མགོན་གྱི་སྲས། ། མེ་ལྷའི་རྒྱལ་པོ་ཊཀྐིས་དབང་བསྐུར་བ། ། ཤེས་རབ་མཆོག་གིས་ཉོན་མོངས་ཐམས་ཅད་སྲེག ། འཛིན་བྱེད་མེ་ལྷ་ཉིད་ལ་རྣམ་པར་འདུད། ། ཅེས་བསྟོད། དགང་བླུགས་ཁ་ལ་ཧཱུྃ་ཡིག་གསལ། ། མེ་ལྷ་ཅུང་ཟད་ཞལ་གདངས་པའི། ། ལྗགས་ལ་རྃ་ཡིག་གིས་མཚན་པས། །
བསྲེག་རྫས་བདུད་རྩི་བཞེས་པར་གྱུར། ། ན་མསྶ་མནྟ་བུདྡྷཱ་ནཱཾ་ཨོཾ་ཨགྣ་ཡེ་ཧ་བྱ་ཀ་བྱ་ཝ་ཧ་ནཱ་ཡ་ཨཱ་དི་བྱ། ཞེས་ལག་གཉིས་རྡོར་དྲིལ་དང་དགང་བླུགས་འཛིན་ཞིང་བྱང་ཆུབ་མཆོག་གི་ཕྱག་རྒྱས་མར་ཁུ་དགང་བླུགས་གསུམ་མམ་བདུན་བྱོན་ཟན་དུ་འབུལ་ཏེ། སྤེལ་ཚིག་ནི། བདག་ཅག་དཔོན་སློབ་འཁོར་བཅས་ཀྱི། ། དམ་པའི་ཆོས་ལྡན་བསམ་སྦྱོར་ལ། ། བར་དུ་གཅོད་པར་བྱེད་རྣམས་དང༌། ། སྡིག་སྒྲིབ་ཉེས་ལྟུང་ནད་གདོན་ཀུན། ། སརྦ་ཤཱནྟིཾ་ཀུ་རུ་སྭཱ་ཧཱ། ཅེས་འདོད་དོན་གསོལ་ཞིང་སྔགས་ཚིགས་རྣམས་བརྗོད་བཞིན་པས།
ལག་གཉིས་རྡོར་དྲིལ་དང་བཅས་པའི་རྡོ་རྗེའི་ཁུ་ཚུར་ལས། མཛུབ་མོ་བརྐྱང་པས་དགང་བླུགས་བཟུང༌། གཡས་པའི་བླུགས་གཟར་གྱིས་མར་ཁུ་གསུམ་མམ་བདུན་སོགས་དགང་གཟར་དུ་བླུགས་ཏེ་གང་བ་དང༌། ལག་གཉིས་སྔར་བཅས་པའི་བྱང་ཆུབ་མཆོག་གི་ཕྱག་རྒྱ་དེ་ཁ་སྦྱར་ལ་གྲུ་མོ་གཉིས་པུས་མོ་གཉིས་ལས་མི་འདའ་བར་གཡས་སུ་བསྐོར། ཚུལ་དེས་མར་ཁུ་དགང་གཟར་གསུམ་མམ་བདུན་གྱིས་བྱོན་ཟན་དབུལ། མེ་པྲ་འདི་སྐབས་ཁོ་ནར་བརྟག་པ་དང་འདི་ནས་བརྩམས་ཏེ་ཇི་སྲིད་ཐབ་ཀྱི་བུད་ཤིང་རྣམས་ཀྱི་ནུས་པ་མ་རྫོགས་པ་དེ་སྲིད་དུ་བརྟག་པ་སྟེ་ལུགས་གཉིས་ལས་སྔ་མ་ལྟར་བརྟག་ལ། དེའི་ཚུལ་ནི་སྦྱིན་སྲེག་འོད་ཀྱི་སྙེ་མར། རབ་བསྔགས་དགེ་བའི་མེ་ཡི་འོད། ། དཔལ་བེའུ་དང་ནི་རྔ་གཡབ་གདུགས། ། རྒྱལ་མཚན་པདྨ་ལྟ་བུ་དང༌། །
རྩེ་གསུམ་པ་དང་རལ་གྲི་ཉ། ། བཀྲ་ཤིས་ཨིནྡྲ་ནཱི་ལའི་མདོག ། རྡོ་རྗེ་དུང་ལ་སོགས་པ་དང༌། ། དགང་གཟར་བླུགས་གཟར་རྣམ་པ་དང༌། ། དཀར་དང་འཇའ་འདྲ་མདོག་སྡུག་དང༌། ། གཡས་སུ་འཁྱིལ་དང་ཤིན་ཏུ་སྣུམ། ། བྱི་རུ་དང་ནི་གསེར་མདོག་འདྲ། ། དངུལ་དང་རིན་ཆེན་བཻཌཱུརྻ། ། ཉི་འོད་འབར་མཚུངས་དྲི་མ་མེད། ། དུ་བ་མེད་ཅིང་དྲི་ཞིམ་པ། །
མྲྀ་དང་ག་ཡི་སྒྲ་ལྡན་མཆོག ། ཅེས་པ་རྣམས་ཀྱིས་དགེ་བའི་ལྟས་ཤེས་པར་བྱ་ལ། འོན་ཏེ་མི་དགེ་བའི་མཚན་མ་ཡང་དེ་ཉིད་ལས། དུ་བ་དཀུ་ཞིང་མེ་སྟག་འཕྲོ། ། ཀུན་ནས་སྡང་ཞིང་སྒྲ་དང་བཅས། ། མྱུར་དུ་ཆད་ཅིང་ཞན་པ་དང༌། ། མདངས་རྩུབ་པ་ལ་ཤ་ཡི་མདོག ། དེ་བཞིན་བ་གླང་མགོ་འདྲ་དང༌། ། མི་རོའི་དྲི་དང་ཉའི་དྲི། ། བོང་བུའི་དྲི་ཅན་བགེགས་ཡོད་ཡིན། །
ཞེས་བསྟན་པ་རྣམས་ཀྱིས་མེ་པྲ་བརྟག ། ངན་ན་བསང་ཆུ་གཏོར་ཞིང་ལས་སྔགས་དང་སུམྦྷ་ནི་བགེགས་བསྐྲད། ཧ་བྱ་སོགས་བྱོན་ཟན་གྱིས་སྐབས་ལྟར་མར་ཁུ་དགང་གཟར་གསུམ་མམ་བདུན་དབུལ་ལོ། ། དེ་ནས་བསྲེག་རྫས་དབུལ་ཏེ། ཡམ་ཤིང་རྣམས་བྱང་ཆུབ་ཀྱི་ཤིང་དུ་མོས་ལ་རྩེ་མོ་སྟེང་དུ་བསྟན་ལ་གཡས་པའི་མཐེབ་སྲིན་ནམ་གུང་མཐེབ་ཀྱིས་དབུལ་ཞིང༌། ཨོཾ་ཨགྣ་ཡེ་ས་པ་རི་ཝཱ་ར་ཨོཾ་བོ་དྷི་བྲྀཀྵཱ་ཡ་སྭཱ་ཧཱ། ཞེས་ལྷ་སྔགས་ཚར་གཅིག་རྫས་སྔགས་རེ་དང་ཡམ་ཤིང་རེ་བསྟུན་ཏེ་དབུལ་ཞིང་སྔགས་བཟླ་གྲོགས་ཡོད་ན་དུ་ཡོད་ཀྱི་གྲངས་དང་མཉམ་པའི་ཡམ་ཤིང་སྔགས་རེ་ལ་དབུལ། གྲངས་འཛིན་པ་པོས་ཀྱང་དེ་ཉིད་ཀྱི་གྲངས་འཛིན་པ་སྟེ། དེང་སང་སྦྱིན་སྲེག་ལ་གྲངས་རྐུན་བྱེད་པའང་འདི་ནས་འཚུགས་པ་ཡིན་པས་གྲངས་རྐུན་མི་བྱེད་ཅིང་ཚར་གསུམ་རེའམ་བདུན་རེའི་མཐར། ཨོཾ་བོ་དྷི་བྲྀཀྵཱ་ཡ།
ཞེས་པའི་རྗེས་སུ་འདོད་གསོལ་ནི། བདག་ཅག་དཔོན་སློབ་འཁོར་བཅས་ཀྱི། ། གཟི་བརྗིད་ཕུན་སུམ་ཚོགས་པ་ལ། ། བར་དུ་གཅོད་པར་བྱེད་རྣམས་དང༌། ། འགྲོ་བའི་སྡུག་བསྔལ་རྒྱུ་བཅས་ཀུན། ། སརྦ་ཤཱནྟིཾ་ཀུ་རུ་སྭཱ་ཧཱ། དེ་བཞིན་དུ། ཨོཾ་ཨགྣ་ཡེ་ས་པ་རི་ཝཱ་ར་ཨོཾ་ཨགྣ་ཡེ་སྭཱ་ཧཱ། ཞེས་མར་ཁུ་དགང་བླུགས་ཀྱིས་དབུལ་མཐར། ཨོཾ་ཨགྣ་ཡེ།
བདག་ཅག་དཔོན་སློབ་འཁོར་བཅས་ཀྱི། ། འབྱོར་བ་ཕུན་སུམ་ཚོགས་པ་ལ། ། བར་དུ་གཅོད་པར་བྱེད་རྣམས་དང༌། ། འགྲོ་བའི་སྡུག་བསྔལ་རྒྱུ་བཅས་ཀུན། ། སརྦ་ཤཱནྟིཾ་ཀུ་རུ་སྭཱ་ཧཱ། ཨོཾ་ཨགྣ་ཡེ་ས་པ་རི་ཝཱ་ར་ཨོཾ་སརྦ་པཱ་པཾ་ད་ཧ་ན་བཛྲཱ་ཡ་སྭཱ་ཧཱ། ཞེས་ཏིལ་ནག་མཐེབ་སྲིན་ནམ་གུང་མཐེབ་ཀྱིས་དབུལ། འབྲུ་གཞན་རྣམས་དང་ཀུ་ཤ་དང་དཱུར་ཝ་ཡང་མཐེབ་སྲིན་ནམ་གུང་མཐེབ་ཀྱིས་དབུལ། ཨོཾ་སརྦ་པཱ་པཾ་ད་ཧ་ན་བཛྲཱ་ཡ། བདག་ཅག་དཔོན་སློབ་འཁོར་བཅས་ཀྱི། །
སྡིག་སྒྲིབ་ཞི་བྱེད་ལས་རྣམས་ལ། ། བར་དུ་གཅོད་པར་བྱེད་རྣམས་དང༌། ། འགྲོ་བའི་སྡུག་བསྔལ་རྒྱུ་བཅས་ཀུན། ། སརྦ་ཤཱནྟིཾ་ཀུ་རུ་སྭཱ་ཧཱ། ཨོཾ་ཨགྣ་ཡེ་ས་པ་རི་ཝཱ་ར་ཨོཾ་སརྦ་ཨརྠ་སིདྡྷ་ཡེ་སྭཱ་ཧཱ། ཡུངས་ཀར་ཏེ་མཐར། ཨོཾ་སརྦ་ཨརྠ་སིདྡྷ་ཡ། བདག་ཅག་དཔོན་སློབ་འཁོར་བཅས་ཀྱི། ། གནོད་བྱེད་གདོན་བགེགས་ཐམས་ཅད་དང༌། ། བར་དུ་གཅོད་པར་བྱེད་རྣམས་དང༌། །
འགྲོ་བའི་སྡུག་བསྔལ་རྒྱུ་བཅས་ཀུན། ། སརྦ་ཤཱནྟིཾ་ཀུ་རུ་སྭཱ་ཧཱ། ཨོཾ་ཨགྣ་ཡེ་ས་པ་རི་ཝཱ་ར་ཨོཾ་སརྦ་སམྦ་དེ་སྭཱ་ཧཱ། ཟས་མཆོག་སྟེ་མཐར། ཨོཾ་སརྦ་སམྦ་དེ། བདག་ཅག་དཔོན་སློབ་འཁོར་བཅས་ཀྱི། ། བདེ་བ་ཕུན་སུམ་ཚོགས་པ་ལ། ། བར་དུ་གཅོད་པར་བྱེད་རྣམས་དང༌། ། འགྲོ་བའི་སྡུག་བསྔལ་རྒྱུ་བཅས་ཀུན། ། སརྦ་ཤཱནྟིཾ་ཀུ་རུ་སྭཱ་ཧཱ།
དེ་ཡང་ཟས་མཆོག་རིལ་བུ་ཡིན་ན་མཐེབ་མཛུབ་དང་ཕྱེ་མ་ཡིན་ན་བླུགས་གཟར་གྱིས་སོ། ། ཨོཾ་ཨགྣ་ཡེ་ས་པ་རི་ཝཱ་ར་ཨོཾ་སརྦ་སམྦ་དེ་སྭཱ་ཧཱ། ཞོ་སྟེ་མཐར། ཨོཾ་སརྦ་སམྦ་དེ། བདག་ཅག་དཔོན་སློབ་འཁོར་བཅས་ཀྱི། ། ཤེས་རབ་ཕུན་སུམ་ཚོགས་པ་ལ། ། བར་དུ་གཅོད་པར་བྱེད་རྣམས་དང༌། ། འགྲོ་བའི་སྡུག་བསྔལ་རྒྱུ་བཅས་ཀུན། ། སརྦ་ཤཱནྟིཾ་ཀུ་རུ་སྭཱ་ཧཱ། ཞེས་བླུགས་གཟར་གྱིས་དབུལ། །
ཨོཾ་ཨགྣ་ཡེ་ས་པ་རི་ཝཱ་ར་ཨོཾ་བཛྲ་པུཥྚ་ཡེ་སྭཱ་ཧཱ། འབྲས་སོ་བ་སྟེ་མཐར། ཨོཾ་བཛྲ་པུཥྚ་ཡེ། བདག་ཅག་དཔོན་སློབ་འཁོར་བཅས་ཀྱི། ། ཁྱིམ་གྱི་དཔལ་འབྱོར་རྒྱས་པ་ལ། ། བར་དུ་གཅོད་པར་བྱེད་རྣམས་དང༌། ། འགྲོ་བའི་སྡུག་བསྔལ་རྒྱུ་བཅས་ཀུན། ། སརྦ་ཤཱནྟིཾ་ཀུ་རུ་སྭཱ་ཧཱ། ཨོཾ་ཨགྣ་ཡེ་ས་པ་རི་ཝཱ་ར་ཨོཾ་བཛྲ་བཱི་ཛཱ་ཡ་སྭཱ་ཧཱ། སོ་བ་སྟེ་མཐར།
ཨོཾ་བཛྲ་བཱི་ཛཱ་ཡ། བདག་ཅག་དཔོན་སློབ་འཁོར་བཅས་ཀྱི། ། ནོར་དང་འབྲུ་རྣམས་རྒྱས་པ་ལ། ། བར་དུ་གཅོད་པར་བྱེད་རྣམས་དང༌། ། འགྲོ་བའི་སྡུག་བསྔལ་རྒྱུ་བཅས་ཀུན། ། སརྦ་ཤཱནྟིཾ་ཀུ་རུ་སྭཱ་ཧཱ། ཨོཾ་ཨགྣ་ཡེ་ས་པ་རི་ཝཱ་ར་ཨོཾ་མ་ཧཱ་བེ་གཱ་ཡེ་སྭཱ་ཧཱ། ནས་ཏེ་ཐར། ཨོཾ་མ་ཧཱ་བེ་གཱ་ཡ། བདག་ཅག་དཔོན་སློབ་འཁོར་བཅས་ཀྱི། །
ལུས་ཀྱི་ཤུགས་རྣམས་རྒྱས་པ་ལ། ། བར་དུ་གཅོད་པར་བྱེད་རྣམས་དང༌། ། འགྲོ་བའི་སྡུག་བསྔལ་རྒྱུ་བཅས་ཀུན། ། སརྦ་ཤཱནྟིཾ་ཀུ་རུ་སྭཱ་ཧཱ། ཨོཾ་ཨགྣ་ཡེ་ས་པ་རི་ཝཱ་ར་ཨོཾ་མ་ཧཱ་བ་ལཱ་ཡ་སྭཱ་ཧཱ། སྲན་མ་སྟེ་མཐར། ཨོཾ་མ་ཧཱ་བ་ལཱ་ཡ། བདག་ཅག་དཔོན་སློབ་འཁོར་བཅས་ཀྱི། ། ལུས་ཀྱི་སྟོབས་རྣམས་རྒྱས་པ་ལ། ། བར་དུ་གཅོད་པར་བྱེད་རྣམས་དང༌། །
འགྲོ་བའི་སྡུག་བསྔལ་རྒྱུ་བཅས་ཀུན། ། སརྦ་ཤཱནྟིཾ་ཀུ་རུ་སྭཱ་ཧཱ། ཨོཾ་ཨགྣ་ཡེ་ས་པ་རི་ཝཱ་ར་ཨོཾ་བཛྲ་གྷསྨ་རེ་སྭཱ་ཧཱ། གྲོ་སྟེ་མཐར། ཨོཾ་བཛྲ་གྷསྨ་རེ། བདག་ཅག་དཔོན་སློབ་འཁོར་བཅས་ཀྱི། ། ལུས་ཀྱི་ནད་རྣམས་མེད་པ་ལ། ། བར་དུ་གཅོད་པར་བྱེད་རྣམས་དང༌། ། འགྲོ་བའི་སྡུག་བསྔལ་རྒྱུ་བཅས་ཀུན། ། སརྦ་ཤཱནྟིཾ་ཀུ་རུ་སྭཱ་ཧཱ།
ཨོཾ་ཨགྣ་ཡེ་ས་པ་རི་ཝཱ་ར་ཨོཾ་བཛྲ་ཨཱ་ཡུ་ཥེ་སྭཱ་ཧཱ། དཱུར་ཝ་སྟེ་མཐར། ཨོཾ་བཛྲ་ཨཱ་ཡུ་ཥེ། བདག་ཅག་དཔོན་སློབ་འཁོར་བཅས་ཀྱི། ། ཚེ་སྲོག་རིང་དུ་གནས་པ་ལ། ། བར་དུ་གཅོད་པར་བྱེད་རྣམས་དང༌། ། འགྲོ་བའི་སྡུག་བསྔལ་རྒྱུ་བཅས་ཀུན། ། སརྦ་ཤཱནྟིཾ་ཀུ་རུ་སྭཱ་ཧཱ། ཨོཾ་ཨགྣ་ཡེ་ས་པ་རི་ཝཱ་ར་ཨོཾ་ཨ་པྲ་ཏི་ཧ་ཏ་བཛྲཱ་ཡ་སྭཱ་ཧཱ། ཀུ་ཤ་སྟེ་མཐར།
ཨོཾ་ཨ་པྲ་ཏི་ཧ་ཏ་བཛྲཱ་ཡ། བདག་ཅག་དཔོན་སློབ་འཁོར་བཅས་ཀྱི། ། མི་མཐུན་ཕྱོགས་རྣམས་སྲུང་བ་ལ། ། བར་དུ་གཅོད་པར་བྱེད་རྣམས་དང༌། ། འགྲོ་བའི་སྡུག་བསྔལ་རྒྱུ་བཅས་ཀུན། ། སརྦ་ཤཱནྟིཾ་ཀུ་རུ་སྭཱ་ཧཱ། ཨོཾ་ཨགྣ་ཡེ་ས་པ་རི་ཝཱ་ར་ཨོཾ་བཛྲ་ཥཱི་བཱ་ཡ་སྭཱ་ཧཱ། ཤིང་ཏོག་སྟེ་མཐར། ཨོཾ་བཛྲ་ཥཱི་བཱ་ཡ། བདག་ཅག་དཔོན་སློབ་འཁོར་བཅས་ཀྱི། །
རིགས་རྒྱུད་ཕུན་སུམ་ཚོགས་པ་ལ། ། བར་དུ་གཅོད་པར་བྱེད་རྣམས་དང༌། ། འགྲོ་བའི་སྡུག་བསྔལ་རྒྱུ་བཅས་ཀུན། ། སརྦ་ཤཱནྟིཾ་ཀུ་རུ་སྭཱ་ཧཱ། དེ་ཡང་སྡིག་པ་ཞི་བར་འདོད་ན་ཏིལ་ལྷག་པར་དབུལ་ཞིང་གཞན་རྣམས་གང་འབྱོར་དང༌། དེ་བཞིན་དུ་ཚེ་རིང་བར་འདོད་ན་དཱུར་ཝ་དབུལ་བ་སོགས་ཀུན་ལ་ཤེས་པར་བྱ། མར་ཁུ་དང་ཡམ་ཤིང་ནི་ཐམས་ཅད་ལ་དགོས་སོ། ། གཤིན་དོན་དང་ཞི་རྐྱང་ལ་ནི་སྤེལ་ཚིག ། འགྲོ་བའི་སྡུག་བསྔལ་རྒྱུ་བཅས་ཀུན། ། ཞེས་སམ་ཡང་ན།
ཆེ་གེའི་སྡིག་སྒྲིབ་རྒྱུ་བཅས་ཀུན། ། ཞེས་པ་ཙམ་ཁ་བསྒྱུར་བས་ཆོག་གོ བདེ་མཆོག་སྡོམ་བྱུང་སོགས་ལས་ནི། ཡམ་ཤིང་ནི་འོད་ཀྱི་དཀྱིལ་འཁོར་ལའོ། ། ཁུ་བའི་རྫས་རྣམས་ནི་ཞལ་དུའོ། ། གོང་བུའི་རྫས་རྣམས་ནི་ཕྱག་ཏུའོ། ། ཀུ་ཤ་ནི་གདན་དུའོ། ། དཱུར་ཝ་དང་མེ་ཏོག་ནི་དབུ་ལའོ། ། ཞེས་འབྱུང་བ་ལྟར་བྱེད་པའང་ཡོད་དོ། ། མེ་གསོ་བའི་ཕྱིར་བར་བར་དུ་མར་ཁུ་དགང་བླུགས་ཀྱིས་དབུལ་ལོ། །
དེ་ནས་མེ་ལྷའི་མཆོད་བསྟོད་ནི། གཙང་ཞིང་གཙང་མར་སྦྱར་བ་ཡི། ། ལྷ་རྫས་དམ་པའི་མེ་ཏོག་འདི། ། དྲང་སྲོང་མེ་ལྷའི་ཚོགས་ལ་འབུལ། ། བཞེས་ནས་ཞི་བའི་ཕྲིན་ལས་མཛོད། ། ཨོཾ་ཨགྣ་ཡེ་ས་པ་རི་ཝཱ་ར་པུཥྤེ་པྲ་ཏཱིཙྪ་སྭཱ་ཧཱ། གཙང་ཞིང་གཙང་མར་སྦྱར་བ་ཡི། ། ལྷ་རྫས་དམ་པའི་བདུག་སྤོས་འདི། ། དྲང་སྲོང་མེ་ལྷའི་ཚོགས་ལ་འབུལ། ། བཞེས་ནས་ཞི་བའི་ཕྲིན་ལས་མཛོད། །
ཨོཾ་ཨགྣ་ཡེ་ས་པ་རི་ཝཱ་ར་དྷཱུ་པེ་པྲ་ཏཱིཙྪ་སྭཱ་ཧཱ། གཙང་ཞིང་གཙང་མར་སྦྱར་བ་ཡི། ། ལྷ་རྫས་དམ་པའི་སྣང་གསལ་འདི། ། དྲང་སྲོང་མེ་ལྷའི་ཚོགས་ལ་འབུལ། ། བཞེས་ནས་ཞི་བའི་ཕྲིན་ལས་མཛོད། ། ཨོཾ་ཨགྣ་ཡེ་ས་པ་རི་ཝཱ་ར་ཨཱ་ལོ་ཀེ་པྲ་ཏཱིཙྪ་སྭཱ་ཧཱ། གཙང་ཞིང་གཙང་མར་སྦྱར་བ་ཡི། ། ལྷ་རྫས་དམ་པའི་དྲི་ཆབ་འདི། ། དྲང་སྲོང་མེ་ལྷའི་ཚོགས་ལ་འབུལ། ། བཞེས་ནས་ཞི་བའི་ཕྲིན་ལས་མཛོད། །
ཨོཾ་ཨགྣ་ཡེ་ས་པ་རི་ཝ་ར་གནྡྷེ་པྲ་ཏཱིཙྪ་སྭཱ་ཧཱ། གཙང་ཞིང་གཙང་མར་སྦྱར་བ་ཡི། ། ལྷ་རྫས་དམ་པའི་ཞལ་ཟས་འདི། ། དྲང་སྲོང་མེ་ལྷའི་ཚོགས་ལ་འབུལ། ། བཞེས་ནས་ཞི་བའི་ཕྲིན་ལས་མཛོད། ། ཨོཾ་ཨགྣ་ཡེ་ས་པ་རི་ཝཱ་ར་ནཻ་ཝིདྱེ་པྲ་ཏཱིཙྪ་སྭཱ་ཧཱ། གཙང་ཞིང་གཙང་མར་སྦྱར་བ་ཡི། ། ལྷ་རྫས་དམ་པའི་རོལ་མོ་འདི། ། དྲང་སྲོང་མེ་ལྷའི་ཚོགས་ལ་འབུལ། ། བཞེས་ནས་ཞི་བའི་ཕྲིན་ལས་མཛོད། །
ཨོཾ་ཨགྣ་ཡེ་ས་པ་རི་ཝཱ་ར་ཤབྡ་པྲ་ཏཱིཙྪ་སྭཱ་ཧཱ། གཙང་ཞིང་གཙང་མར་སྦྱར་བ་ཡི། ། ལྷ་རྫས་འཆི་མེད་བདུད་རྩི་འདི། ། དྲང་སྲོང་མེ་ལྷའི་ཚོགས་ལ་འབུལ། ། བཞེས་ནས་ཞི་བའི་ཕྲིན་ལས་མཛོད། ། ཨོཾ་ཨགྣ་ཡེ་ས་པ་རི་ཝཱ་ར་པཉྩ་ཨ་མྲྀ་ཏ་པྲ་ཏཱིཙྪ་སྭཱ་ཧཱ། གཙང་ཞིང་གཙང་མར་སྦྱར་བ་ཡི། ། ཟུང་འཇུག་བདེ་ཆེན་མཆོད་པ་འདི། ། དྲང་སྲོང་མེ་ལྷའི་ཚོགས་ལ་འབུལ། ། བཞེས་ནས་ཞི་བའི་ཕྲིན་ལས་མཛོད། །
ཨོཾ་ཨགྣ་ཡེ་ས་པ་རི་ཝཱ་ར་མ་ཏངྒི་པྲ་ཏཱིཙྪ་སྭཱ་ཧཱ། ཞེས་མཆོད། འཇིག་རྟེན་དབང་ཕྱུག་ཚངས་དབང་མགོན་གྱི་སྲས། ། མེ་ལྷའི་རྒྱལ་པོ་ཊཀྐིས་དབང་བསྐུར་བ། ། ཤེས་རབ་མཆོག་གིས་ཉོན་མོངས་ཐམས་ཅད་སྲེག ། འཛིན་བྱེད་མེ་ལྷ་ཉིད་ལ་རྣམ་པར་འདུད། ། ཅེས་པས་བསྟོད། དྲང་སྲོང་ཆེན་པོ་མེ་ལྷ་ཡིས། ། སྔོན་གྱི་དམ་བཅས་མནའ་དོར་བ། ། ལྷ་རྣམས་ཞལ་ནི་མེ་ཡིན་ཏེ། །
སྦྱིན་སྲེག་དེ་ནི་མེ་ལ་གནས། ། ཨོཾ་ཨགྣ་ཡེ་སྭཱ་ཧཱ། ཞེས་མར་ཁུ་དགང་བླུགས་གསུམ་ཕུལ་ནས། ཕག་མོ་ལྷ་ལྔར། ཨོཾ་ཨཱཿབིགྷྣཱནྟ་ཀྲྀ་ཏ་ཧཱུྃ་ཕཊ། ཅེས་པ་ལྟ་བུའི་ཆོ་ག་གང་ཡིན་གྱི་ལས་སྔགས་དང་བསང་ཆུས་མེ་དང་ཡོ་བྱད་རྣམས་བསངས་ལ། མེ་ལྷ་འཁོར་དང་བཅས་པ་རྣམས། ། འོད་ཞུ་འབར་བའི་རྣམ་པར་འགྱུར་པར་བསམ་མོ། ། གཉིས་པ་འཇིག་རྟེན་ལས་འདས་པའི་ཆོ་ག་ནི། མེ་ལྷའི་ལྟོ་བའམ་ཐུགས་ཀར་རམ་མེ་ལྷ་འབར་བའི་རྣམ་པར་གྱུར་བའི་དབུས་སུ་འཇིག་རྟེན་ལས་འདས་པའི་དཀྱིལ་འཁོར་བསྐྱེད་པ་སྟེ་ལུགས་གསུམ་ལས་ཕྱི་མ་ལྟར་བྱས་ཏེ།
དེའི་དབུས་སུ་ཞེས་མཚམས་སྦྱར་ལ་ཆོ་ག་སོ་སོའི་བདག་བསྐྱེད་ཁ་སྤོས་ཏེ་མདུན་བསྐྱེད་དབང་བསྐུར་རྒྱས་གདབ་ཀྱི་བར་ཡན་ལག་བཞི་རྫོགས་སུ་སྒོམ་པ་ལས་འདིར་ཕག་མོ་ལྷ་ལྔའི་ཆོ་གར་མཚོན་ན་ཐབ་དབུས་སུ་དཀྱིལ་འཁོར་དམ་ཚིག་པ་བསྐྱེད་པ་ནི། དེའི་དབུས་སུ་ཨེ་ལས་ཆོས་ཀྱི་འབྱུང་གནས་གྲུ་གསུམ་པ། རྩ་བ་ཕྲ་བ་ཐུར་དུ་ཟུག་པ། ཁ་གདེངས་ཆེ་བ་གྱེན་དུ་བསྟན་པ། ཕྱི་དཀར་ལ་ནང་དམར་བ། ཡངས་ཤིང་རྒྱ་ཆེ་བ་དེའི་དབུས་སུ་གདན་པདྨ་རོ་དང་ཉི་མའི་དཀྱིལ་འཁོར་གྱི་གདན་གྱི་སྟེང་དུ། ཡི་གེ་ཧྲཱིཿདམར་པོ་ཚེག་དྲག་དང་བཅས་པ་དེ་ལས་འོད་ཟེར་འཕྲོས། འཕགས་པ་མཆོད། སེམས་ཅན་ཐམས་ཅད་ལ་ཕོག སྡིག་པ་དང་སྒྲིབ་པ་ཐམས་ཅད་དག་ནས་ཇོ་མོའི་སྐུར་གྱུར།
ཚུར་འདུས་ཧྲཱིཿལ་ཐིམ་པས་ཆུ་ལ་ཉ་ལྡང་བའི་ཚུལ་དུ་རྗེ་བཙུན་རྡོ་རྗེ་རྣལ་འབྱོར་མའི་སྐུར་གྱུར་པ་ནི། དེ་ཡང་ཆོས་ཐམས་ཅད་ཆོས་ཀྱི་སྐུར་རོ་གཅིག་པའི་ཕྱིར་ཞལ་གཅིག་དང་ལྡན་པ། ཐབས་དང་ཤེས་རབ་ཟུང་དུ་འཇུག་པའི་ཕྱིར་ཕྱག་གཉིས་དང་ལྡན་པ། རབ་ཏུ་འཇིགས་པའི་སྐུ་བདུད་དཔུང་གི་ཚོགས་ལ་ཁྲོས་ཤིང་ཆེར་ཁྲོས་པ། སྐུ་མདོག་དམར་ཞིང་འོད་ཟེར་རབ་ཏུ་འབར་བས་སྟོང་གསུམ་ཐམས་ཅད་ཁྱབ་ཅིང་བརྟན་པ་དང་གཡོ་བའི་བཅུད་འཕྲོག་པར་བྱེད་པ། ཕྱག་གཉིས་ཀྱིས་རྡོ་རྗེའི་གྲི་གུག་དང་ཐོད་ཁྲག་བསྣམས་ཤིང་གར་སྟབས་སུ་འགྱིང་བ། ཡབ་ཧེ་རུ་ཀ་སྦས་པའི་ཚུལ་དུ་སྦྱོར་བས་ཁ་ཊྭཱཾ་ག་མཆན་ཁུང་ན་ཡར་བསྒྲེང་བ། བཅུ་དྲུག་ལོན་པའི་ན་ཚོད་ལྟར་བཅུད་ཀྱིས་རྒྱས་ཤིང་ནུ་མ་འབུར་བ། དུས་གསུམ་མཁྱེན་ཕྱིར་རབ་ཏུ་གཏུམ་པའི་སྤྱན་གསུམ་ཁྲག་ལྟར་དམར་ཞིང་ཟླུམ་ལ་གཡོ་བ། བདུད་བཞི་འདུལ་བའི་ཕྱིར་ཁྲོ་གཉེར་དང་མཆེ་བ་རྣམ་པར་གཙིགས་ཤིང་མ་མཆུ་ཚེམས་ཀྱིས་མནན་པ།
དབུ་སྐྲ་ཁམ་ནག་གྱེན་དུ་བརྫེས་པ་ལ་རིགས་ལྔས་མཚན་པའི་ཕྱིར་ཐོད་པ་སྐམ་པོ་ལྔའི་ཕྲེང་བས་དབུ་ལ་བརྒྱན་པ། ཕ་རོལ་ཏུ་ཕྱིན་པ་དྲུག་ཡོངས་སུ་རྫོགས་པའི་ཕྱིར་ཐལ་བ་སྤངས་པའི་ཕྱག་རྒྱ་ལྔས་བརྒྱན་པ། འདུ་བྱེད་ལྔ་བཅུ་རྩ་གཅིག་ཡོངས་སུ་དག་པའི་ཕྱིར་ཐོད་རློན་ལྔ་བཅུ་རྩ་གཅིག་གིས་དོ་ཤལ་བྱས་པ། མེ་ཏོག་དམར་པོའི་ཕྲེང་བ་དང་དྲིལ་བུ་གཡེར་ཁ་དང་རུས་པའི་རྒྱན་ཆ་དུ་མས་བརྒྱན་པ། འཁོར་འདས་གཉིས་ཀྱི་མཐའ་ལ་མི་གནས་པའི་ཕྱིར་གདན་པདྨ་རོ་དང་ཉི་མའི་དཀྱིལ་འཁོར་གྱི་གདན་གྱི་སྟེང་དུ་ཞབས་བརྐྱང་བསྐུམ་གྱི་གར་སྟབས་སུ་བཞུགས་པའོ། ། གཞུང་དུ་ཕྱོགས་ཀྱི་པདྨ་འདབ་བཞི་ལ། ། འབྱུང་བཞི་བསྐྱེད་པའི་ས་བོན་ལས། ། རིགས་བཞི་མཁའ་འགྲོ་རྣམ་བཞི་བསྐྱེད། ། ཅེས་དང༌། ཞལ་གདམས་ཀྱི་ཐོག་མར།
དེའི་ཤར་དུ་ཧ་ལས་རྡོ་རྗེ་མཁའ་འགྲོ་མ་སྐུ་མདོག་སྔོན་མོ། ལྷོར་རི་ལས་རིན་ཆེན་མཁའ་འགྲོ་མ་སྐུ་མདོག་སེར་མོ། ནུབ་ཏུ་ནི་ལས་པདྨ་མཁའ་འགྲོ་མ་སྐུ་མདོག་དམར་མོ། བྱང་དུ་ས་ལས་ལས་ཀྱི་མཁའ་འགྲོ་མ་སྐུ་མདོག་ལྗང་གུ། དེ་ཐམས་ཅད་ཀྱང་ཞལ་གཅིག་ཕྱག་གཉིས། གཡས་པ་རྣམས་ཀྱི་རྡོ་རྗེ་དང༌། རིན་པོ་ཆེ་དང༌། པདྨ་དང༌། རལ་གྲིས་མཚན་པའི་གྲི་གུག་བསྣམས་པ། གཡོན་པ་རྣམས་ཀྱིས་ཐོད་པ་བདུད་རྩིས་གང་བ་བསྣམས་པ།
གྲུ་མོ་ན་ཁ་ཊྭཱཾ་ག་ཡོད་པ། རྒྱན་ཆ་ལུགས་ཐམས་ཅད་གཙོ་མོ་དང་མཚུངས་པའོ། ། ཞེས་པའི་རྗེས་སུ་སློབ་དཔོན་ནམ་ལས་ཀྱི་རྡོ་རྗེས་དཀྱིལ་འཁོར་གྱི་དྲུང་དུ་བྱོན་ཏེ་ཡིག་བརྒྱ་བརྗོད་བཞིན་པས་མཆོད་ཡོན་སྦྲེང་སྤོས་ཕོར་འཛིན་པས། རྟེན་ནས་རྡུལ་ཚོན་ནམ་རས་བྲིས་དཀྱིལ་འཁོར་ལ། ། བཞུགས་པའི་བརྟེན་པ་དཀྱིལ་འཁོར་པ། ། ཐབ་ཀྱི་དབུས་ཀྱི་དཀྱིལ་འཁོར་དུ། ། དེང་འདིར་སྤྱན་འདྲེན་གཤེགས་སུ་གསོལ། ། ཞེས་སྙན་གསན་དབབ་སྟེ། ཨོཾ་བཛྲ་བཻ་རོ་ཙ་ནཱི་ཡེ་ཧཱུྃ་ཧཱུྃ་ཕཊ་སྭཱ་ཧཱ། ཨོཾ་བཛྲ་ཌཱ་ཀི་ནཱི་ཡེ་ཧཱུྃ་ཧཱུྃ་ཕཊ་སྭཱ་ཧཱ།
ཨོཾ་རཏྣ་ཌཱ་ཀི་ནཱི་ཡེ་ཧཱུྃ་ཧཱུྃ་ཕཊ་སྭཱ་ཧཱ། ཨོཾ་པདྨ་ཌཱ་ཀི་ནཱི་ཡེ་ཧཱུྃ་ཧཱུྃ་ཕཊ་སྭཱ་ཧཱ། ཨོཾ་ཀརྨ་ཌཱ་ཀི་ནཱི་ཡེ་ཧཱུྃ་ཧཱུྃ་ཕཊ་སྭཱ་ཧཱ། ཞེས་གཙོ་འཁོར་སོ་སོའི་སྙིང་པོ་བརྗོད་བཞིན་པས་མེ་ཏོག་ལྷའི་ངོ་བོར་མོས་ཏེ། རྡུལ་ཚོན་ནམ་རས་བྲིས་དཀྱིལ་འཁོར་ནས་ལེན་པའི་ཚུལ་གྱིས་རིན་པོ་ཆེའི་སྣོད་དུ་བླངས་ཤིང་བཀུར་སྟི་དང་བཅས་པས་སྦྱིན་སྲེག་གི་ཁང་པར་སྤྱན་དྲངས་ཏེ། ཕེཾ་ཕེཾ་གྱི་སྒྲས་བསྐུལ་ནས་ཐབ་ཀྱི་སྟེང་གི་ནམ་མཁར་བཞུགས་པ་ལ་མཆོད་པ་ནི། ཨོཾ་ཤྲཱི་བཛྲ་ཝཱ་རཱ་ཧཱི་བཛྲ་ཨརྒྷཾ་པྲ་ཏཱིཙྪ་སྭཱ་ཧཱ། སོགས་ནས། ཤབྡའི་བར་དང༌། པཉྩ་ཨ་མྲྀ་ཏ༴
བཛྲ་མ་ཏདྒི༴ བཅས་མཆོད་པ་གསུམ་གྱིས་མཆོད་ཅིང་མཐར། སོ་སོའི་སྙིང་པོ། ཨོཾ་བཛྲ་བཻ་རོ་ཙ་ནཱི་ཡེ་ཧཱུྃ་ཧཱུྃ་ཕཊ་སྭཱ་ཧཱ་བཛྲ་ས་མ་ཡ་སྟྭཾ། བཏགས་པ་བརྗོད་ཅིང་མེ་ཏོག་འཐོར་དེ་བཞིན་དུ། ཨོཾ་བཛྲ་ཌཱ་ཀི་ནཱི་ཡེ་ཧཱུྃ་ཧཱུྃ་ཕཊ་སྭཱ་ཧཱ་བཛྲ་ས་མ་ཡ་སྟྭཾ། ཨོཾ་རཏྣ་ཌཱ་ཀི་ནཱི་ཡེ་ཧཱུྃ་ཧཱུྃ་ཕཊ་སྭཱ་ཧཱ་བཛྲ་ས་མ་ཡ་སྟྭཾ། ཨོཾ་པདྨ་ཌཱ་ཀི་ནཱི་ཡེ་ཧཱུྃ་ཧཱུྃ་ཕཊ་སྭཱ་ཧཱ་བཛྲ་ས་མ་ཡ་སྟྭཾ། ཨོཾ་ཀརྨ་ཌཱ་ཀི་ནཱི་ཡེ་ཧཱུྃ་ཧཱུྃ་ཕཊ་སྭཱ་ཧཱ་བཛྲ་ས་མ་ཡ་སྟྭཾ། ཞེས་བརྗོད་ཅིང་མེ་ཏོག་འཐོར་བས་རྡོ་རྗེ་བསྡུ་བའི་རྒྱས་སེ་གོལ་བྱ་ཞིང་ཐབ་ཏུ་བཞུགས་པ་སྔར་བསྐྱེད་པ་དང་དབྱེར་མེད་དུ་བཞུགས་པར་མོས་ལ།
ཐབ་ཀྱི་པདྨའི་དབུས་སུ་བཞུགས་པར་གྱུར། ། ཅེས་བརྗོད་ནས་ཐབ་ཀྱི་དབུས་སུ་མེ་ཏོག་གཅིག་དོར་ཏེ་ཐབ་ཏུ་བསྐྱེད་པ་དང་དབྱེར་མེད་དུ་བཞུགས་པ་དེ་ལ་སྤྲོ་ན་ཡེ་ཤེས་པ་གཞུག་པར་བྱ་བ་སོགས་ཀྱང་གསུངས་པས། འདིར་ཕག་མོ་ལྷ་ལྔའི་ཆོ་གར་མཚོན་ན། གཙོ་མོའི་གསང་གནས་སུ་ཆོས་འབྱུང་གྲུ་གསུམ་མེའི་དཀྱིལ་འཁོར་ལྟ་བུའི་དབུས་སུ་ཡི་གེ་ཧྲཱིཿདམར་པོ་འཁོར་གྱི་མཁའ་འགྲོ་མ་བཞིའི་ཐུགས་ཀར་ཧ་རི་ནི་ས་ཡི་གེ་ལྔ་ལས་འོད་ཟེར་འཕྲོས་པས། ཨོ་རྒྱན་གྱི་གནས་ནས་རྗེ་བཙུན་རྡོ་རྗེ་རྣལ་འབྱོར་མ་རིགས་བཞི་མཁའ་འགྲོའི་ཚོགས་དང་བཅས་པ་ལ་བླ་མ་ཡི་དམ་སངས་རྒྱས་བྱང་ཆུབ་སེམས་དཔའི་ཚོགས་དཔག་ཏུ་མེད་པས་བསྐོར་བ་མདུན་གྱི་ནམ་མཁའི་གནས་སུ་བཛྲ་ས་མཱ་ཛཿ ཞེས་རོལ་མོ་བྱ། ཧཱུྃ། སྣང་བ་ཆོས་སྐུའི་གཞལ་ཡས་ནས། ། རྩ་བའི་བླ་མ་གཤེགས་སུ་གསོལ། ། ཆོས་དབྱིངས་དག་པའི་གཞལ་ཡས་ནས། །
བཀའ་བརྒྱུད་བླ་མ་གཤེགས་སུ་གསོལ། ། ཆོས་སྐུ་སྤྲོས་བྲལ་དག་པ་ལ། ། ལོངས་སྐུ་སྒྱུ་མའི་སྐུར་བསྟན་པ། ། མཁའ་འགྲོའི་ཚོགས་བཅས་རྣལ་འབྱོར་མ། ། ཕྱག་རྒྱ་ཆེན་པོའི་དབྱིངས་ནས་བཞེངས། ། སེམས་ཅན་དོན་ལ་དགོངས་མཛོད་ལ། ། སྐད་ཅིག་ཙམ་གྱིས་གཤེགས་སུ་གསོལ། ། མི་འགྱུར་གནས་པའི་གཞལ་ཡས་ནས། ། རྡོ་རྗེ་མཁའ་འགྲོ་གཤེགས་སུ་གསོལ། ། བདེ་ཆེན་དག་པའི་གཞལ་ཡས་ནས། །
སངས་རྒྱས་མཁའ་འགྲོ་གཤེགས་སུ་གསོལ། ། གཏེར་འབྱུང་ཡིད་བཞིན་གཞལ་ཡས་ནས། ། རིན་ཆེན་མཁའ་འགྲོ་གཤེགས་སུ་གསོལ། ། ཤེས་རབ་བཙུན་མོའི་བྷ་ག་ནས། ། པདྨ་མཁའ་འགྲོ་གཤེགས་སུ་གསོལ། ། དུར་ཁྲོད་ཆེན་པོའི་གནས་བརྒྱད་ནས། ། ལས་ཀྱི་མཁའ་འགྲོ་གཤེགས་སུ་གསོལ། ། མཆོད་རྟེན་དཀར་པོའི་དཔལ་གྲགས་ནས། ། སྣ་ཚོགས་མཁའ་འགྲོ་གཤེགས་སུ་གསོལ། ། རོ་ལངས་འཁྲུགས་པའི་དུར་ཁྲོད་ནས། །
འཇིག་རྟེན་མཁའ་འགྲོ་གཤེགས་སུ་གསོལ། ། སྟེང་འོག་ཕྱོགས་མཚམས་སོ་སོ་ནས། ། ཆོས་སྐྱོང་སྲུང་མ་གཤེགས་སུ་གསོལ། ། ཨོཾ་ཨེ་ཨཱ་ར་ལི་ཧོཿབཛྲ་ཝཱ་རཱ་ཧཱི། ཛཿཧཱུྃ་བྃ་ཧོཿ བུདྡྷ་ཌཱ་ཀི་ནཱི་ཡེ། བཛྲ་ཌཱ་ཀི་ནཱི་ཡེ། རཏྣ་ཌཱ་ཀི་ནཱི་ཡེ། པདྨ་ཌཱ་ཀི་ནཱི་ཡེ། ཀརྨ་ཌཱ་ཀི་ནཱི་ཡེ།
བི་ཤྭ་ཌཱ་ཀི་ནཱི་ཡེ། ལོ་ཀ་ཌཱ་ཀི་ནཱི་ཡེ། ས་མ་ཡ་སྟྭཾ། དྲྀ་ཤྱ་ཧོཿ ཕེཾ་ཕེཾ་ཕེཾ། བཅོམ་ལྡན་འདིར་ནི་བྱོན་པ་ལེགས། ། བདག་ཅག་བསོད་ནམས་སྐལ་པར་ལྡན། ། བདག་གི་མཆོད་ཡོན་བཞེས་སླད་དུ། ། འདི་ཉིད་དུ་ནི་བཞུགས་སུ་གསོལ། ། སྟོང་གསུམ་ཀུན་དང་མཉམ་པ་ཡི། །
པདྨ་འདབ་བརྒྱད་གེ་སར་བཅས། ། བདེ་ཞིང་ཡངས་པར་འབུལ་ལགས་ན། ། ཅི་བདེར་བར་ནི་བཞུགས་སུ་གསོལ། ། ཨོཾ་ཤྲཱི་བཛྲ་ཝཱ་རཱ་ཧཱི་པདྨ་ཀ་མ་ལཱ་ཡ་སྟཾ། ཨོཾ་ཤྲཱི་བཛྲ་ཝཱ་རཱ་ཧཱི་བཛྲ་ཨརྒྷཾ་པྲ་ཏཱིཙྪ་སྭཱ་ཧཱ། ཨོཾ་ཤྲཱི་བཛྲ་ཝཱ་རཱ་ཧཱི་བཛྲ་པུཥྤེ་པྲ་ཏཱིཙྪ་སྭཱ་ཧཱ། དྷཱུ་པེ། ཨཱ་ལོ་ཀེ། གནྡྷེ། ནཻ་ཝིདྱེ།
ཤབྡ། བཛྲ་ཝཱ་རཱ་ཧཱི། ཨོཾ་ཨཱཿཧཱུྃ། བུདྡྷ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། བཛྲ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། རཏྣ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། པདྨ་ཌཱ་ཀི་ནཱི་ཡེ།
ཨོཾ་ཨཱཿཧཱུྃ། ཀརྨ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། བི་ཤྭ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། ལོ་ཀ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། གིས་ནང་མཆོད་ཀྱང་འབུལ། དེ་རྣམས་ཀྱི་སྐུ་ལས་རྗེ་བཙུན་མ་གཙོ་འཁོར་གྱི་སྐུ་དཔག་ཏུ་མེད་པ་བྱོན། སྤྱི་བོར་ཐིམ།
བདེ་བ་དང་ནུས་པ་བསྐྱེད། དེ་རྣམས་ཀྱི་གསུང་ལས། སྔགས་ཨཱ་ལི་ཀཱ་ལི་དཀར་པོ་དང་དམར་པོའི་ཕྲེང་བ་བྱུང༌། མགྲིན་པར་ཐིམ། མཐུ་དང་ནུས་པ་བསྐྱེད། དེ་རྣམས་ཀྱི་ཐུགས་ལས་བྱང་ཆུབ་སེམས་ཀྱི་ཆུ་རྒྱུན་ཡེ་ཤེས་ལྔའི་རང་བཞིན་བྱོན། སྙིང་གར་ཐིམ། བདེ་སྟོང་གི་ཡེ་ཤེས་རྒྱུད་ལ་སྐྱེས། ལྷ་མོ་དེ་རྣམས་རང་རང་གི་སྐུ་ལ་ཐིམ་པས་གཉིས་སུ་མེད་པར་གྱུར། བྱོན་ཟན་དབུལ་བ་ནི།
དགང་བླུགས་ཁ་ལ་ཧཱུྃ་ཡིག་གསལ། ། བཅོམ་ལྡན་འདས་མའི་ལྗགས་ལ་ཡང༌། ། ཧཱུྃ་ཡིག་དག་གིས་མཚན་པ་ཡིས། ། བསྲེག་རྫས་བདུད་རྩི་བཞེས་པར་གྱུར། ། ཅེས་པའི་རྗེས་སུ་དཀྱིལ་འཁོར་གང་ཡིན་གྱི་གཙོ་བོའི་སྙིང་པོ་ཕག་མོར་མཚོན་ན། ཨོཾ་བཛྲ་བཻ་རོ་ཙ་ནཱི་ཡེ་ཧ་རི་ནི་ས་ཧཱུྃ་ཧཱུྃ་ཕཊ་སྭཱ་ཧཱ། སྔགས་ལན་བདུན་གྱིས་མར་ཁུ་དགང་ལ་མཐར་སྤེལ་ཚིག་ནི། བདག་ཅག་དཔོན་སློབ་འཁོར་བཅས་ཀྱི། ། དམ་པའི་ཆོས་ལྡན་བསམ་སྦྱོར་ལ། ། བར་དུ་གཅོད་པར་བྱེད་རྣམས་དང༌། །
སྡིག་སྒྲིབ་ཉེས་ལྟུང་ནད་གདོན་ཀུན། ། སརྦ་ཤཱནྟིཾ་ཀུ་རུ་སྭཱ་ཧཱ། དེ་ལྟར་སྔགས་ལན་བདུན་རེའི་མཚམས་སུ་འདོད་གསོལ་ལན་རེ་བཅས་ལན་གསུམ་གྱིས་བྱོན་ཟན་ཕུལ། ། དེ་ནས་མཆོད་བསྟོད་སོ་སོའི་གཞུང་བཞིན་ལས། འདིར་ཕག་མོར་མཚོན་ན། མཆོད་པ་བྱིན་རླབས་གོང་བཞིན། ཨོཾ་ཨཱཿབིགྷྣཱནྟ་ཀྲྀ་ཏ་ཧཱུྃ་ཕཊ། ཨོཾ་སྭ་བྷཱ་ཝ་ཤུདྡྷཿསརྦ་དྷརྨཱཿསྭ་བྷཱ་ཝ་ཤུདྡྷོ྅ཧཾ། སྟོང་པ་ཉིད་དུ་གྱུར། སྟོང་པའི་ངང་ལས་ཨ་ལས་ཐོད་པའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ།
ཧཱུྃ་ཡིག་གི་ཚོགས་དཔག་ཏུ་མེད་པ་འོད་དུ་ཞུ་བ་ལས་བྱུང་བའི་ལྷ་རྫས་ལས་གྲུབ་པའི་རྡོ་རྗེའི་མཆོད་ཡོན། ཞབས་བསིལ། ཞལ་བསིལ། བསང་གཏོར། མེ་ཏོག ། བདུག་སྤོས། མར་མེ། དྲི་ཆབ། ཞལ་ཟས། རོལ་མོ་ལ་སོགས་པ་མཆོད་པའི་དངོས་པོ་དྭངས་ཤིང་ཐོགས་པ་མེད་པ་བྱང་ཆུབ་སེམས་དཔའ་འཕགས་པ་ཀུན་ཏུ་བཟང་པོའི་རྣམ་པར་ཐར་པ་ལས་བྱུང་བའི་མཆོད་པའི་སྤྲིན་གྱི་ཕུང་པོ་ལས་ཀྱང་ཆེས་ཆེར་ལྷག་པའི་མཆོད་པའི་སྤྲིན་གྱི་ཕུང་པོ་རབ་འབྱམས་ནམ་མཁའི་མཐའ་ཀླས་པའི་བར་རྒྱས་པར་འགེངས་ཤིང༌།
འཕགས་པ་རྣམས་མཉེས་པར་བྱེད་པ། དུས་འཁོར་བ་ཇི་སྲིད་མ་སྟོངས་ཀྱི་བར་དུ་རྒྱུན་མི་འཆད་པར་འབྱུང་བའི་རང་བཞིན་དུ་གྱུར། ཨོཾ་བཛྲ་ཨརྒྷཾ་ཨཱཿཧཱུྃ་སྭཱ་ཧཱ། དེ་བཞིན་དུ། པཱདྱཾ༴ ཨཱ་ཙ་མཱ་ནཾ༴ པྲོཀྵ་ཎཾ༴ པུཥྤེ། དྷཱུ་པེ། ཨཱ་ལོ་ཀེ།
གནྡྷེ། ནཻ་ཝིདྱེ། ཤབྡ་ཨཱཿཧཱུྃ་སྭཱ་ཧཱ། རྒྱལ་བའི་སྐུ་ལ་ཉོན་མོངས་མི་མངའ་ཡང༌། ། སེམས་ཅན་ཉོན་མོངས་བག་ཆགས་སྦྱངས་སླད་དུ། ། སྐུ་གསུང་ཐུགས་ལ་ཁྲུས་ཆབ་འདི་གསོལ་བས། ། ཁམས་གསུམ་གནས་པའི་དྲི་མ་དག་གྱུར་ཅིག ། ཨོཾ་ཤྲཱི་བཛྲ་ཝཱ་རཱ་ཧཱི་བཛྲ་ཨརྒྷཾ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྃ། པཱདྱཾ༴ ཨཱ་ཙ་མཱ་ནཾ༴
པྲོཀྵ་ཎཾ༴ དཀྱིལ་འཁོར་ཀུན་ཏུ་རྒྱལ་བ་མཉེས་གྱུར་པའི། ། ལྷ་རྫས་དབྱིབས་ལེགས་མེ་ཏོག་དམ་པ་འདི། ། ནམ་མཁའ་གང་བར་སེམས་ཀྱིས་མངོན་སྤྲུལ་ནས། ། གཞལ་ཡས་ཁང་དུ་སྤྲིན་བཞིན་བཏིབས་གྱུར་ཅིག ། ཨོཾ་ཤྲཱི་བཛྲ་ཝཱ་རཱ་ཧཱི་བཛྲ་པུཥྤེ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྃ། ཚུལ་ཁྲིམས་དྲི་ལྡན་སྤོས་མཆོག་དམ་པ་འདི། ། ཏིང་འཛིན་སྔགས་དང་ཕྱག་རྒྱས་བྱིན་བརླབས་ནས། ། སངས་རྒྱས་ཞིང་དུ་སྤོས་དྲི་ངད་ལྡང་བས། ། རྒྱལ་བ་རྒྱ་མཚོའི་ཚོགས་རྣམས་མཉེས་གྱུར་ཅིག །
ཨོཾ་ཤྲཱི་བཛྲ་ཝཱ་རཱ་ཧཱི་བཛྲ་དྷཱུ་པེ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྃ། ཉོན་མོངས་དུག་སྲེག་མ་རིག་མུན་སེལ་བའི། ། ཤེས་རབ་གཟི་ལྡན་དཔལ་གྱི་སྒྲོན་མེ་འདི། ། སྤྲིན་མེད་མཁའ་ལ་ཉི་ཤར་ཇི་བཞིན་དུ། ། འོད་ཟེར་སྣང་བས་ཕྱོགས་བཅུར་གསལ་གྱུར་ཅིག ། ཨོཾ་ཤྲཱི་བཛྲ་ཝཱ་རཱ་ཧཱི་བཛྲ་ཨཱ་ལོ་ཀེ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྃ། སྟོང་གསུམ་ཀུན་ཏུ་དྲི་དང་ངད་ལྡན་པའི། ། སྤོས་དང་སྨན་སྦྱར་ཆུ་གཙང་རྒྱལ་བའི་ཁྲུས། ། ཡེ་ཤེས་སྤྲིན་ཕུང་ཐུགས་རྗེའི་ཆར་རྒྱུན་གྱིས། ། མི་གཙང་དྲི་མའི་ཚོགས་རྣམས་དག་གྱུར་ཅིག །
ཨོཾ་ཤྲཱི་བཛྲ་ཝཱ་རཱ་ཧཱི་བཛྲ་གནྡྷེ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱ་ཧཱུྃ། རྒྱལ་བའི་སྐུ་ལ་བཀྲེས་པ་མི་མངའ་ཡང༌། ། འགྲོ་བའི་དོན་དུ་ལྷ་རྫས་བདུད་རྩིའི་བཤོས། ། དག་ཅིང་གཙང་མ་བཤམས་ཏེ་འབུལ་ལགས་ན། ། བསོད་ནམས་ཞིང་གྱུར་རྣམས་ཀྱིས་བཞེས་སུ་གསོལ། ། ཨོཾ་ཤྲཱི་བཛྲ་ཝཱ་རཱ་ཧཱི་བཛྲ་ནཻ་ཝིདྱེ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྃ། དྲིལ་ཆེན་སིལ་སྙན་རྣམ་གྲོལ་ཚངས་པའི་དབྱངས། ། བསམ་དག་ངག་གིས་བསྟོད་དེ་གུས་མཆོད་འབུལ། ། ས་བཅུ་རིམ་གྱིས་བགྲོད་ནས་སངས་རྒྱས་སར། ། ཚོགས་གཉིས་རྫོགས་ནས་ཆོས་ཀྱི་རྒྱལ་པོར་ཤོག །
ཨོཾ་ཤྲཱི་བཛྲ་ཝཱ་རཱ་ཧཱི་བཛྲ་ཤབྡ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྃ། བཛྲ་ཝཱ་རཱ་ཧཱི། ཨོཾ་ཨཱཿཧཱུྃ། བུདྡྷ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། བཛྲ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། རཏྣ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། པདྨ་ཌཱ་ཀི་ནཱི་ཡེ།
ཨོཾ་ཨཱཿཧཱུྃ། ཀརྨ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། བི་ཤྭ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། ལོ་ཀ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། བཅོམ་ལྡན་འདས་མ་རྡོ་རྗེ་རྣལ་འབྱོར་མ། ། སྟོང་ཉིད་རྡོ་རྗེ་ལྡན་པའི་བདག་ཉིད་ཅན། ། བསྐལ་པའི་མེ་འབར་འཇིགས་པའི་ཧཱུྃ་སྒྲ་སྒྲོགས། །
རྡོ་རྗེ་གཏུམ་མོ་དེ་ལ་ཕྱག་འཚལ་ལོ། ། ཕག་གདོང་རྟོག་མེད་ཆོས་སྐུ་འགྱུར་མེད་སྟོན། ། ཁྲོ་མོའི་ཐུགས་རྗེས་འགྲོ་བའི་དོན་མཛད་མ། ། འགྲོ་དོན་རྫོགས་མཛད་འཇིགས་པའི་ཆ་ལུགས་ཅན། ། རྟོག་མེད་འགྲོ་དོན་མཛད་ལ་ཕྱག་འཚལ་ལོ། ། འཇིགས་རུང་དཔའ་མོ་མ་རུངས་ཚར་གཅོད་མ། ། སྤྱན་གསུམ་མཆེ་གཙིགས་སྐུ་གསུམ་དོན་དང་ལྡན། ། ཉོན་མོངས་གཅོད་མཛད་འཇིགས་པའི་ང་རོ་ཅན། ། བདུད་འདུལ་འཇོམས་མའི་སྐུ་ལ་ཕྱག་འཚལ་ལོ། ། སྐྲ་གྲོལ་གཅེར་བུ་སྐྱོན་བྲལ་འཇིགས་པའི་གཟུགས། །
ཉོན་མོངས་སྐྱོན་བྲལ་སེམས་ཅན་དོན་མཛད་མ། ། ཐུགས་རྗེའི་ལྕགས་ཀྱུས་འགྲོ་དྲུག་གནས་ནས་འདྲེན། ། ཕྲིན་ལས་རྫོགས་མཛད་དེ་ལ་ཕྱག་འཚལ་ལོ། ། དུར་ཁྲོད་གནས་བཞུགས་རུ་དྲ་ཕོ་མོ་འདུལ། ། དྲག་མོ་འཇིགས་ཚུལ་ཕཊ་ཀྱི་སྒྲ་སྒྲོགས་ཤིང༌། ། ཐབས་མཁས་ཐུགས་རྗེས་འགྲོ་བའི་དོན་མཛད་མ། ། བདུད་འདུལ་དྲག་མོའི་སྐུ་ལ་ཕྱག་འཚལ་ལོ། ། ཆོས་ཉིད་དོན་རྟོགས་འཆི་བའི་ཚུལ་སྤངས་མ། ། རོ་དང་ཉི་ཟླ་པདྨའི་གདན་གྱི་ཚུལ། ། རྒྱན་རྣམས་ཀུན་གྱིས་རབ་མཛེས་ཁྲོ་མོའི་སྐུ། །
ཡོན་ཏན་རྫོགས་མཛད་དེ་ལ་ཕྱག་འཚལ་ལོ། ། གྲི་གུག་ཐོད་པ་ཁ་ཊྭཱཾ་ཕྱག་ན་བསྣམས། ། ཉོན་མོངས་གཅོད་མཛད་ཡེ་ཤེས་འོད་དང་ལྡན། ། དུག་གསུམ་གཅོད་མཛད་སྐུ་གསུམ་ལྷུན་གྱིས་གྲུབ། ། འགྲོ་བའི་དོན་མཛད་དེ་ལ་ཕྱག་འཚལ་ལོ། ། བདེ་ཆེན་རང་བྱུང་རྡོ་རྗེ་མཁའ་འགྲོ་མ། ། མི་འགྱུར་ཡེ་ཤེས་རྡོ་རྗེ་ཆོས་ཀྱི་སྐུ། ། རྟོག་མེད་སྤྲོས་བྲལ་ཡེ་ཤེས་ཆོས་དབྱིངས་དོན། ། ཡང་དག་གཉིས་མེད་སྐུ་ལ་ཕྱག་འཚལ་ལོ། ། ལྷ་མོ་དྲུག་གི་རང་བཞིན་རྡོ་རྗེའི་རིགས། །
དཔལ་འབར་འཇིགས་མཛད་ཁྲོ་ཚུལ་འགྱིང་བག་ཅན། ། བདེ་ཆེན་རང་འབྱུང་ཕྱག་རྒྱ་ཆེན་མོའི་དོན། ། ཉོན་མོངས་དགྲོལ་མཛད་དེ་ལ་ཕྱག་འཚལ་ལོ། ། ཀུན་རྫོབ་དོན་དམ་རང་བཞིན་ཕག་མོ་སྟེ། ། སྐུ་མདོག་དམར་བ་ཐུགས་རྗེའི་རང་འོད་ཅན། ། འདོད་དགུ་ཕུན་ཚོགས་རྡོ་རྗེ་མཁའ་འགྲོ་མ། ། བདེ་ཆེན་རང་བྱུང་སྐུ་ལ་ཕྱག་འཚལ་ལོ། ། དུར་ཁྲོད་རྒྱན་རྣམས་སྐུ་ལ་རྫོགས་པ་སྟེ། ། གྲི་གུག་ཁ་ཊྭཱཾ་ཕྱག་མཚན་སོ་སོར་བསྣམས། ། ཐུགས་རྗེའི་རང་བཞིན་སྐྲ་གྲོལ་ཐུར་དུ་སྤུངས། །
སྤྱན་དམར་འཛུམ་ཞལ་དེ་ལ་ཕྱག་འཚལ་ལོ། ། ཕྲིན་ལས་གྲུབ་པ་རྡོ་རྗེ་མཁའ་འགྲོ་མ། ། བདེ་འགྲོའི་གནས་སུ་འདྲེན་པའི་ཐུགས་རྗེ་ཅན། ། སྐྱོན་བྲལ་ཡང་དག་ལྷ་ཡི་ལྷར་གྱུར་པ། ། རྡོ་རྗེ་འཕྲུལ་མོ་ཆེ་ལ་ཕྱག་འཚལ་ལོ། ། བཛྲ་ཝཱ་རཱ་ཧཱི། ཨོཾ་ཨཱཿཧཱུྃ། བུདྡྷ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། བཛྲ་ཌཱ་ཀི་ནཱི་ཡེ།
ཨོཾ་ཨཱཿཧཱུྃ། རཏྣ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། པདྨ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། ཀརྨ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། བི་ཤྭ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། ལོ་ཀ་ཌཱ་ཀི་ནཱི་ཡེ།
ཨོཾ་ཨཱཿཧཱུྃ། ཁ་དོག་དབྱིབས་ལེགས་ཡིད་འོང་རྒྱན་ཕྲེང་ལྡན། ། ཕྱོགས་དུས་ཀུན་ན་གཟུགས་མཆོག་ཅི་མཆིས་པ། ། མོས་བློས་རྗེ་བཙུན་མ་ལ་བདག་འབུལ་ན། ། བཞེས་ནས་བླ་མེད་གྲུབ་མཆོག་སྩལ་དུ་གསོལ། ། ཨོཾ་ཤྲཱི་བཛྲ་ཝཱ་རཱ་ཧཱི་བཛྲ་རཱུ་པ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྃ། ཕྱོགས་དུས་ཀུན་ན་ཟིན་དང་མ་ཟིན་པའི། ། ཡོན་ཏན་ཚིག་བརྗོད་སྒྲ་སྙན་ཡིད་འོང་ལྡན། ། མོས་བློས་རྗེ་བཙུན་མ་ལ་བདག་འབུལ་ན། ། བཞེས་ནས་བླ་མེད་གྲུབ་མཆོག་སྩལ་དུ་གསོལ། །
ཨོཾ་ཤྲཱི་བཛྲ་ཝཱ་རཱ་ཧཱི་བཛྲ་ཤབྡ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྃ། ཕྱོགས་དུས་ཀུན་ན་ཙནྡན་སྦྲུལ་སྙིང་དང༌། ། ཨ་གར་ལ་སོགས་དབང་པོ་ཚིམ་བྱེད་དྲི། ། མོས་བློས་རྗེ་བཙུན་མ་ལ་བདག་འབུལ་ན། ། བཞེས་ནས་བླ་མེད་གྲུབ་མཆོག་སྩལ་དུ་གསོལ། ། ཨོཾ་ཤྲཱི་བཛྲ་ཝཱ་རཱ་ཧཱི་བཛྲ་གནྡྷེ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྃ། ཕྱོགས་དུས་ཀུན་ན་རོ་དང་བཅུད་ལྡན་པའི། ། ལུས་སེམས་བརྟས་བྱེད་རོ་མཆོག་ཅི་མཆིས་པ། ། མོས་བློས་རྗེ་བཙུན་མ་ལ་བདག་འབུལ་ན། ། བཞེས་ནས་བླ་མེད་གྲུབ་མཆོག་སྩལ་དུ་གསོལ། །
ཨོཾ་ཤྲཱི་བཛྲ་ཝཱ་རཱ་ཧཱི་བཛྲ་ར་ས་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྃ། ཕྱོགས་དུས་ཀུན་ན་འཇམ་མཉེན་འཁྲིལ་ཆགས་པའི། ། རེག་བྱའི་ཁྱད་པར་འཕགས་པ་ཅི་མཆིས་པ། ། མོས་བློས་རྗེ་བཙུན་མ་ལ་བདག་འབུལ་ན། ། བཞེས་ནས་བླ་མེད་གྲུབ་མཆོག་སྩལ་དུ་གསོལ། ། ཨོཾ་ཤྲཱི་བཛྲ་ཝཱ་རཱ་ཧཱི་བཛྲ་སྤརྴེ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྃ། བཛྲ་ཝཱ་རཱ་ཧཱི། ཨོཾ་ཨཱཿཧཱུྃ། བུདྡྷ་ཌཱ་ཀི་ནཱི་ཡེ། ཨོཾ་ཨཱཿཧཱུྃ།
བཛྲ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། རཏྣ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། པདྨ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། ཀརྨ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། བི་ཤྭ་ཌཱ་ཀི་ནཱི་ཡེ། ཨོཾ་ཨཱཿཧཱུྃ།
ལོ་ཀ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། ཧཱུྃ། ལྟེ་བའི་དབུས་གནས་རྣལ་འབྱོར་མ། ། ཞེ་སྡང་གཅོད་མཛད་གྲུབ་པ་མོ། ། མེ་ལོང་ཡེ་ཤེས་ངོ་བོ་ཉིད། ། རྡོ་རྗེ་ཕག་མོར་ཕྱག་འཚལ་བསྟོད། ། མེ་དཔུང་འབར་བའི་ལྟེ་བ་ལ། ། སྐུ་གསུང་ཐུགས་དང་ཡེ་ཤེས་ལྔ། ། ཟག་མེད་བདེ་བ་སྟེར་མཛད་མ། །
སངས་རྒྱས་ཡུམ་ལ་ཕྱག་འཚལ་བསྟོད། ། དྷཱུ་ཏཱིའི་འོད་ཀྱི་རང་བཞིན་མ། ། དབུགས་བྲལ་ལྟེ་བ་ཉིད་ལ་བཞུགས། ། ཞུ་བའི་རང་བཞིན་བདེ་ཆེན་མ། ། བདེ་སྟེར་ཡུམ་ལ་ཕྱག་འཚལ་བསྟོད། ། དངོས་པོ་གཤིས་ཀྱི་དོན་སྟོན་མ། ། སྐུ་བཞི་དབྱེར་མེད་གཉུག་མའི་ངང༌། ། བདེ་བ་ཆེན་པོའི་ངོ་བོ་ཉིད། ། རྡོ་རྗེ་མཁའ་འགྲོར་ཕྱག་འཚལ་བསྟོད། ། བདེ་ཆེན་ལམ་སྣ་འདྲེན་པའི་ཡུམ། །
དུ་མ་རོ་གཅིག་དོན་སྟོན་མ། ། སྣང་སྟོང་དབྱེར་མེད་ངོ་བོ་ཉིད། ། རིན་ཆེན་མཁའ་འགྲོར་ཕྱག་འཚལ་བསྟོད། ། བདུད་བཞིའི་དམག་ལས་རབ་རྒྱལ་ཞིང༌། ། བདེ་ཆེན་བྱིན་གྱིས་བརླབས་མཛད་མ། ། རྩ་རླུང་ཐིག་ལེའི་ངོ་བོ་ཉིད། ། པདྨ་མཁའ་འགྲོར་ཕྱག་འཚལ་བསྟོད། ། བདུད་དང་ལོག་འདྲེན་ཞི་མཛད་མ། ། བར་ཆད་སྲུང་ཞིང་བྱིན་རླབས་ཅན། ། མཐུ་དང་རྫུ་འཕྲུལ་ངོ་བོ་ཉིད། །
ལས་ཀྱི་མཁའ་འགྲོར་ཕྱག་འཚལ་བསྟོད། ། མཆོག་དང་ཐུན་མོང་ལ་སོགས་པ། ། དབང་བཞི་བསྐུར་བར་མཛད་དུ་གསོལ། ། རྒྱུད་བཞི་སྨིན་པར་བྱིན་གྱིས་རློབས། ། ཕྲིན་ལས་རྣམ་བཞིའི་དངོས་གྲུབ་སྩོལ། ། བཛྲ་ཝཱ་རཱ་ཧཱི། ཨོཾ་ཨཱཿཧཱུྃ། བུདྡྷ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། བཛྲ་ཌཱ་ཀི་ནཱི་ཡེ།
ཨོཾ་ཨཱཿཧཱུྃ། རཏྣ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། པདྨ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། ཀརྨ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། བི་ཤྭ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། ལོ་ཀ་ཌཱ་ཀི་ནཱི་ཡེ།
ཨོཾ་ཨཱཿཧཱུྃ། ༈ ཤ་ཆེན་གསུར་གྱི་བདུག་སྤོས་དང༌། ། ཞུན་ཆེན་གསལ་བའི་མར་མེ་དང༌། ། བྱང་སེམས་དཀར་དམར་བདུད་རྩི་དང༌། ། རྡོ་རྗེ་དྲི་ཆེན་ཞལ་ཟས་དང༌། ། རྡོ་རྗེ་དྲི་ཆུའི་བདུད་རྩི་དང༌། ། ཌཱ་མ་རུ་ཡི་སིལ་སྙན་གྱིས། ། ཕ་རོལ་ཕྱིན་དྲུག་ལྷ་མོ་མཆོད། ། ས་བཅུ་ནོན་ཕྱིར་བཞེས་སུ་གསོལ། ། བཛྲ་ཝཱ་རཱ་ཧཱི།
ཨོཾ་ཨཱཿཧཱུྃ། བུདྡྷ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། བཛྲ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། རཏྣ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། པདྨ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། ཀརྨ་ཌཱ་ཀི་ནཱི་ཡེ།
ཨོཾ་ཨཱཿཧཱུྃ། བི་ཤྭ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། ལོ་ཀ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། ཧཱུྃ། རྡོ་རྗེ་ཕག་མོ་བདེ་གཤེགས་ཡུམ། ། འདོད་པའི་དབང་ཕྱུག་སྐལ་ལྡན་མ། ། མཁའ་འགྲོ་ཆེན་མོ་རྣལ་འབྱོར་གཙོ། ། རྡོ་རྗེ་དབྱིངས་ཀྱི་ཁྲོ་རྒྱལ་ཡུམ། །
ཕྱག་རྒྱ་ཆེན་མོ་རྡོ་རྗེའི་སྐུ། ། ཧེ་རུ་ཀ་དཔལ་ཡང་དག་སྦྱོར། ། དབུ་སྟོང་མ་ལ་སྤྱན་སྟོང་མ། ། སྟོང་ཕྲག་བཅུ་ཡི་ཞལ་གདོང་ཅན། ། ཁྲོ་གཉེར་མཆེ་བ་རབ་ཏུ་གཙིགས། ། ཉི་མ་འབུམ་གྱི་གཟི་བརྗིད་ཅན། ། སྤྱན་མིག་དམར་སེར་གློག་ལྟར་འཁྱུག ། དབུ་སྐྲ་གྱེན་བརྫེས་ཐོག་སེར་འབེབས། ། སེང་གེའི་གཟུགས་ཅན་འདབ་བཟང་གཟུགས། ། གླང་པོའི་རྒྱལ་པོ་ཆེ་བའི་གཟུགས། །
འཇིག་རྟེན་གསུམ་གྱི་ལྟོ་བ་ཅན། ། རྒྱ་མཚོ་མཐའ་དག་སྐ་རགས་ཅན། ། ཐོད་པ་དང་ནི་ཁ་ཊྭཱཾ་འཛིན། ། རྡོ་རྗེ་ཟངས་གྲིས་གདུག་པ་འཇོམས། ། མི་རུས་ཕྲེང་བའི་རྒྱན་ཆ་དང༌། ། མི་མགོ་རློན་པའི་དོ་ཤལ་ཅན། ། བདེ་གཤེགས་འབུམ་ནི་ཁྱོད་ཀྱི་འཁོར། ། ཆེ་བའི་ལྷ་རྣམས་ཁྱོད་ཀྱི་བྲན། ། རིག་པའི་རྒྱལ་པོའི་འདོད་གཟུགས་ཅན། ། རྣལ་འབྱོར་ཆེ་བའི་དངོས་གྲུབ་འབེབས། །
དཔལ་ཆེན་དངོས་གྲུབ་མཆོག་སྩོལ་བའི། ། ཧཱུྃ་དང་ཕཊ་ཀྱི་འབྲུག་སྒྲ་ཅན། ། ཁྲོ་མོའི་གཟུགས་ཅན་ཁམས་གསུམ་འཇོམས། ། རྒྱ་མཚོའི་འཇིང་རྣམས་སྐེམས་པར་མཛད། ། སྣ་ཚོགས་པད་ཉི་ངེས་གནོན་ཞིང༌། ། སྲིད་པ་གསུམ་པོ་ཟ་བར་བྱེད། ། ཟས་སུ་མ་ཧཱ་མཱཾ་ས་གསོལ། ། མ་ཧཱ་རཀྟ་འཐུང་བར་བྱེད། ། མ་རུངས་གདུག་པ་སྐྲག་མཛད་ཅིང༌། ། རྨོངས་དང་རེངས་དང་སྐྲོད་མཛད་མ། །
འཇིགས་པར་མཛད་ཅིང་གསོད་པར་མཛད། ། ངོ་མཚར་འདོད་པའི་གཟུགས་མངའ་མ། ། ཡིད་འོང་དངོས་གྲུབ་མཆོག་སྩོལ་བའི། ། ཕག་མོ་ཁྱོད་ལ་ཕྱག་འཚལ་བསྟོད། ། བདག་གིས་ཁྱོད་ལ་གང་གསོལ་བའི། ། དོན་དེ་དེང་འདིར་སྩལ་དུ་གསོལ། ། དབང་བཞི་སྐུར་བར་མཛད་དུ་གསོལ། ། རྒྱུད་བཞི་སྨིན་པར་བྱིན་གྱིས་རློབས། ། ཕྲིན་ལས་རྣམ་བཞིའི་དངོས་གྲུབ་སྩོལ། ། བཛྲ་ཝཱ་རཱ་ཧཱི།
ཨོཾ་ཨཱཿཧཱུྃ། བུདྡྷ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། བཛྲ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། རཏྣ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། པདྨ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། ཀརྨ་ཌཱ་ཀི་ནཱི་ཡེ།
ཨོཾ་ཨཱཿཧཱུྃ། བི་ཤྭ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། ལོ་ཀ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། ༈ ཆང་སྣ་བཞི་ཡི་ཆང་ཕུད་ལ། ། ས་བཅུ་ནོན་ཕྱིར་ལག་མཆོད་བྱས། ། ཤེས་རབ་གཡོན་གྱི་ལག་པ་ལ། ། ཐབས་ཆེན་གཡས་ཀྱི་ལག་པས་མཆོད། ། མཚན་ལྡན་རྡོ་རྗེ་ཀ་པཱ་ལ། །
ཀ་ནི་གང་དུའང་མི་གནས་ཤིང༌། ། པཱ་ནི་མ་སྐྱེས་སྐྱེ་བ་མེད། ། ལ་ནི་བློ་འདས་ཡིད་དང་བྲལ། ། སྐུ་གསུམ་མི་འགྱུར་ཀ་པཱ་ལར། ། ཟག་མེད་བདེ་བའི་ཆང་ཕུད་གཏམས། ། སྐྱེ་འཆི་མེད་པའི་བདུད་རྩི་བླུག ། ཡི་གེ་གསུམ་གྱིས་བྱིན་གྱིས་བརླབས། ། ཨོཾ་གྱིས་སྐྱེ་མེད་སྤྲུལ་སྐུར་སྦྱངས། ། ཨཱཿཡིས་འགགས་མེད་ལོངས་སྐུར་བསྒྱུར། ། ཧཱུྃ་གིས་བློ་འདས་ཆོས་སྐུར་སྤེལ། །
ལན་གསུམ་དཀྲུགས་པའི་བདུད་རྩི་འདིས། ། ཕ་རོལ་ཕྱིན་དྲུག་ལྷ་མོ་མཆོད། ། མཉམ་ཉིད་དབྱིངས་སུ་བཞེས་སུ་གསོལ། ། བཛྲ་ཝཱ་རཱ་ཧཱི། ཨོཾ་ཨཱཿཧཱུྃ། བུདྡྷ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། བཛྲ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། རཏྣ་ཌཱ་ཀི་ནཱི་ཡེ།
ཨོཾ་ཨཱཿཧཱུྃ། པདྨ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། ཀརྨ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། བི་ཤྭ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། ལོ་ཀ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། བྱིན་རླབས་ཀྱི་རྩ་བ་བཀའ་བརྒྱུད་བླ་མ་རྣམས་ཀྱི་ཞལ་དུ་ཨོཾ་ཨཱཿཧཱུྃ།
དངོས་གྲུབ་ཀྱི་རྩ་བ་ཡི་དམ་ལྷ་ཚོགས་རྣམས་ཀྱི་ཞལ་དུ་ཨོཾ་ཨཱཿཧཱུྃ། ཕྲིན་ལས་ཀྱི་རྩ་བ་ཆོས་སྐྱོང་སྲུང་མ་རྣམས་ཀྱི་ཞལ་དུ་ཨོཾ་ཨཱཿཧཱུྃ། གཞན་ཡང་འགྲོ་བ་རིགས་དྲུག་ལམ་རྒྱུད་ལྔ་སྐྱེ་གནས་རྣམ་པ་བཞིས་བསྡུས་པའི་སེམས་ཅན་ཐམས་ཅད་ཡི་དམ་གྱི་ལྷར་གསལ་བའི་ཞལ་དུ་ཨོཾ་ཨཱཿཧཱུྃ། དེ་ནས་བསྲེག་རྫས་འབུལ་བ་ནི། རྒྱས་སྐབས་གཙོ་འཁོར་སོ་སོར་འབུལ་བའམ། བསྡུ་ན་གཙོ་འཁོར་བསྡོམས་ནས་གཙོ་བོའི་སྙིང་པོ་ལ་ས་པ་རི་ཝཱ་ར་སྦྱར་ཆོག་པར་གསུངས་པས་ད་ལྟའི་ཕྱག་བཞེས་སུ་དེ་བཞིན་མཛད་པས། ཨོཾ་བཛྲ་བཻ་རོ་ཙ་ནཱི་ཡེ་ཧ་རི་ནི་ས་ཧཱུྃ་ཧཱུྃ་ཕཊ་ས་པ་རི་ཝཱ་ར་ཨོཾ་བོ་དྷི་བྲྀཀྵཱ་ཡ་སྭཱ་ཧཱ། ཞེས་ལྷ་སྔགས་ཚར་གཅིག་གིས་སྣ་དྲངས་རྫས་སྔགས་རེ་དང་ཡམ་ཤིང་རེ་བསྟུན་ལ་འབུལ། ཟླ་གྲོགས་དུ་ཡོད་ཀྱི་གྲངས་དང་བསྟུན་ནས་འབུལ་ཞིང་གྲངས་རྐུན་མི་བྱེད་པར་གྲངས་འཛིན་པ་སོགས་གོང་གསལ་འཇིག་རྟེན་པའི་སྐབས་ལྟར་བྱ་ཞིང༌། བཟླས་པའི་ཁ་སྐོང་གི་གྲངས་གསོག་པའང་འདི་བཞིན་གསོག་དགོས་སོ། །
གྲངས་གྲུབ་མཚམས་སྤེལ་ཚིག་ནི། ཨོཾ་བོ་དྷི་བྲྀཀྵཱ་ཡ། བདག་ཅག་དཔོན་སློབ་འཁོར་བཅས་ཀྱི། ། གཟི་བརྗིད་ཕུན་སུམ་ཚོགས་པ་ལ། ། བར་དུ་གཅོད་པར་བྱེད་རྣམས་དང༌། ། འགྲོ་བའི་སྡུག་བསྔལ་རྒྱུ་བཅས་ཀུན། ། སརྦ་ཤཱནྟིཾ་ཀུ་རུ་སྭཱ་ཧཱ། ཞེས་གྲངས་དང་ལྷ་སྔགས་སྤེལ་ཚིག་སྦྱོར་ཚུལ་འོག་མ་རྣམས་ལ་ཡང་རིགས་འགྲེས་ཀྱིས། ཨོཾ་བཛྲ་བཻ་རོ་ཙ་ནཱི་ཡེ་ཧ་རི་ནི་ས་ཧཱུྃ་ཧཱུྃ་ཕཊ་ས་པ་རི་ཝཱ་ར་ཨོཾ་ཨགྣ་ཡེ་སྭཱ་ཧཱ། ཞེས་མར་ཁུ་དགང་བླུགས་ཀྱིས་དབུལ་མཐར།
ཨོཾ་ཨགྣ་ཡེ། བདག་ཅག་དཔོན་སློབ་འཁོར་བཅས་ཀྱི། ། འབྱོར་པ་ཕུན་སུམ་ཚོགས་པ་ལ། ། བར་དུ་གཅོད་པར་བྱེད་རྣམས་དང༌། ། འགྲོ་བའི་སྡུག་བསྔལ་རྒྱུ་བཅས་ཀུན། ། སརྦ་ཤཱནྟིཾ་ཀུ་རུ་སྭཱ་ཧཱ། ཨོཾ་བཛྲ་བཻ་རོ་ནཱི་ཡེ་ཧ་རི་ནི་ས་ཧཱུྃ་ཧཱུྃ་ཕཊ་ས་པ་རི་ཝཱ་ར་ཨོཾ་སརྦ་པཱ་པཾ་ད་ཧ་ན་བཛྲཱ་ཡ་སྭཱ་ཧཱ། ཏིལ་ནག་མཐེབ་སྲིན་ནམ་གུང་མཐེབ་ཀྱིས་དབུལ། འབྲུ་གཞན་རྣམས་དང་ཀུ་ཤ་དང་དཱུར་ཝ་ཡང་མཐེབ་སྲིན་ནམ་གུང་མཐེབ་ཀྱིས་དབུལ་མཐར། ཨོཾ་སརྦ་པཱ་པཾ་ད་ཧ་ན་བཛྲཱ་ཡ། །
བདག་ཅག༴ སྡིག་སྒྲིབ་ཞི་བྱེད་ལས་རྣམས་ལ། ། བར་དུ༴ འགྲོ་བའི༴ སརྦ་ཤཱནྟིཾ༴ ཨོཾ་བཛྲ་བཻ་རོ༴ ཨོཾ་སརྦ་ཨརྠ་སིདྡྷ་ཡེ་སྭཱ་ཧཱ། ཡུངས་ཀར་ཏེ། བདག་ཅག༴ གནོད་བྱེད་གདོན་བགེགས་ཐམས་ཅད་དང༌། །
བར་དུ༴ འགྲོ་བའི༴ སརྦ་ཤཱནྟིཾ༴ ཨོཾ་བཛྲ་བཻ་རོ༴ ཨོཾ་སརྦ་སམྦ་དེ་སྭཱ་ཧཱ། ཟས་མཆོག་སྟེ། བདག་ཅག༴ བདེ་བ་ཕུན་སུམ་ཚོགས་པ་ལ། བར་དུ༴ འགྲོ་བའི༴
སརྦ་ཤཱནྟིཾ༴ དེ་ཡང་ཟས་མཆོག་རིལ་བུ་ཡིན་ན་མཐེབ་མཛུབ་དང་ཕྱེ་མ་ཡིན་ན་བླུགས་གཟར་གྱིས་དབུལ། ཨོཾ་བཛྲ་བཻ་རོ༴ ཨོཾ་སརྦ་སམྦ་དེ་སྭཱ་ཧཱ། ཞོ་སྟེ། བདག་ཅག༴ ཤེས་རབ་ཕུན་སུམ་ཚོགས་པ་ལ། ། བར་དུ༴ འགྲོ་བའི༴ སརྦ་ཤཱནྟིཾ༴
ཞེས་བླུགས་གཟར་གྱིས་དབུལ། ཨོཾ་བཛྲ་བཻ་རོ༴ ཨོཾ་བཛྲ་པུཥྚ་ཡེ་སྭཱ་ཧཱ། འབྲས་སོ་བ་སྟེ། བདག་ཅག༴ ཁྱིམ་གྱི་དཔལ་འབྱོར་རྒྱས་པ་ལ། ། བར་དུ༴ འགྲོ་བའི༴ སརྦ་ཤཱནྟིཾ་ཀུ་རུ་སྭཱ་ཧཱ། ཨོཾ་བཛྲ་བཻ་རོ་ཙ་ནཱི་ཡེ༴
ཨོཾ་བཛྲ་བཱི་ཛཱ་ཡ་སྭཱ་ཧཱ། ནས་སོ་བ་སྟེ། བདག་ཅག༴ ནོར་དང་འབྲུ་རྣམས་རྒྱས་པ་ལ། ། བར་དུ༴ འགྲོ་བའི༴ སརྦ་ཤཱནྟིཾ་ཀུ་རུ་སྭཱ་ཧཱ། ཨོཾ་བཛྲ་བཻ་རོ་ཙ་ནཱི་ཡེ༴ ཨོཾ་མ་ཧཱ་བེ་གཱ་ཡ་སྭཱ་ཧཱ། ནས་ཏེ།
བདག་ཅག༴ ལུས་ཀྱི་ཤུགས་རྣམས་རྒྱས་པ་ལ། ། བར་དུ༴ འགྲོ་བའི༴ སརྦ་ཤཱནྟིཾ་ཀུ་རུ་སྭཱ་ཧཱ། ཨོཾ་བཛྲ་བཻ་རོ་ཙ་ནཱི་ཡེ༴ ཨོཾ་མ་ཧཱ་བ་ལཱ་ཡ་སྭཱ་ཧཱ། སྲན་མ་སྟེ། བདག་ཅག༴ ལུས་ཀྱི་སྟོབས་རྣམས་རྒྱས་པ་ལ། །
བར་དུ༴ འགྲོ་བའི༴ སརྦ་ཤཱནྟིཾ་ཀུ་རུ་སྭཱ་ཧཱ། ཨོཾ་བཛྲ་བཻ་རོ་ཙ་ནཱི་ཡེ༴ ཨོཾ་བཛྲ་གྷསྨ་རེ་སྭཱ་ཧཱ། གྲོ་སྟེ། བདག་ཅག༴ ལུས་ཀྱི་ནད་རྣམས་མེད་པ་ལ། ། བར་དུ༴ འགྲོ་བའི༴
སརྦ་ཤཱནྟིཾ་ཀུ་རུ་སྭཱ་ཧཱ། ཨོཾ་བཛྲ་བཻ་རོ་ཙ་ནཱི་ཡེ༴ ཨོཾ་བཛྲ་ཨཱ་ཡུ་ཥེ་སྭཱ་ཧཱ། དཱུར་ཝ་སྟེ། བདག་ཅག༴ ཚེ་སྲོག་རིང་དུ་གནས་པ་ལ། ། བར་དུ༴ འགྲོ་བའི༴ སརྦ་ཤཱནྟིཾ༴ ཨོཾ་བཛྲ་བཻ་རོ་ཙ་ནཱི༴
ཨོཾ་ཨ་པྲ་ཏི་ཧ་ད་བཛྲཱ་ཡ་སྭཱ་ཧཱ། ཀུ་ཤ་སྟེ། བདག་ཅག༴ མི་མཐུན་ཕྱོགས་རྣམས་སྲུང་བ་ལ། ། བར་དུ༴ འགྲོ་བའི༴ སརྦ་ཤཱནྟིཾ༴ ཨོཾ་བཛྲ་བཻ་རོ་ཙ་ནཱི་ཡེ་ཧ་རི་ནི་ས་ཧཱུྃ་ཧཱུྃ་ཕཊ་ས་པ་རི་ཝཱ་ར་ཨོཾ་བཛྲ་ཥཱི་བཱ་ཡ་སྭཱ་ཧཱ། ཤིང་ཏོག་སྣ་ཚོགས་ཏེ་མཐར། ཨོཾ་བཛྲ་ཥཱི་བཱ་ཡ།
བདག་ཅག་དཔོན་སློབ་འཁོར་བཅས་ཀྱི། ། རིགས་རྒྱུད་ཕུན་སུམ་ཚོགས་པ་ལ། ། བར་དུ་གཅོད་པར་བྱེད་རྣམས་དང༌། ། འགྲོ་བའི་སྡུག་བསྔལ་རྒྱུ་བཅས་ཀུན། ། སརྦ་ཤཱནྟིཾ་ཀུ་རུ་སྭཱ་ཧཱ། དེ་ཡང་སྡིག་པ་ཞི་བར་འདོད་ན་ཏིལ་ལྷག་པར་དབུལ་ཞིང༌། གཞན་རྣམས་གང་འབྱོར་རམ་མ་འབྱོར་ཀྱང་རུང་ལ། དེ་བཞིན་དུ་ཚེ་རིང་བར་འདོད་ན་དཱུར་ཝ་སོགས་ཀུན་ལ་ཤེས་པར་བྱ། མར་ཁུ་དང་ཡམ་ཤིང་ནི་ཐམས་ཅད་ལ་དགོས། གཤིན་དོན་དང་ཞི་རྐྱང་ལ་སྤེལ་ཚིག་ནི།
འགྲོ་བའི་སྡུག་བསྔལ་རྒྱུ་བཅས་ཀུན། ། ཞེས་སམ་ཡང་ན། ཆེ་གེའི་སྡིག་སྒྲིབ་རྒྱུ་བཅས་ཀུན། ། ཞེས་པ་ཙམ་གྱིས་ཆོག་གོ།། །། བསྙེན་པའི་ཁ་སྐོང་གསོག་སྐབས་རྫས་ཐམས་ཅད་ཕྱོགས་གཅིག་ཏུ་སྤུངས་པ་ཕྱེ་མ་དང་བསྲེས་ཏེ་མང་དུ་སྤེལ་ལ། གོང་གི་ཤིང་ཏོག་འབུལ་བའི་མཇུག་ཏུ་ཟུར་གསལ་ཕྱག་བཞེས་ལྟར་གཙོ་བོའི་སྙིང་པོར་འབྲུ་གསུམ་བཏགས་ཏེ་འབུལ་ཞིང་གྲངས་ལྔ་བཅུའམ་བརྒྱ་རེ་སོགས་ཀྱི་མཚམས་སུ་འདོད་གསོལ་དང་རོལ་མོ་ཡང་བྱའོ།། ༈ །།གཙོ་འཁོར་སོ་སོར་འབུལ་བར་སྤྲོ་ན། ཐོག་མར་གཙོ་མོའི་སྔགས་ལ་རྫས་སྔགས་བཏགས་པ་བརྒྱ་རྩ་བརྒྱད་སོགས་སོང་ནས། འཁོར་རྡོ་རྗེ་མཁའ་འགྲོར། ཨོཾ་བཛྲ་ཌཱ་ཀི་ནཱི་ཧཱུྃ་ཧཱུྃ་ཕཊ་ཨོཾ་བོ་དྷི་བྲྀཀྵཱ་ཡ་སོགས་ནས་ཤིང་ཏོག་ཡན་ཀུན་ལ་ཚར་གང་འོས་འབུལ་ཞིང༌།
ཡང་ན་འཁོར་རྣམས་སྦྲེལ་ནས། ཨོཾ་བཛྲ་ཌཱ་ཀི་ནཱི་ཡེ་ཧཱུྃ་ཧཱུྃ་ཕཊ། དེ་བཞིན་ རཏྣ་ཌཱ་ཀི་ནཱི༴ པདྨ་ཌཱ་ཀི་ནཱི༴ ཨོཾ་ཀརྨ་ཌཱ་ཀི་ནཱི་ཡེ་ཧཱུྃ་ཧཱུྃ་ཕཊ་ཨོཾ་བོ་དྷི་བྲྀཀྵཱ་ཡ་སོགས་སྦྱར་བ་ཚར་བདུན་ཙམ་འབུལ་བ་གང་འོས་དང༌། བསྡུ་ན་བསྟན་མ་ཐག་པ་ལྟར་གཙོ་བོའི་སྙིང་པོའི་མཇུག་ཏུ། ས་པ་རི་ཝཱ་ར་བཏགས་པས་དོན་གྲུབ་བོ། ། མདོར་ན་བསྲེག་རྫས་ཀྱི་སྔགས་བདུན་རེ་ཙམ་གྱི་མགོར་སྙིང་པོ་ཚར་རེ་དང་མཇུག་ཏུ་སྤེལ་ཚིག་ཚར་རེ་བྱ་བ་སྟེ་འདས་མ་འདས་གཉིས་ཀ་ལའོ། ། འཇིག་རྟེན་ལས་འདས་པ་ལ་ཤིང་ཏོག དེའི་མཇུག་ཏུ་ན་བཟའ།
མེ་ཏོག་ཙན་དན་དཀར་དམར། ཨ་ག་རུ། སྤོས་སོགས་ཡོད་ན་རང་རང་གི་ཚིགས་བཅད་སྔགས་དང་བཅས་ཆོ་ག་རང་རང་གི་གཞུང་ལ་ཡོད་ན་དེ་ཀ་ལྟར་འབུལ་བ། དཔེར་ན་ཕག་མོ་ལ་མཚོན་ན། ཕྱོགས་དུས་ཀུན་ན་འཇམ་མཉེན་འཁྲིལ་ཆགས་པའི། ། རེག་བྱའི་ཁྱད་པར་འཕགས་པ་ཅི་མཆིས་པ། ། མོས་བློས་རྗེ་བཙུན་མ་ལ་བདག་འབུལ་ན། ། བཞེས་ནས་བླ་མེད་གྲུབ་མཆོག་སྩལ་དུ་གསོལ། ། ཨོཾ་ཤྲཱི་བཛྲ་ཝཱ་རཱ་ཧཱི་བཛྲ་སྤརྴེ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྃ། ན་བཟའ་རིགས་དབུལ།
དཀྱིལ་འཁོར་ཀུན་ཏུ་རྒྱལ་བ་མཉེས་བྱེད་པའི། ། ལྷ་རྫས་དབྱིབས་ལེགས་མེ་ཏོག་དམ་པ་འདི། ། ནམ་མཁའ་གང་བར་སེམས་ཀྱིས་མངོན་སྤྲུལ་ནས། ། གཞལ་ཡས་ཁང་དུ་སྤྲིན་བཞིན་གཏིབས་གྱུར་ཅིག ། ཨོཾ་ཤྲཱི་བཛྲ་ཝཱ་རཱ་ཧཱི་བཛྲ་པུཥྤེ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྃ། མེ་ཏོག་རིགས་དབུལ། ཚུལ་ཁྲིམས་དྲི་ལྡན་སྤོས་མཆོག་དམ་པ་འདི། ། ཏིང་འཛིན་སྔགས་དང་ཕྱག་རྒྱས་བྱིན་རླབས་ནས། ། སངས་རྒྱས་ཞིང་དུ་སྤོས་དྲི་ངད་ལྡང་བའི། ། རྒྱལ་བ་རྒྱ་མཚོའི་ཚོགས་རྣམས་མཉེས་གྱུར་ཅིག །
ཨོཾ་ཤྲཱི་བཛྲ་ཝཱ་རཱ་ཧཱི་བཛྲ་དྷཱུ་པེ་པྲ་ཏིཙྪ་སོགས་ཀྱིས་བདུག་སྤོས་འབུལ་བ་ལྟ་བུའམ། མེད་ན་སྙིང་པོའི་མཐར། ཨོཾ་ཨཱཿཧཱུྃ་བཏགས་ལ་འབུལ་ཞིང༌། རིན་པོ་ཆེ་སྨན་སོགས་ཀྱང༌། ཨོཾ་བཛྲ་བཻ་རོ་སོགས་སྙིང་པོའི་མཇུག་ཏུ་ཨོཾ་ཨཱཿཧཱུྃ་བཏགས་ལ་ཕུལ། འགྲུབ་པ་པོའི་ནད་གདོན་སྡིག་སྒྲིབ་སྔགས་ཀྱི་ལྷག་ཆད་ལ་སོགས་པའི་ཉེས་པ་ཐམས་ཅད་ཤཱནྟིཾ་ཀུ་རུ་སྭཱ་ཧཱ།་་་་ མཆན། གཞན་ཡང་ལས་མཐུན་གྱི་ཁྲུས་རས་དང་གོས་ཟུང་ཀྱང་བཤམས་གསུངས་པའི་རིགས་པས་ཁྲུས་བྱེད་པར་སྤྲོ་ན། ཇི་ལྟར་བལྟམས་པ་ཙམ་གྱིས་ནི། ། ལྷ་རྣམས་ཀྱིས་ནི་ཁྲུས་གསོལ་ལྟར།
ལྷ་ཡི་ཆུ་ནི་སོགས། ཨོཾ་སརྦ་ཏ་ཐཱ་ག་ཏ་སོགས། ཕྱི་བ་ནི། དེ་དག་སྐུ་ལ་སོགས། ཨོཾ་ཧཱུྃ་ཏྲཱྃ་ཧྲཱིཿཨཱཿསརྦ་ཏ་ཐཱ་ག་ཏ་སོགས། འདི་ནི་ཁྲུས་མཆོག་སོགས། ཨོཾ་སརྦ་ཏ་ཐཱ་ག་ཏ་སོགས། དེ་དག་སྐུ་ལ་སོགས། ཨོཾ་ཧཱུྃ་ཏྲཱྃ་ཧྲཱིཿཨཱཿསོགས་ཀྱིས་ཕྱི། རྒྱལ་བའི་སྐུ་གསུང་ཐུགས་ལ་ཉོན་མོངས་མི་མངའ་ཡང༌། །
སོགས། ཨོཾ་སརྦ་ཏ་ཐཱ་ག་ཏ་ཀཱ་ཡ་ཝཱ་ཀ་ཙིཏྟ་བི་ཤྭ་དྷ་ནི་ཧཱུྃ། ཞེས་བཀྲུ། དེ་དག་སྐུ་ལ་སོགས་ཀྱིས་ཕྱི། ལྷག་བསམ་དག་པའི་སོགས། སྣ་ཚོགས་དབང་པོའི་སོགས། སྲབ་འཇམ་ཡང་པ་སོགས། ཨོཾ་བཛྲ་ཝསྟྲ་ཨཱཿཧཱུྃ། ཞེས་ཁྲུས་ཕྱི་བ་གོས་ཟུང་འབུལ་བ་སོགས་བྱའོ། ། ཁྲུས་ཀྱི་བསྐོར་འདི་མི་སྤྲོ་ན་མ་བྱས་ཀྱང་ཆད་སྐྱོན་མེད་དོ།། །།

དེ་ནས་འཇིག་རྟེན་ལས་འདས་པའི་རྗེས་ཀྱི་མཆོད་བསྟོད་གཏོར་འབུལ་ནི། ཨོཾ་ཨཱཿབིགྷྣཱན་སོགས་ཀྱིས་བསངས། སྭ་བྷཱ་ཝ་སོགས་ཀྱིས་སྦྱངས། སྟོང་པ་ཉིད་དུ་གྱུར། སྟོང་པའི་ངང་ལས་ཨ་ལས་ཐོད་པའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཧཱུྃ་ཡིག་གི་ཚོགས་དཔག་ཏུ་མེད་པ་འོད་དུ་ཞུ་བ་ལས་བྱུང་བའི་ལྷ་རྫས་ལས་གྲུབ་པའི་རྡོ་རྗེའི་མཆོད་ཡོན། ཞབས་བསིལ། ཞལ་བསིལ། བསང་གཏོར། མེ་ཏོག ། བདུག་སྤོས། མར་མེ།
དྲི་ཆབ། ཞལ་ཟས། རོལ་མོ་ལ་སོགས་པ་མཆོད་པའི་དངོས་པོ་དྭངས་ཤིང་ཐོགས་པ་མེད་པ་བྱང་ཆུབ་སེམས་དཔའ་འཕགས་པ་ཀུན་ཏུ་བཟང་པོའི་རྣམ་པར་ཐར་པ་ལས་བྱུང་བའི་མཆོད་པའི་སྤྲིན་གྱི་ཕུང་པོ་ལས་ཀྱང་ཆེས་ཆེར་ལྷག་པའི་མཆོད་པའི་སྤྲིན་གྱི་ཕུང་པོ་རབ་འབྱམས་ནམ་མཁའི་མཐའ་ཀླས་པའི་བར་རྒྱས་པར་འགེངས་ཤིང་འཕགས་པ་རྣམས་མཉེས་པར་བྱེད་པ་དུས་འཁོར་བ་ཇི་སྲིད་མ་སྟོངས་ཀྱི་བར་དུ་རྒྱུན་མི་ཆད་པར་འབྱུང་བའི་རང་བཞིན་དུ་གྱུར། ཨོཾ་བཛྲ་ཨརྒྷཾ་ཨཱཿཧཱུྃ་སྭཱ་ཧཱ། དེ་བཞིན་དུ། པཱ་དྱཾ༴ ཨཱ་ཙ་མཱ་ནཾ༴ པྲོཀྵ་ཎཾ༴ པུཥྤེ༴ དྷཱུ་པེ༴
ཨཱ་ལོ་ཀེ༴ གནྡྷེ༴ ནཻ་ཝིདྱེ༴ ཤབྡ་ཨཱཿཧཱུྃ་སྭཱ་ཧཱ། རྒྱལ་བའི་སྐུ་ལ་ཉོན་མོངས་མི་མངའ་ཡང༌། ། སེམས་ཅན་ཉོན་མོངས་བག་ཆགས་སྦྱངས་སླད་དུ། ། སྐུ་གསུང་ཐུགས་ལ་ཁྲུས་ཆབ་འདི་གསོལ་བས། ། ཁམས་གསུམ་གནས་པའི་དྲི་མ་དག་གྱུར་ཅིག ། ཨོཾ་ཤྲཱི་བཛྲ་ཝཱ་རཱ་ཧཱི་བཛྲ་ཨརྒྷཾ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྃ། པཱ་དྱཾ༴
ཨཱ་ཙ་མཱ་ནཾ༴ པྲོཀྵ་ཎཾ༴ དཀྱིལ་འཁོར་ཀུན་ཏུ་རྒྱལ་བ་མཉེས་གྱུར་པའི། ། ལྷ་རྫས་དབྱིབས་ལེགས་མེ་ཏོག་དམ་པ་འདི། ། ནམ་མཁའ་གང་བར་སེམས་ཀྱིས་མངོན་སྤྲུལ་ནས། ། གཞལ་ཡས་ཁང་དུ་སྤྲིན་བཞིན་བཏིབས་གྱུར་ཅིག ། ཨོཾ་ཤྲཱི་བཛྲ་ཝཱ་རཱ་ཧཱི་བཛྲ་པུཥྤེ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྃ། ཚུལ་ཁྲིམས་དྲི་ལྡན་སྤོས་མཆོག་དམ་པ་འདི། ། ཏིང་འཛིན་སྔགས་དང་ཕྱག་རྒྱས་བྱིན་བརླབས་ནས། ། སངས་རྒྱས་ཞིང་དུ་སྤོས་དྲི་ངད་ལྡང་བས། །
རྒྱལ་བ་རྒྱ་མཚོའི་ཚོགས་རྣམས་མཉེས་གྱུར་ཅིག ། ཨོཾ་ཤྲཱི་བཛྲ་ཝཱ་རཱ་ཧཱི་བཛྲ་དྷཱུ་པེ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྃ། ཉོན་མོངས་དུག་སྲེག་མ་རིག་མུན་སེལ་བའི། ། ཤེས་རབ་གཟི་ལྡན་དཔལ་གྱི་སྒྲོན་མེ་འདི། ། སྤྲིན་མེད་མཁའ་ལ་ཉི་ཤར་ཇི་བཞིན་དུ། ། འོད་ཟེར་སྣང་བས་ཕྱོགས་བཅུར་གསལ་གྱུར་ཅིག ། ཨོཾ་ཤྲཱི་བཛྲ་ཝཱ་རཱ་ཧཱི་བཛྲ་ཨཱ་ལོ་ཀེ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྃ། སྟོང་གསུམ་ཀུན་ཏུ་དྲི་དང་ངད་ལྡན་པའི། ། སྤོས་དང་སྨན་སྦྱར་ཆུ་གཙང་རྒྱལ་བའི་ཁྲུས། ། ཡེ་ཤེས་སྤྲིན་ཕུང་ཐུགས་རྗེའི་ཆར་རྒྱུན་གྱིས། །
མི་གཙང་དྲི་མའི་ཚོགས་རྣམས་དག་གྱུར་ཅིག ། ཨོཾ་ཤྲཱི་བཛྲ་ཝཱ་རཱ་ཧཱི་བཛྲ་གནྡྷེ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྃ། རྒྱལ་བའི་སྐུ་ལ་བཀྲེས་པ་མི་མངའ་ཡང༌། ། འགྲོ་བའི་དོན་དུ་ལྷ་རྫས་བདུད་རྩིའི་བཤོས། ། དག་ཅིང་གཙང་མ་བཤམས་ཏེ་འབུལ་ལགས་ན། ། བསོད་ནམས་ཞིང་གྱུར་རྣམས་ཀྱིས་བཞེས་སུ་གསོལ། ། ཨོཾ་ཤྲཱི་བཛྲ་ཝཱ་རཱ་ཧཱི་བཛྲ་ནཻ་ཝིདྱེ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྃ། དྲིལ་ཆེན་སིལ་སྙན་རྣམ་གྲོལ་ཚངས་པའི་དབྱངས། ། བསམ་དག་ངག་གིས་བསྟོད་དེ་གུས་མཆོད་འབུལ། ། ས་བཅུ་རིམ་གྱིས་བགྲོད་ནས་སངས་རྒྱས་སར། །
ཚོགས་གཉིས་རྫོགས་ནས་ཆོས་ཀྱི་རྒྱལ་པོར་ཤོག ། ཨོཾ་ཤྲཱི་བཛྲ་ཝཱ་རཱ་ཧཱི་བཛྲ་ཤབྡ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྃ། བཛྲ་ཝཱ་རཱ་ཧཱི། ཨོཾ་ཨཱཿཧཱུྃ། བུདྡྷ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། བཛྲ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། རཏྣ་ཌཱ་ཀི་ནཱི་ཡེ། ཨོཾ་ཨཱཿཧཱུྃ།
པདྨ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། ཀརྨ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། བི་ཤྭ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། ལོ་ཀ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། བཅོམ་ལྡན་འདས་མ་རྡོ་རྗེ་རྣལ་འབྱོར་མ། ། སྟོང་ཉིད་རྡོ་རྗེ་ལྡན་པའི་བདག་ཉིད་ཅན། །
བསྐལ་པའི་མེ་འབར་འཇིགས་པའི་ཧཱུྃ་སྒྲ་སྒྲོགས། ། རྡོ་རྗེ་གཏུམ་མོ་དེ་ལ་ཕྱག་འཚལ་ལོ། ། ཕག་གདོང་རྟོག་མེད་ཆོས་སྐུ་འགྱུར་མེད་སྟོན། ། ཁྲོ་མོའི་ཐུགས་རྗེས་འགྲོ་བའི་དོན་མཛད་མ། ། འགྲོ་དོན་རྫོགས་མཛད་འཇིགས་པའི་ཆ་ལུགས་ཅན། ། རྟོག་མེད་འགྲོ་དོན་མཛད་ལ་ཕྱག་འཚལ་ལོ། ། འཇིགས་རུང་དཔའ་མོ་མ་རུངས་ཚར་གཅོད་མ། ། སྤྱན་གསུམ་མཆེ་གཙིགས་སྐུ་གསུམ་དོན་དང་ལྡན། ། ཉོན་མོངས་གཅོད་མཛད་འཇིགས་པའི་ང་རོ་ཅན། ། བདུད་འདུལ་འཇོམས་མའི་སྐུ་ལ་ཕྱག་འཚལ་ལོ། །
སྐྲ་གྲོལ་གཅེར་བུ་སྐྱོན་བྲལ་འཇིགས་པའི་གཟུགས། ། ཉོན་མོངས་སྐྱོན་བྲལ་སེམས་ཅན་དོན་མཛད་མ། ། ཐུགས་རྗེའི་ལྕགས་ཀྱུས་འགྲོ་དྲུག་གནས་ནས་འདྲེན། ། ཕྲིན་ལས་རྫོགས་མཛད་དེ་ལ་ཕྱག་འཚལ་ལོ། ། དུར་ཁྲོད་གནས་བཞུགས་རུ་དྲ་ཕོ་མོ་འདུལ། ། དྲག་མོ་འཇིགས་ཚུལ་ཕཊ་ཀྱི་སྒྲ་སྒྲོགས་ཤིང༌། ། ཐབས་མཁས་ཐུགས་རྗེས་འགྲོ་བའི་དོན་མཛད་མ། ། བདུད་འདུལ་དྲག་མོའི་སྐུ་ལ་ཕྱག་འཚལ་ལོ། ། ཆོས་ཉིད་དོན་རྟོགས་འཆི་བའི་ཚུལ་སྤངས་མ། ། རོ་དང་ཉི་ཟླ་པདྨའི་གདན་གྱི་ཚུལ། །
རྒྱན་རྣམས་ཀུན་གྱིས་རབ་མཛེས་ཁྲོ་མོའི་སྐུ། ། ཡོན་ཏན་རྫོགས་མཛད་དེ་ལ་ཕྱག་འཚལ་ལོ། ། གྲི་གུག་ཐོད་པ་ཁ་ཊྭཱཾ་ཕྱག་ན་བསྣམས། ། ཉོན་མོངས་གཅོད་མཛད་ཡེ་ཤེས་འོད་དང་ལྡན། ། དུག་གསུམ་གཅོད་མཛད་སྐུ་གསུམ་ལྷུན་གྱིས་གྲུབ། ། འགྲོ་བའི་དོན་མཛད་དེ་ལ་ཕྱག་འཚལ་ལོ། ། བདེ་ཆེན་རང་བྱུང་རྡོ་རྗེ་མཁའ་འགྲོ་མ། ། མི་འགྱུར་ཡེ་ཤེས་རྡོ་རྗེ་ཆོས་ཀྱི་སྐུ། ། རྟོག་མེད་སྤྲོས་བྲལ་ཡེ་ཤེས་ཆོས་དབྱིངས་དོན། ། ཡང་དག་གཉིས་མེད་སྐུ་ལ་ཕྱག་འཚལ་ལོ། །
ལྷ་མོ་དྲུག་གི་རང་བཞིན་རྡོ་རྗེའི་རིགས། ། དཔལ་འབར་འཇིགས་མཛད་ཁྲོ་ཚུལ་འགྱིང་བག་ཅན། ། བདེ་ཆེན་རང་འབྱུང་ཕྱག་རྒྱ་ཆེན་མོའི་དོན། ། ཉོན་མོངས་དགྲོལ་མཛད་དེ་ལ་ཕྱག་འཚལ་ལོ། ། ཀུན་རྫོབ་དོན་དམ་རང་བཞིན་ཕག་མོ་སྟེ། ། སྐུ་མདོག་དམར་བ་ཐུགས་རྗེའི་རང་འོད་ཅན། ། འདོད་དགུ་ཕུན་ཚོགས་རྡོ་རྗེ་མཁའ་འགྲོ་མ། ། བདེ་ཆེན་རང་བྱུང་སྐུ་ལ་ཕྱག་འཚལ་ལོ། ། དུར་ཁྲོད་རྒྱན་རྣམས་སྐུ་ལ་རྫོགས་པ་སྟེ། ། གྲི་གུག་ཁ་ཊྭཱཾ་ཕྱག་མཚན་སོ་སོར་བསྣམས། །
ཐུགས་རྗེའི་རང་བཞིན་སྐྲ་གྲོལ་ཐུར་དུ་སྤུངས། ། སྤྱན་དམར་འཛུམ་ཞལ་དེ་ལ་ཕྱག་འཚལ་ལོ། ། ཕྲིན་ལས་གྲུབ་པ་རྡོ་རྗེ་མཁའ་འགྲོ་མ། ། བདེ་འགྲོའི་གནས་སུ་འདྲེན་པའི་ཐུགས་རྗེ་ཅན། ། སྐྱོན་བྲལ་ཡང་དག་ལྷ་ཡི་ལྷར་གྱུར་པ། ། རྡོ་རྗེ་འཕྲུལ་མོ་ཆེ་ལ་ཕྱག་འཚལ་ལོ། ། བཛྲ་ཝཱ་རཱ་ཧཱི། ཨོཾ་ཨཱཿཧཱུྃ། བུདྡྷ་ཌཱ་ཀི་ནཱི་ཡེ། ཨོཾ་ཨཱཿཧཱུྃ།
བཛྲ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། རཏྣ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། པདྨ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། ཀརྨ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། བི་ཤྭ་ཌཱ་ཀི་ནཱི་ཡེ། ཨོཾ་ཨཱཿཧཱུྃ།
ལོ་ཀ་ཌཱ་ཀི་ནཱི་ཡེ། ཨོཾ་ཨཱཿཧཱུྃ། གཏོར་མ། ཨོཾ་ཨཱཿབིགྷྣཱནྟ་ཀྲྀ་ཏ་ཧཱུྃ་ཕཊ། ཨོཾ་སྭ་བྷཱ་ཝ་ཤུདྡྷཿསརྦ་དྷརྨཱཿསྭ་བྷཱ་ཝ་ཤུདྡྷོ྅ཧཾ། སྟོང་པ་ཉིད་དུ་གྱུར། སྟོང་པའི་ངང་ལས་ཡཾ་ལས་རླུང་གི་དཀྱིལ་འཁོར་སྔོན་པོ་གཞུའི་དབྱིབས་ཅན། ཆང་ཟུང་ལ་ཡཾ་དང༌། མཆོག་མ་གཉིས་ལ་གཡོ་བའི་བ་དན་གྱིས་མཚན་པ། དེའི་སྟེང་དུ་རཾ་ལས་མེའི་དཀྱིལ་འཁོར་གྲུ་གསུམ་དམར་པོ་རཾ་གྱིས་མཚན་པ།
དེའི་སྟེང་དུ་ཀཾ་གསུམ་ལས་ཐོད་པ་བུམ་རིལ་གྱི་སྒྱེད་བུ་ལྟག་པ་ནང་དུ་བསྟན་པ་གསུམ་གྱི་སྟེང་དུ། ཡི་གེ་ཨ་ཡོངས་སུ་གྱུར་པ་ལས་ཀ་པཱ་ལ་ཕྱི་དཀར་ལ་ནང་དམར་བ། དུམ་བུ་གཅིག་པ་དཔྲལ་བ་རང་ལ་བསྟན་པ། རྒྱ་ཁྱོན་ཆོས་ཀྱི་དབྱིངས་དང་མཉམ་པ། དེའི་དབུས་སུ་མུ་ལས་དྲི་ཆུ་བཻ་ཌཱུརྻ་ལྟ་བུ། ཤར་དུ་བི་ལས་དྲི་ཆེན་ཤེལ་ལྟ་བུ། ལྷོར་ར་ལས་རཀྟ་གསེར་བཙོ་མ་ལྟ་བུ། ནུབ་ཏུ་ཤུ་ལས་བྱང་སེམས་དཀར་པོ། བྱང་དུ་མ་ལས་ཀླད་པ། སླར་ཡང་དབུས་སུ་ན་ལས་མིའི་ཤ །
ཤར་ལྷོར་གོ་ལས་བ་ལང་གི་ཤ ། ལྷོ་ནུབ་ཏུ་ཀུ་ལས་ཁྱིའི་ཤ ། ནུབ་བྱང་དུ་ད་ལས་གླང་པོ་ཆེའི་ཤ ། བྱང་ཤར་དུ་ཧ་ལས་རྟའི་ཤ ། དེ་རྣམས་སླར་ཡང་ཡི་གེ་དེ་དག་གིས་མཚན་པའོ། ། རང་གི་སྣ་བུག་གཡོན་པ་ནས་རླུང་ཧཱུྃ་གི་དབྱིབས་ཅན་འཕྲོས། རླུང་གི་དཀྱིལ་འཁོར་ལ་ཕོག ། བ་དན་བསྐྱོད་པས་རླུང་གཡོས་མེ་སྦར་ཐོད་པ་དྲོས། རྫས་རྣམས་ཁོལ། ཉེས་པའི་སྐྱོན་རྣམས་ཕྱིར་ལུད།
དེའི་སྟེང་དུ་ཨོཾ་ཨཱཿཧཱུྃ་ལས་འོད་ཟེར་འཕྲོས། དེ་བཞིན་གཤེགས་པ་རྣམས་ཀྱི་ཐུགས་ཀ་ནས་ཡེ་ཤེས་ཀྱི་བདུད་རྩི་བཀུག དམ་ཚིག་གི་བདུད་རྩི་དང་གཉིས་སུ་མེད་པར་འདྲེས། ཡེ་ཤེས་ཀྱི་བདུད་རྩིའི་རྒྱ་མཚོ་ཆེན་པོར་གྱུར། ཨོཾ་ཨཱཿཧཱུྃ། ཕེཾ་ཕེཾ་ཕེཾ། ཨོཾ་བཛྲ་ཨཱ་ར་ལི་ཧོཿཛཿཧཱུྃ་བྃ་ཧོཿ བཛྲ་ཌཱ་ཀི་ནཱི་ས་མ་ཡ་སྟྭཾ། དྲྀ་ཤྱ་ཧོཿ ཨོཾ་བཛྲ་བཻ་རོ་ཙ་ནཱི་ཡེ་ཧ་རི་ནི་ས་ཨི་དཾ་བ་ལིཾ་པཱུ་ཛ་ཁཱ་ཧི་ཁཱ་ཧི་གྲྀཧྞ་མ་མ་རཀྵ་རཀྵ་ཧཱུྃ་ཧཱུྃ་ཧཱུྃ་ཕཊ་ཕཊ་ཕཊ་སྭཱ་ཧཱ།
ལན་གསུམ་བརྗོད། བཛྲ་ཌཱ་ཀི་ནཱི། བུདྡྷ་ཌཱ་ཀི་ནཱི། རཏྣ་ཌཱ་ཀི་ནཱི། པདྨ་ཌཱ་ཀི་ནཱི། ཀརྨ་ཌཱ་ཀི་ནཱི། བི་ཤྭ་ཌཱ་ཀི་ནཱི། ལོ་ཀ་ཌཱ་ཀི་ནཱི། ཨི་དཾ་བ་ལིཾ་པཱུ་ཛ་ཁཱ་ཧི་ཁཱ་ཧི་གྲྀཧྞ་མ་མ་རཀྵ་རཀྵ་ཧཱུྃ་ཧཱུྃ་ཧཱུྃ་ཕཊ་ཕཊ་ཕཊ་སྭཱ་ཧཱ། ལན་གསུམ་མཐར།
བཅོམ་ལྡན་འཁོར་དང་བཅས་རྣམས་ཀྱིས། ། མཆོད་སྦྱིན་གཏོར་མ་འདི་བཞེས་ལ། ། རྣལ་འབྱོར་བདག་ཅག་འཁོར་བཅས་ལ། ། ནད་མེད་ཚེ་དང་དབང་ཕྱུག་དང༌། ། དཔལ་དང་གྲགས་དང་སྐལ་པ་བཟང༌། ། ལོངས་སྤྱོད་རྒྱ་ཆེན་ཀུན་ཐོབ་ཅིང༌། ། ཞི་དང་རྒྱས་ལ་སོགས་པ་ཡི། ། ལས་ཀྱི་དངོས་གྲུབ་བདག་ལ་སྩོལ། ། དམ་ཚིག་ཅན་གྱིས་བདག་ལ་སྲུངས། ། དངོས་གྲུབ་ཀུན་གྱིས་སྡོང་གྲོགས་མཛོད། །
དུས་མིན་འཆི་དང་ནད་རྣམས་དང༌། ། གདོན་དང་བགེགས་རྣམས་མེད་པར་མཛོད། ། རྨི་ལམ་ངན་དང་མཚན་མ་ངན། ། བྱ་བྱེད་ངན་པ་མེད་པར་མཛོད། ། འཇིག་རྟེན་བདེ་ཞིང་ལོ་ལེགས་དང༌། ། འབྲུ་རྣམས་འཕེལ་ཞིང་ཆོས་འཕེལ་དང༌། ། བདེ་ལེགས་ཕུན་སུམ་ཚོགས་པ་དང༌། ། ཡིད་ལ་འདོད་པ་ཀུན་འགྲུབ་མཛོད། ། ཅེས་ཕྲིན་ལས་བཅོལ། འདོད་དོན་གསོལ་བ་ནི།
ཨོཾ་བཛྲ་བཻ་རོ་ཙ་ནཱི་ཡེ་ཧ་རི་ནི་ས་ཧཱུྃ་ཧཱུྃ་ཕཊ་སྭཱ་ཧཱ། མར་ཁུ་དགང་བླུགས་གསུམ་དབུལ། ཐལ་མོ་སྦྱར་ལ་འདོད་གསོལ་ནི། ལྷག་པའི་ལྷ་མཆོག་བཅོམ་ལྡན་འདས། ། འཁོར་བཅས་བདག་ལ་དགོངས་སུ་གསོལ། ། བདག་ཅག་དཔོན་སློབ་འཁོར་བཅས་ཀྱི། ། དམ་པའི་ཆོས་ལྡན་བསམ་སྦྱོར་ལ། ། བར་དུ་གཅོད་པར་བྱེད་རྣམས་དང༌། ། འགྲོ་བའི་སྡུག་བསྔལ་རྒྱུ་བཅས་ཀུན། ། ཟླ་བ་མར་གྱི་ངོ་བཞིན་དུ། །
ཞི་ཞིང་མེད་པར་མཛད་དུ་གསོལ། ། ཞེས་གསོལ་བ་གདབ་བོ། ། དེ་ལྟར་ཞི་བའི་སྦྱིན་སྲེག་བྱ་བའི་སྐབས་སུ་དམིགས་པ་ཇི་ལྟར་བྱ་བ་ནི། སྒྲིབ་གཉིས་སྲེག་བྱེད་ལས་གསུངས་པ་ལྟར། རང་རྡོ་རྗེ་མཁའ་འགྲོ་མའི་ང་རྒྱལ་དུ་འཕོས་ཏེ་ཐུགས་ཀ་ནས་འོད་ཟེར་བདུད་རྩིའི་རྒྱུན་ལྟ་བུ་སྤྲོས་པས། བསྒྲུབ་བྱའི་སྒོ་གསུམ་བཀྲུས་ཏེ་ནད་གདོན་སྡིག་སྒྲིབ་ཞི་བར་བསྒོམ་མོ།། །། དེ་ནས་གཏང་རག་གི་མཆོད་བསྟོད་ནི། རྒྱས་ན། རྒྱལ་བའི་སྐུ་ལ་ཉོན་མོངས་མི་མངའ་ཡང༌། ། སོགས་ཀྱིས་མཆོད།
བསྡུ་ན་སྔགས་མཆོད། ཨོཾ་ཤྲཱི་བཛྲ་ཝཱ་རཱ་ཧཱི་བཛྲ་ཨརྒྷཾ་ཨཱཿཧཱུྃ་སྭཱ་ཧཱ་སོགས་ནས། ཤབྡའི་བར་དང། པཉྩ་ཨ་མྲྀ་ཏ༴ བཛྲ་མ་ཏདྒི་ཨཱཿཧཱུྃ་སྭཱ་ཧཱ། ཞེས་མཆོད་པ་གསུམ་དང༌། ཧྲཱིཿ ཞལ་གཅིག་སྤྱན་གསུམ་ལྗགས་འདྲིལ་ཞིང༌། ། ཞལ་གདངས་མཆེ་བ་རྣམ་པར་གཙིགས། ། སྐུ་མདོག་རབ་དམར་འོད་ཟེར་འབར། །
སྣང་སྟོང་སྐྱེ་མེད་སྐུ་ལ་བསྟོད། ། འཛུམ་པའི་མདངས་ལྡན་བཞད་པའི་ཞལ། ། གསུང་དབྱངས་ཡན་ལག་དྲུག་ཅུ་ཡིས། ། ཧཱུྃ་ཕཊ་ལ་སོགས་སྒྲ་སྒྲོགས་མ། ། གྲགས་སྟོང་དབྱེར་མེད་གསུང་ལ་བསྟོད། ། གཡས་བསྐུམ་གཡོན་བརྐྱང་འཇིགས་བྱེད་དང༌། ། དུས་མཚན་བསྒྱེལ་བའི་གདན་སྟེང་ན། ། སྣ་ཚོགས་མེ་འོད་བདུད་འདུལ་མ། ། རྟོག་མེད་མགོ་ཕྲེང་ཅན་ལ་བསྟོད། ། གཡས་ན་དམ་ཉམས་སྲོག་གཅོད་གྲི། །
གཡོན་ན་བདུད་རྩི་ཀ་པཱ་ལ། ། རིགས་སྟོང་རིགས་ལྔའི་དབུ་རྒྱན་ཅན། ། ལྷ་ཡི་ལྷ་ལ་ཕྱག་འཚལ་བསྟོད། ། བདེ་སྟོང་བླ་མ་ཡིད་བཞིན་གྱི། ། ནོར་བུ་གཙུག་གི་རྒྱན་ལྡན་མ། ། དུས་གསུམ་སངས་རྒྱས་ཐམས་ཅད་ཀྱི། ། ཡུམ་གྱུར་མ་ལ་ཕྱག་འཚལ་བསྟོད། ། དྲིལ་བསིལ་གྱིས། ཨོཾ་བཛྲ་ས་ཏྭ་ས་མ་ཡ། མ་ནུ་པཱ་ལ་ཡ།
བཛྲ་ས་ཏྭ་ཏྭེ་ནོ་པ། ཏིཥྛ་དྲྀ་ཌྷོ་མེ་བྷ་ཝ། སུ་ཏོ་ཥྱོ་མེ་བྷ་ཝ། སུ་པོ་ཥྱོ་མེ་བྷ་ཝ། ཨ་ནུ་རཀྟོ་མེ་བྷ་ཝ། སརྦ་སིདྡྷི་མྨེ་པྲ་ཡཙྪ། སརྦ་ཀརྨ་སུ་ཙ་མེ་ཙིཏྟཾ་ཤྲི་ཡཿཀུ་རུ་ཧཱུྃ། ཧ་ཧ་ཧ་ཧ་ཧོཿ བྷ་ག་ཝཱན། སརྦ་ཏ་ཐཱ་ག་ཏ་བཛྲ་མཱ་མེ་མུཉྩ་བཛྲཱི་བྷ་ཝ་མ་ཧཱ་ས་མ་ཡ་ས་ཏྭ་ཨཱཿ
ལན་གསུམ་གྱིས་ལྷག་ཆད་ཁ་བསྐང༌། མ་འབྱོར་པ་དང་ཉམས་པ་དང༌། ། གང་ཡང་བདག་རྨོངས་བློ་ཡིས་ནི། ། བགྱིས་པ་དང་ནི་བགྱིད་སྩལ་བ། ། དེ་ཀུན་མགོན་ལ་བཟོད་པར་གསོལ། ། གང་ཡང་བདག་བློ་རྨོངས་གྱུར་པས། ། ལེགས་སྤྱད་འདི་ལ་ཉེས་གྱུར་གང༌། ། གང་ཕྱིར་ལུས་ཅན་སྐྱབས་ཡིན་ཕྱིར། ། དེ་ཀུན་མགོན་ཁྱོད་བཟོད་པར་གསོལ། ། རྫོགས་སངས་རྒྱས་དང་ལྷ་རྣམས་དང༌། །
དེ་སྲས་རྣམས་དང་ཚངས་ལ་སོགས། ། འཇིག་རྟེན་སྐྱོང་རྣམས་ཆོ་ག་འདིའི། ། མ་ཚང་བ་དག་བཟོད་པར་མཛོད། ། ནོངས་པ་བཤགས། གཤེགས་གསོལ་གྱི་སྐབས་སུ། ཨོཾ་ཤྲཱི་བཛྲ་ཝཱ་རཱ་ཧཱི་བཛྲ་ཨཱ་ཙ་མཱ་ནཾ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྃ། ཞེས་ཞལ་བསིལ་དང༌། ཨོཾ་ཤྲཱི་བཛྲ་ཝཱ་རཱ་ཧཱི་བཛྲ་པྲོཀྵ་ཎཾ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྃ། ཞེས་པས་འཐོར་འཐུང་ཕུལ་ལ་མཆོད་ཡོན་ཕྱག་གཉིས་ཀྱིས་གུས་པ་དང་བཅས་སྦྲེང་བཞིན་པར། ཨོཾ་བཛྲ་ས་ཏྭ་ས་མ་ཡ།
མ་ནུ་པཱ་ལ་ཡ། བཛྲ་ས་ཏྭ་ཏྭེ་ནོ་པ། ཏིཥྛ་དྲྀ་ཌྷོ་མེ་བྷ་ཝ། སུ་ཏོ་ཥྱོ་མེ་བྷ་ཝ། སུ་པོ་ཥྱོ་མེ་བྷ་ཝ། ཨ་ནུ་རཀྟོ་མེ་བྷ་ཝ། སརྦ་སིདྡྷི་མྨེ་པྲ་ཡཙྪ། སརྦ་ཀརྨ་སུ་ཙ་མེ་ཙིཏྟཾ་ཤྲི་ཡཿཀུ་རུ་ཧཱུྃ། ཧ་ཧ་ཧ་ཧ་ཧོཿ བྷ་ག་ཝཱན།
སརྦ་ཏ་ཐཱ་ག་ཏ་བཛྲ་མཱ་མེ་མུཉྩ་བཛྲཱི་བྷ་ཝ་མ་ཧཱ་ས་མ་ཡ་ས་ཏྭ་ཨཱཿ ཞེས་ཡིག་བརྒྱ་བརྗོད། ཨོཾ་ཁྱེད་ཀྱིས་སེམས་ཅན་དོན་ཀུན་མཛད། ། རྗེས་སུ་མཐུན་པའི་དངོས་གྲུབ་སྩོལ། ། སོགས་ཀྱིས་ཡེ་ཤེས་པ་གཤེགས་ཤིང༌། དམ་ཚིག་པ་བསྡུ། ༈ རྡུལ་ཚོན་སོགས་དང་འབྲེལ་ན། ཨོཾ་ཁྱེད་ཀྱིས་སེམས་ཅན་དོན་ཀུན་མཛད། ། རྗེས་སུ་མཐུན་པའི་དངོས་གྲུབ་སྩོལ། ། རྟེན་གྱིའམ་རས་བྲིས་སམ།
རྡུལ་ཚོན་གནས་སུ་གཤེགས་ནས་ཀྱང༌། ། སླར་ཡང་བྱོན་པར་མཛད་དུ་གསོལ། ། ཞེས་སོ་སོའི་སྙིང་པོ། ཨོཾ་བཛྲ་བཻ་རོ་ཙ་ནཱི་ཡེ་ཧཱུྃ་ཧཱུྃ་ཕཊ་སྭཱ་ཧཱ། བརྗོད་བཞིན་པས་མེ་ཏོག་ཐབ་དབུས་ནས་ལེན་པའི་ཚུལ་གྱིས་སྣོད་དུ་བླངས། དེ་བཞིན་དུ། ཨོཾ་བཛྲ་ཌཱ་ཀི་ནཱི་ཡེ་ཧཱུྃ་ཧཱུྃ་ཕཊ་སྭཱ་ཧཱ། ཨོཾ་རཏྣ་ཌཱ་ཀི་ནཱི་ཡེ་ཧཱུྃ་ཧཱུྃ་ཕཊ་སྭཱ་ཧཱ། ཨོཾ་པདྨ་ཌཱ་ཀི་ནཱི་ཡེ་ཧཱུྃ་ཧཱུྃ་ཕཊ་སྭཱ་ཧཱ། ཨོཾ་ཀརྨ་ཌཱ་ཀི་ནཱི་ཡེ་ཧཱུྃ་ཧཱུྃ་ཕཊ་སྭཱ་ཧཱ།
མཐར་སློབ་དཔོན་གྱིས་སློབ་མ་ལ་གཏད། སློབ་མའི་དཀྱིལ་འཁོར་ལ་མ་གནོད་པར་གཏོར་ཏེ་དཀྱིལ་འཁོར་གང་ཡིན་དེའི་སྔགས། ཨོཾ་བཛྲ་བཻ་རོ་ཙ་ནཱི་ཡེ་ཧཱུྃ་ཧཱུྃ་ཕཊ་སྭཱ་ཧཱ་བཛྲ་ས་མ་ཡ་སྟྭཾ། དེ་བཞིན་དུ། ཨོཾ་བཛྲ་ཌཱ་ཀི་ནཱི་ཡེ་ཧཱུྃ་ཧཱུྃ་ཕཊ་སྭཱ་ཧཱ་བཛྲ་ས་མ་ཡ་སྟྭཾ། ཨོཾ་རཏྣ་ཌཱ་ཀི་ནཱི་ཡེ་ཧཱུྃ་ཧཱུྃ་ཕཊ་སྭཱ་ཧཱ་བཛྲ་ས་མ་ཡ་སྟྭཾ། ཨོཾ་པདྨ་ཌཱ་ཀི་ནཱི་ཡེ་ཧཱུྃ་ཧཱུྃ་ཕཊ་སྭཱ་ཧཱ་བཛྲ་ས་མ་ཡ་སྟྭཾ། ཨོཾ་ཀརྨ་ཌཱ་ཀི་ནཱི་ཡེ་ཧཱུྃ་ཧཱུྃ་ཕཊ་སྭཱ་ཧཱ་བཛྲ་ས་མ་ཡ་སྟྭཾ། རྡུལ་ཚོན་ནམ་རས་བྲིས་ཀྱི་ནི་དཀྱིལ་འཁོར་ལ། ། ལྷ་ཚོགས་ཐམས་ཅད་ཐིམ་པར་གྱུར་པར་བསམ་མོ།། །།
གསུམ་པ་རྗེས་ཀྱི་ཆོ་ག་ནི། ཨོཾ་ཨགྣ་ཡེ་ཛྭ་ལ་རཾ། ཞེས་པས་མར་ཁུ་དགང་བླུགས་གསུམ་མམ་བདུན་ཕུལ་ནས། སླར་ཡང་མེ་ལྷ་འཁོར་བཅས་རྣམས། ། འབར་བའི་རྣམ་པ་ལས་བཞེངས་ཏེ། ། དྲང་སྲོང་དག་གི་ཆ་བྱད་ཅན། ། གཟི་བརྗིད་ཕུན་སུམ་ཚོགས་པར་གྱུར་པར་བསམ་ལ། བསྲེག་རྫས་ལྷག་མ་གང་ཡོད་གྲངས་ཚད་མི་འཛིན་པར་གོང་གསལ་འཇིག་རྟེན་པའི་སྐབས་སོར་བཞག་ལྟར་འབུལ་དགོས་པས། ཨོཾ་ཨགྣ་ཡེ་ས་པ་རི་ཝཱ་ར་ཨོཾ་བོ་དྷི་བྲྀཀྵཱ་ཡ་སྭཱ་ཧཱ། ཡམ་ཤིང་སྟེ་མཐར།
ཨོཾ་བོ་དྷི་བྲྀཀྵཱ་ཡ། བདག་ཅག་དཔོན་སློབ་འཁོར་བཅས་ཀྱི། ། གཟི་བརྗིད་ཕུན་སུམ་ཚོགས་པ་ལ། ། བར་དུ་གཅོད་པར་བྱེད་རྣམས་དང༌། ། འགྲོ་བའི་སྡུག་བསྔལ་རྒྱུ་བཅས་ཀུན། ། སརྦ་ཤཱནྟིཾ་ཀུ་རུ་སྭཱ་ཧཱ། དེ་བཞིན་འོག་མ་རྣམས་ལ་ཡང་རིགས་འགྲེས་ཀྱིས། ཨོཾ་ཨགྣ་ཡེ་ས་པ་རི་ཝཱ་ར་ཨོཾ་ཨགྣ་ཡེ་སྭཱ་ཧཱ། མར་ཁུ་སྟེ། བདག་ཅག་དཔོན་སློབ་འཁོར་བཅས་ཀྱི། །
འབྱོར་པ་ཕུན་སུམ་ཚོགས་པ་ལ། ། བར་དུ་གཅོད་པར་བྱེད་རྣམས་དང༌། ། འགྲོ་བའི་སྡུག་བསྔལ་རྒྱུ་བཅས་ཀུན། ། སརྦ་ཤཱནྟིཾ་ཀུ་རུ་སྭཱ་ཧཱ། ཨོཾ་ཨགྣ་ཡེ་ས་པ་རི་ཝཱ་ར་ཨོཾ་སརྦ་པཱ་པཾ་ད་ཧ་ན་བཛྲཱ་ཡ་སྭཱ་ཧཱ། ཏིལ་ནག་སྟེ། བདག་ཅག་དཔོན་སློབ་འཁོར་བཅས་ཀྱི། ། སྡིག་སྒྲིབ་ཞི་བྱེད་ལས་རྣམས་ལ། ། བར་དུ་གཅོད་པར་བྱེད་རྣམས་དང༌། ། འགྲོ་བའི་སྡུག་བསྔལ་རྒྱུ་བཅས་ཀུན། །
སརྦ་ཤཱནྟིཾ་ཀུ་རུ་སྭཱ་ཧཱ། ཨོཾ་ཨགྣ་ཡེ་ས་པ་རི་ཝཱ་ར་ཨོཾ་སརྦ་ཨརྠ་སིདྡྷ་ཡེ་སྭཱ་ཧཱ། ཡུངས་ཀར་ཏེ། བདག་ཅག་དཔོན་སློབ་འཁོར་བཅས་ཀྱི། ། གནོད་བྱེད་གདོན་བགེགས་ཐམས་ཅད་དང༌། ། བར་དུ་གཅོད་པར་བྱེད་རྣམས་དང༌། ། འགྲོ་བའི་སྡུག་བསྔལ་རྒྱུ་བཅས་ཀུན། ། སརྦ་ཤཱནྟིཾ་ཀུ་རུ་སྭཱ་ཧཱ། ཨོཾ་ཨགྣ་ཡེ་ས་པ་རི་ཝཱ་ར་ཨོཾ་སརྦ་སམྦ་དེ་སྭཱ་ཧཱ། ཟས་མཆོག་སྟེ།
བདག་ཅག་དཔོན་སློབ་འཁོར་བཅས་ཀྱི། ། བདེ་བ་ཕུན་སུམ་ཚོགས་པ་ལ། ། བར་དུ་གཅོད་པར་བྱེད་རྣམས་དང༌། ། འགྲོ་བའི་སྡུག་བསྔལ་རྒྱུ་བཅས་ཀུན། ། སརྦ་ཤཱནྟིཾ་ཀུ་རུ་སྭཱ་ཧཱ། ཨོཾ་ཨགྣ་ཡེ་ས་པ་རི་ཝཱ་ར་ཨོཾ་སརྦ་སམྦ་དེ་སྭཱ་ཧཱ། ཞོ་མཆོག་སྟེ། བདག་ཅག་དཔོན་སློབ་འཁོར་བཅས་ཀྱི། ཤེས་རབ་ཕུན་སུམ་ཚོགས་པ་ལ། ། བར་དུ་གཅོད་པར་བྱེད་རྣམས་དང༌། །
འགྲོ་བའི་སྡུག་བསྔལ་རྒྱུ་བཅས་ཀུན། ། སརྦ་ཤཱནྟིཾ་ཀུ་རུ་སྭཱ་ཧཱ། ཨོཾ་ཨགྣ་ཡེ་ས་པ་རི་ཝཱ་ར་ཨོཾ་བཛྲ་པུཥྚ་ཡེ་སྭཱ་ཧཱ། འབྲས་སོ་བ་སྟེ། བདག་ཅག་དཔོན་སློབ་འཁོར་བཅས་ཀྱི། ། ཁྱིམ་གྱི་དཔལ་འབྱོར་རྒྱས་པ་ལ། ། བར་དུ་གཅོད་པར་བྱེད་རྣམས་དང༌། ། འགྲོ་བའི་སྡུག་བསྔལ་རྒྱུ་བཅས་ཀུན། ། སརྦ་ཤཱནྟིཾ་ཀུ་རུ་སྭཱ་ཧཱ། ཨོཾ་ཨགྣ་ཡེ་ས་པ་རི་ཝཱ་ར་ཨོཾ་བཛྲ་བཱི་ཛཱ་ཡ་སྭཱ་ཧཱ།
ནས་སོ་བ་སྟེ། བདག་ཅག་དཔོན་སློབ་འཁོར་བཅས་ཀྱི། ། ནོར་དང་འབྲུ་རྣམས་རྒྱས་པ་ལ། ། བར་དུ་གཅོད་པར་བྱེད་རྣམས་དང༌། ། འགྲོ་བའི་སྡུག་བསྔལ་རྒྱུ་བཅས་ཀུན། ། སརྦ་ཤཱནྟིཾ་ཀུ་རུ་སྭཱ་ཧཱ། ཨོཾ་ཨགྣ་ཡེ་ས་པ་རི་ཝཱ་ར་ཨོཾ་མ་ཧཱ་བེ་གཱ་ཡ་སྭཱ་ཧཱ། ནས་ཏེ། བདག་ཅག་དཔོན་སློབ་འཁོར་བཅས་ཀྱི། ། ལུས་ཀྱི་ཤུགས་རྣམས་རྒྱས་པ་ལ། །
བར་དུ་གཅོད་པར་བྱེད་རྣམས་དང༌། ། འགྲོ་བའི་སྡུག་བསྔལ་རྒྱུ་བཅས་ཀུན། ། སརྦ་ཤཱནྟིཾ་ཀུ་རུ་སྭཱ་ཧཱ། ཨོཾ་ཨགྣ་ཡེ་ས་པ་རི་ཝཱ་ར་ཨོཾ་མ་ཧཱ་བ་ལཱ་ཡ་སྭཱ་ཧཱ། སྲན་མ་སྟེ། བདག་ཅག་དཔོན་སློབ་འཁོར་བཅས་ཀྱི། ། ལུས་ཀྱི་སྟོབས་རྣམས་རྒྱས་པ་ལ། ། བར་དུ་གཅོད་པར་བྱེད་རྣམས་དང༌། ། འགྲོ་བའི་སྡུག་བསྔལ་རྒྱུ་བཅས་ཀུན། ། སརྦ་ཤཱནྟིཾ་ཀུ་རུ་སྭཱ་ཧཱ།
ཨོཾ་ཨགྣ་ཡེ་ས་པ་རི་ཝཱ་ར་ཨོཾ་བཛྲ་གྷསྨ་རེ་སྭཱ་ཧཱ། གྲོ་སྟེ། བདག་ཅག་དཔོན་སློབ་འཁོར་བཅས་ཀྱི། ། ལུས་ཀྱི་ནད་རྣམས་མེད་པ་ལ། ། བར་དུ་གཅོད་པར་བྱེད་རྣམས་དང༌། ། འགྲོ་བའི་སྡུག་བསྔལ་རྒྱུ་བཅས་ཀུན། ། སརྦ་ཤཱནྟིཾ་ཀུ་རུ་སྭཱ་ཧཱ། ཨོཾ་ཨགྣ་ཡེ་ས་པ་རི་ཝཱ་ར་ཨོཾ་བཛྲ་ཨཱ་ཡུ་ཥེ་སྭཱ་ཧཱ། དཱུར་ཝ་སྟེ། བདག་ཅག་དཔོན་སློབ་འཁོར་བཅས་ཀྱི། །
ཚེ་སྲོག་རིང་དུ་གནས་པ་ལ། ། བར་དུ་གཅོད་པར་བྱེད་རྣམས་དང༌། ། འགྲོ་བའི་སྡུག་བསྔལ་རྒྱུ་བཅས་ཀུན། ། སརྦ་ཤཱནྟིཾ་ཀུ་རུ་སྭཱ་ཧཱ། ཨོཾ་ཨགྣ་ཡེ་ས་པ་རི་ཝཱ་ར་ཨོཾ་ཨ་པྲ་ཏི་ཧ་ཏ་བཛྲཱ་ཡ་སྭཱ་ཧཱ། ཀུ་ཤ་སྟེ། བདག་ཅག་དཔོན་སློབ་འཁོར་བཅས་ཀྱི། ། མི་མཐུན་ཕྱོགས་རྣམས་སྲུང་བ་ལ། ། བར་དུ་གཅོད་པར་བྱེད་རྣམས་དང༌། ། འགྲོ་བའི་སྡུག་བསྔལ་རྒྱུ་བཅས་ཀུན། །
སརྦ་ཤཱནྟིཾ་ཀུ་རུ་སྭཱ་ཧཱ། ཨོཾ་ཨགྣ་ཡེ་ས་པ་རི་ཝཱ་ར་ཨོཾ་བཛྲ་ཥཱི་བཱ་ཡ་སྭཱ་ཧཱ། ཤིང་ཏོག་སྟེ་མཐར། ཨོཾ་བཛྲ་ཥཱི་བཱ་ཡ། བདག་ཅག་དཔོན་སློབ་འཁོར་བཅས་ཀྱི། ། རིགས་བརྒྱུད་ཕུན་སུམ་ཚོགས་པ་ལ། ། བར་དུ་གཅོད་པར་བྱེད་རྣམས་དང༌། ། འགྲོ་བའི་སྡུག་བསྔལ་རྒྱུ་བཅས་ཀུན། ། སརྦ་ཤཱནྟིཾ་ཀུ་རུ་སྭཱ་ཧཱ། མཐར་ཁྲུས་གསོལ་སྤྲོ་ན།
ཇི་ལྟར་བལྟམས་པ་སོགས་ནས། བཛྲ་ཝསྟྲའི་བར་འཇིག་རྟེན་ལས་འདས་པའི་སྐབས་ལྟར་དང༌། མཆོད་བསྟོད་ནི། གཙང་ཞིང་གཙང་མར་སྦྱར་བ་ཡི། ། ལྷ་རྫས་དམ་པའི་མེ་ཏོག་འདི། ། དྲང་སྲོང་མེ་ལྷའི་ཚོགས་ལ་འབུལ། ། བཞེས་ནས་ཞི་བའི་ཕྲིན་ལས་མཛོད། ། ཨོཾ་ཨགྣ་ཡེ་ས་པ་རི་ཝཱ་ར་པུཥྤེ་པྲ་ཏཱིཙྪ་སྭཱ་ཧཱ། གཙང་ཞིང་གཙང་མར་སྦྱར་བ་ཡི། ། ལྷ་རྫས་དམ་པའི་བདུག་སྤོས་འདི། །
དྲང་སྲོང་མེ་ལྷའི་ཚོགས་ལ་འབུལ། ། བཞེས་ནས་ཞི་བའི་ཕྲིན་ལས་མཛོད། ། ཨོཾ་ཨགྣ་ཡེ་ས་པ་རི་ཝཱ་ར་དྷཱུ་པེ་པྲ་ཏཱིཙྪ་སྭཱ་ཧཱ། གཙང་ཞིང་གཙང་མར་སྦྱར་བ་ཡི། ། ལྷ་རྫས་དམ་པའི་སྣང་གསལ་འདི། ། དྲང་སྲོང་མེ་ལྷའི་ཚོགས་ལ་འབུལ། ། བཞེས་ནས་ཞི་བའི་ཕྲིན་ལས་མཛོད། ། ཨོཾ་ཨགྣ་ཡེ་ས་པ་རི་ཝཱ་ར་ཨཱ་ལོ་ཀེ་པྲ་ཏཱིཙྪ་སྭཱ་ཧཱ། གཙང་ཞིང་གཙང་མར་སྦྱར་བ་ཡི། ། ལྷ་རྫས་དམ་པའི་དྲི་ཆབ་འདི། །
དྲང་སྲོང་མེ་ལྷའི་ཚོགས་ལ་འབུལ། ། བཞེས་ནས་ཞི་བའི་ཕྲིན་ལས་མཛོད། ། ཨོཾ་ཨགྣ་ཡེ་ས་པ་རི་ཝཱ་ར་གནྡྷེ་པྲ་ཏཱིཙྪ་སྭཱ་ཧཱ། གཙང་ཞིང་གཙང་མར་སྦྱར་བ་ཡི། ། ལྷ་རྫས་དམ་པའི་ཞལ་ཟས་འདི། ། དྲང་སྲོང་མེ་ལྷའི་ཚོགས་ལ་འབུལ། ། བཞེས་ནས་ཞི་བའི་ཕྲིན་ལས་མཛོད། ། ཨོཾ་ཨགྣ་ཡེ་ས་པ་རི་ཝཱ་ར་ནཻ་ཝིདྱེ་པྲ་ཏཱིཙྪ་སྭཱ་ཧཱ། གཙང་ཞིང་གཙང་མར་སྦྱར་བ་ཡི། ། ལྷ་རྫས་དམ་པའི་རོལ་མོ་འདི། །
དྲང་སྲོང་མེ་ལྷའི་ཚོགས་ལ་འབུལ། ། བཞེས་ནས་ཞི་བའི་ཕྲིན་ལས་མཛོད། ། ཨོཾ་ཨགྣ་ཡེ་ས་པ་རི་ཝཱ་ར་ཤབྡ་པྲ་ཏཱིཙྪ་སྭཱ་ཧཱ། གཙང་ཞིང་གཙང་མར་སྦྱར་བ་ཡི། ། ལྷ་རྫས་འཆི་མེད་བདུད་རྩི་འདི། ། དྲང་སྲོང་མེ་ལྷའི་ཚོགས་ལ་འབུལ། ། བཞེས་ནས་ཞི་བའི་ཕྲིན་ལས་མཛོད། ། ཨོཾ་ཨགྣ་ཡེ་ས་པ་རི་ཝཱ་ར་པཉྩ་ཨ་མྲྀ་ཏ་པྲ་ཏཱིཙྪ་སྭཱ་ཧཱ། གཙང་ཞིང་གཙང་མར་སྦྱར་བ་ཡི། ། ཟུང་འཇུག་བདེ་ཆེན་མཆོད་པ་འདི། །
དྲང་སྲོང་མེ་ལྷའི་ཚོགས་ལ་འབུལ། ། བཞེས་ནས་ཞི་བའི་ཕྲིན་ལས་མཛོད། ། ཨོཾ་ཨགྣ་ཡེ་ས་པ་རི་ཝཱ་ར་མ་ཏངྒི་པྲ་ཏཱིཙྪ་སྭཱ་ཧཱ། ཞེས་མཆོད། འཇིག་རྟེན་དབང་ཕྱུག་ཚངས་དབང་མགོན་གྱི་སྲས། ། མེ་ལྷའི་རྒྱལ་པོ་ཊཀྐིས་དབང་བསྐུར་བ། ། ཤེས་རབ་མཆོག་གིས་ཉོན་མོངས་ཐམས་ཅད་སྲེག ། འཛིན་བྱེད་མེ་ལྷ་ཉིད་ལ་རྣམ་པར་འདུད། ། ཅེས་པས་བསྟོད། ༈ མེ་ལྷའི་གཏོར་མ།
ཨོཾ་ཨ་ཀཱ་རོ་མུ་ཁཾ་སརྦ་དྷརྨཱ་ཎཱཾ་ཨཱདྱ་ནུཏྤནྣ་ཏཱ་ཏྭ་ཨོཾ་ཨཱཿཧཱུྃ་ཕཊ་སྭཱ་ཧཱ། ཞེས་བྱིན་གྱིས་བརླབས་ཏེ། དགང་བླུགས་སུ་བཟུང་ལ། ཨོཾ་ཨགྣ་ཡེ་ས་པ་རི་ཝཱ་ར་ཨི་དཾ་བ་ལིངྟ་ཁ་ཁ་ཁཱ་ཧི་ཁཱ་ཧི། ཞེས་ལན་གསུམ་བརྗོད་བཞིན་པས་ཐབ་ཁུང་དུ་དབུལ། མེ་སྟེ་བསྲེག་བྱ་ཟ་བའི་ལྷ། ། དྲང་སྲོང་རྒྱལ་པོ་གདོན་གྱི་བདག ། ཤར་ལྷོ་མེ་ལྷའི་ཚོགས་བཅས་ལ། ། མཆོད་ཅིང་བསྟོད་དེ་ཕྱག་ཀྱང་འཚལ། ། མཆོད་སྦྱིན་གཏོར་མ་འདི་བཞེས་ལ། །
རྣལ་འབྱོར་བདག་ཅག་འཁོར་བཅས་ལ། ། ནད་མེད་ཚེ་དང་དབང་ཕྱུག་དང༌། ། དཔལ་དང་གྲགས་དང་སྐལ་པ་བཟང༌། ། ལོངས་སྤྱོད་རྒྱ་ཆེན་ཀུན་ཐོབ་ཅིང༌། ། ཞི་དང་རྒྱས་ལ་སོགས་པ་ཡི། ། ལས་ཀྱི་དངོས་གྲུབ་བདག་ལ་སྩོལ། ། དམ་ཚིག་ཅན་གྱིས་བདག་ལ་སྲུངས། ། དངོས་གྲུབ་ཀུན་གྱི་སྡོང་གྲོགས་མཛོད། ། དུས་མིན་འཆི་དང་ནད་རྣམས་དང༌། ། གདོན་དང་བགེགས་རྣམས་མེད་པར་མཛོད། །
རྨི་ལམ་ངན་དང་མཚན་མ་ངན། ། བྱ་བྱེད་ངན་པ་མེད་པར་མཛོད། ། འཇིག་རྟེན་བདེ་ཞིང་ལོ་ལེགས་དང༌། ། འབྲུ་རྣམས་འཕེལ་ཞིང་ཆོས་འཕེལ་དང༌། ། བདེ་ལེགས་ཕུན་སུམ་ཚོགས་པ་དང༌། ། ཡིད་ལ་འདོད་པ་ཀུན་འགྲུབ་མཛོད། ། ཅེས་པའི་བར་གྱིས་ཕྲིན་ལས་བཅོལ། འདོད་དོན་གསོལ་བ་ནི་ཐལ་མོ་སྦྱར་ཏེ། དྲང་སྲོང་ཆེན་པོ་མེ་ཡི་ལྷ། ། འཁོར་བཅས་བདག་ལ་དགོངས་སུ་གསོལ། །
བདག་ཅག་དཔོན་སློབ་འཁོར་བཅས་ཀྱི། ། དམ་པའི་ཆོས་ལྡན་བསམ་སྦྱོར་ལ། ། བར་དུ་གཅོད་པར་བྱེད་རྣམས་དང༌། ། འགྲོ་བའི་སྡུག་བསྔལ་རྒྱུ་བཅས་ཀུན། ། ཟླ་བ་མར་གྱི་ངོ་བཞིན་དུ། ། ཞི་ཞིང་མེད་པར་མཛད་དུ་གསོལ། ། ཞེས་སོ། ། ཨོཾ་བཛྲ་ས་ཏྭ་ས་མ་ཡ། མ་ནུ་པཱ་ལ་ཡ། བཛྲ་ས་ཏྭ་ཏྭེ་ནོ་པ།
ཏིཥྛ་དྲྀ་ཌྷོ་མེ་བྷ་ཝ། སུ་ཏོ་ཥྱོ་མེ་བྷ་ཝ། སུ་པོ་ཥྱོ་མེ་བྷ་ཝ། ཨ་ནུ་རཀྟོ་མེ་བྷ་ཝ། སརྦ་སིདྡྷི་མྨེ་པྲ་ཡཙྪ། སརྦ་ཀརྨ་སུ་ཙ་མེ་ཙིཏྟཾ་ཤྲི་ཡཿཀུ་རུ་ཧཱུྃ། ཧ་ཧ་ཧ་ཧ་ཧོཿ བྷ་ག་ཝཱན། སརྦ་ཏ་ཐཱ་ག་ཏ་བཛྲ་མཱ་མེ་མུཉྩ་བཛྲཱི་བྷ་ཝ་མ་ཧཱ་ས་མ་ཡ་ས་ཏྭ་ཨཱཿ ཞེས་བརྗོད་ལ།
མ་འབྱོར་བ་དང་ཉམས་པ་དང༌། ། གང་ཡང་བདག་རྨོངས་བློ་ཡིས་ནི། ། བགྱིས་པ་དང་ནི་བགྱིད་སྩལ་བ། ། དེ་ཀུན་མགོན་པོས་བཟོད་པར་གསོལ། ། གཤེགས་གསོལ་ནི། ཨོཾ་ཨགྣ་ཡེ་ས་པ་རི་ཝཱ་ར་ཨཱ་ཙ་མཱ་ནཾ་པྲ་ཏཱིཙྪ་སྭཱ་ཧཱ། ཞེས་པས་ཞལ་བསིལ་དང༌། ཨོཾ་ཨགྣ་ཡེ་ས་པ་རི་ཝཱ་ར་པྲོཀྵ་ཎཾ་པྲ་ཏཱིཙྪ་སྭཱ་ཧཱ། འཐོར་འཐུང་ཕུལ་ཡིག་བརྒྱ་བརྗོད་བཞིན་པས་མཆོད་ཡོན་སྦྲེང་སྟེ། གཤེགས་གསོལ་གྱི་དྲིལ་སྟབས་དང་བཅས་པས།
བདག་གི་དོན་དང་གཞན་གྱི་དོན། ། བྱིན་ཟ་ཁྱོད་ཀྱིས་བསྒྲུབས་ཀྱི་གཤེགས། ། ཇི་བཞིན་དུས་སུ་སླར་བྱོན་ཏེ། ། བདག་གི་དངོས་གྲུབ་ཐམས་ཅད་སྒྲུབས། ། ཨོཾ་ཨགྣ་ཡེ་ས་པ་རི་ཝཱ་ར་བཛྲ་མུཿ ཡེ་ཤེས་མེ་ལྷ་ཤར་ལྷོར་གཤེགས། ། དམ་ཚིག་པ་རྣམས་སྙིང་གར་ཐིམ། ། དེ་ནས་བསྔོ་བ་སྨོན་ལམ་བྱས་ངག་གྲོལ། ལྷའི་ང་རྒྱལ་གྱིས་ཐུན་མཚམས་ཀྱི་བྱ་བ་ལ་འཇུག ། ལོང་ཡོད་ན་ཐབ་ཀྱི་མེ་མི་བསྒུལ་བར་བཞག །
ལོང་མེད་ན་ལས་མཐུན་གྱི་ཆུས་མེ་མཐའ་ནས་ཞི་བར་བྱས་ལ་རྡོ་རྗེ་བསྡུ་བའི་ཕྱག་རྒྱས་བསྡུས་ཏེ་རྒྱ་མཚོར་འབབ་པའི་ཆུ་བོར་འདོར་བ་སོགས་ལས་ཀྱི་རྗེས་མི་མངོན་པར་བྱས་ལ་བཀྲ་ཤིས་བརྗོད་དོ།། །། ཀརྨ་ལེགས་བཤད་གླིང་གི་བཤད་གྲྭ་རུ། ། བླ་མ་བསོད་ནམས་རབ་རྒྱས་ཞེས་བྱ་བས། ། གཞན་ཕན་ལྷག་བསམ་བཟང་པོའི་མཐུས་བསྐྱེད་ཀྱིས། ། སྤར་དུ་བསྒྲུབས་དགེས་འགྲོ་ཀུན་འཚང་རྒྱ་ཤོག ། སརྦ་མངྒ་ལཾ། དགེའོ།། །།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
