གསུང་འབུམ། ཐུབ་བསྟན་ཆོས་ཀྱི་གླང་པོ།
པོད ༥
བླ་མ་མཆོད་པའི་ཆོ་ག་བྱིན་རླབས་བདུད་རྩིའི་ཆར་རྒྱུན།
༨༥༽ ༄༅། བླ་མ་མཆོད་པའི་ཆོ་ག་བྱིན་རླབས་བདུད་རྩིའི་ཆར་རྒྱུན་བཞུགས་སོ། ༨༦༽ ན་མོ་གུ་རུ་ས་མནྟ་བྷ་དྲ་པྲཛྙཱ་ཡེ། ཀུན་བཟང་འཆི་མེད་ལྷ་ལམ་ནས། ཤེས་རབ་སྣང་མཛད་བདག་པོ་ཡིས། ། འགྲོ་ཁམས་མ་རིག་མུན་བཅིལ་བ། ། རིག་འཛིན་གང་སྐྱབས་ཀྱི་མཆོག ། གང་ཁྱོད་དཀྱིལ་འཁོར་རྒྱ་མཚོ་ཡི། ། བདག་པོ་ཀླུ་དབང་མཆོག་ཤེས་ནས། ། ཐུགས་རྗེ་ནོར་བུའི་སྤྲིན་ཆེན་ལས། །
བྱིན་རླབས་ཆར་ཆེན་དབབ་ཕྱིར་བྲི། ཇི་ལྟར་འབྱོར་པའི་ཡོ་བྱད་ཚོགས་པར་བྱས་ནས། ཐོག་མར་སྐྱབས་སེམས་ནི། ཨོཾ་ཨཱཿཧཱུྃ། ངན་འགྲོའི་འཇིགས་པ་སྐྱོབས་མཛད་པ། ། དཀོན་མཆོག་གསུམ་ལ་སྐྱབས་སུ་མཆི། ། ངེས་པའི་དོན་དུ་སེམས་བསྐྱེད་ནས། འགྲོ་ལ་ཕན་ཕྱིར་བླ་མ་བསྒོམ། ལན་གསུམ། རྡོ་རྗེ་སློབ་དཔོན་སངས་རྒྱས་དཔལ།
སོགས། ལན་གསུམ། སྔོན་གཏོར་གཏོང་བ་ནི། རང་ཉིད་སྐད་ཅིག་གིས་གཉུག་མའི་ཧེ་རུ་ཀའི་སྐུར་གྱུར། རྃ་ཡྃ་ཁྃ། ཨོཾ་ཨཱཿཧཱུྃ་ཧ་ཧོ་ཧྲཱིཿ ཕེཾ་ཕེཾ། ཨ་ཀ་རོ༴ སོགས། གང་དག་འདིར་གནས་ལྷ་དང་གླུ། །
གནོད་སྦྱིན་སྲིན་པོའམ་གཞན་དག་ལ། ། གསང་སྤྱོད་དོན་དུ་ས་ཕྱོགས་འདི། ། བདག་ཞུ་ཁྱེད་ཀྱིས་སྩལ་དུ་གསོལ། ༨༧༽ གཏོར་མ་གཉིས་པ། སརྦ་བྷིགྷྣན་ན་མཿསརྦ་ཏ་ཐཱ་ག་ཏ་བྷྱོ༴ སོགས། ཧཱུྃ། བླ་མ་རྣམས་ཀྱི་བྱིན་རླབས་དང༌། ། ཡི་དམ་ལྷ་ཡི་ཏིང་འཛིན་དང༌། ། མཁའ་འགྲོ་རྣམས་ཀྱི་མཐུ་རྩལ་གྱིས། །
ལོག་པར་འདྲེན་པ་བདུད་ཀྱི་ཚོགས། ། འདི་རུ་མ་འདུག་གཞན་དུ་དེངས། ། སུམྦྷ་ནི༴ སོགས། ཧཱུྃ། ང་ནི་ཡེ་ནས་ངང་གི་ཁྲོ། ། མཚམས་གཅོད་ཁྲོ་བོས་ནམ་མཁའ་གང༌། ། བགེགས་འདུལ་ཁྲོ་མོའི་རོལ་མཚམས་ནས། ། སུ་ཡང་འདའ་བར་མ་བྱེད་ཅིག ཨོཾ་ཧྲཱིཿབཛྲ་ཀྲོ་དྷ་རཀྵ་རཀྵ་ཧཱུྃ་ཕཊ་ཕཊཿ
མཆོད་རྫས་རློབ་པ་ནི། བདག་གི་ཐུགས་ལས་རྃ་ཡྃ་ཁྃ་འཕྲོས་པས། ། མཆོད་རྫས་དངོས་འཛིན་ཉེས་སྐྱོན་བསྲེག་གཏོར་སྦྱང༌། ། རྣམ་ཀུན་མཆོག་ལྡན་སྟོང་པའི་སྒྱུ་འཕྲུལ་ལས། ། རང་བྱུང་ཕྱི་ནང་མཆོད་པའི་ཕུང་པོ་ནི། ། ཟག་མེད་འདོད་ཡོན་ཅིར་ཡང་འཆར་བ་ཡི། ། ཀུན་བཟང་མཆོད་སྤྲིན་ནམ་མཁའི་ཁམས་གང་གྱུར། ། ཨོཾ་མ་ཧཱ་པཱུ་ཛ་སརྦ་ས་མ་ཡེ་ཨཱཿཧཱུྃ། དངོས་གཞི་ནི། ༨༨༽ འཁོར་འདས་ཆོས་ཀུན་མི་དམིགས་སྤྲོས་བྲལ་ངང༌། །
འགག་མེད་སྙིང་རྗེའི་རང་མདངས་ཟུང་འཇུག་ལས། ། རང་ཉིད་སྐད་ཅིག་རྡོ་རྗེ་རྣལ་འབྱོར་མ། ། ཞལ་གཅིག་ཕྱག་གཉིས་དམར་གསལ་གྲི་ཐོད་འཛིན། ། ཞབས་གཉིས་དོར་སྟབས་སྤྱན་གསུམ་ནམ་མཁར་གཟིགས། ། རང་གི་མདུན་གྱི་ནམ་མཁར་གདོད་མ་ནས། ། འཁོར་འདས་རང་དག་ལྷུན་གྲུབ་རྒྱལ་བའི་ཞིང༌། ། ཡེ་ཤེས་འོད་ལྔའི་ཟེར་མདངས་འཁྲུགས་པའི་ཀློང༌། ། སེང་ཁྲི་པདྨ་ཉི་ཟླའི་གདན་སྟེང་དུ། ། སྐྱབས་ཀུན་འདུས་གཟུགས་གཅིག་ཆོག་ཆོས་ཀྱི་རྗེ། ། རིག་འཛིན་ཆེན་པོ་ཀུན་བཟང་ཤེས་རབ་ནི། །
དཀར་དམར་མདངས་ལྡན་ཆོས་གོས་གསུམ་གྱིས་ཀླུབས། ། དབུ་ལ་འདབ་ལྡན་པདྨའི་མཉེན་ཞུ་གསོལ། ། ཕྱག་གཉིས་བྱང་ཆུབ་མཆོག་གི་ཕྱག་རྒྱ་ཅན། ། ཞལ་རྒྱན་གནག་སྣུམ་ཐུགས་ཀའི་རྒྱ་མདོར་སླེབ། ། ཞབས་གཉིས་གཡོ་མེད་རྡོ་རྗེའི་སྐྱིལ་ཀྲུང་བཞུགས། ། དབུ་གཙུག་འཇའ་ཐིག་འོད་ཁྱིམ་གྲངས་མེད་པར། ། ཀུན་བཟང་རྡོར་སེམས་དགའ་རབ་ཤྲཱི་སེང༌། ། འཇམ་དཔལ་ ༨༩༽ ཛྙཱ་ན་སུ་ཏྲ་བཱི་མ་ལ། ། ཨོ་རྒྱན་ཡབ་ཡུམ་རྗེ་འབངས་ཉི་ཤུ་ལྔ། ། སོ་ཟུར་གནུབས་དང་ཉང་གུར་རྒོད་ཀྱི་ལྡེམ། །
ཀུན་མཁྱེན་ཀློང་ཆེན་རོང་ཟོམ་ཆོས་ཀྱི་བཟང༌། ། རཏྣ་གླིང་པ་པཎ་ཆེན་པདྨ་དབང༌། ། ཤེས་རབ་འོད་ཟེར་མི་འགྱུར་རྡོ་རྗེ་འཆང༌། ། གཏེར་བདག་གླིང་པ་ཀརྨ་ཆགས་མེད་ཞབས། ། རིགས་བརྒྱའི་ཁྱབ་བདག་འཇིགས་མེད་གླིང་པ་སོགས། ། བཀའ་གཏེར་རིག་འཛིན་བླ་མ་སྤྲིན་ལྟར་འཁྲིགས། ། གཙོ་བོའི་མཐའ་བསྐོར་འཇའ་ཟེར་ཐིག་ལེའི་ཀློང༌། ། བཀའ་གདམས་ལམ་འབྲས་བཀའ་རྒྱུད་ཤངས་པ་དང༌། ། སྦྱོར་དྲུག་ཞི་གཅོད་བསྙེན་སྒྲུབ་ལ་སོགས་པའི། ། བརྒྱུད་གསུམ་རིག་འཛིན་བླ་མའི་ཚོགས་རྣམས་དང༌། །
ཡི་དམ་ཞི་ཁྲོ་སངས་རྒྱས་བྱང་ཆུབ་སེམས། ། མཁའ་འགྲོ་དམ་ཅན་རྒྱ་མཚོ་སྤྲིན་ཕུང་འཁྲིགས། ། གང་འདུལ་མོས་ངོར་རབ་འབྱམས་ཞི་ཁྲོ་ཡི། ། དཀྱིལ་འཁོར་རྣམ་རོལ་ཅིར་ཡང་འཆར་བར་གྱུར། ། དེ་ལྟར་གསལ་བའི་སྤྱི་བོར་ཨོཾ་དཀར་པོ། ། མགྲིན་པར་ཨཱཿདམར་ཐུགས་ཀར་ཧཱུྃ་སྔོན་པོ། ། རྒྱལ་ཀུན་རྡོ་རྗེ་ ༩༠༽གསུམ་གྱི་ངོ་བོར་གྱུར། ། ཐུགས་ཀའི་ཧཱུྃ་ལས་འཕྲོས་པའི་འོད་ཟེར་གྱིས། ། ཕྱོགས་བཅུ་དུས་བཞིའི་དེ་བཞིན་གཤེགས་པ་ཀུན། ། ཆོས་སྐུ་འགྱུར་མེད་ངང་ལས་གཟུགས་སྐུའི་སྤྲིན། །
རྩ་གསུམ་ལྷ་ཚོགས་རྣམ་པར་སྤྱན་དྲངས་གྱུར། སྤྱན་འདྲེན་པ་ནི། ཨོཾ། ཆོས་ཀྱི་དབྱིངས་ཀྱི་ཕོ་བྲང་ནས། ། སྐྱེ་མེད་བླ་མ་གཤེགས་སུ་གསོལ། ། ལོངས་སྤྱོད་རྫོགས་སྐུའི་ཕོ་བྲང་ནས། ། གསལ་དག་བླ་མ་གཤེགས་སུ་གསོལ། ། སྤྲུལ་པ་སྐུ་ཡི་ཕོ་བྲང་ནས། ། ཐུགས་རྗེ་ཅན་རྣམས་གཤེགས་སུ་གསོལ། ། འཇའ་དང་འོད་དུ་ཀྱི་ལི་ལི། །
སྐུ་དང་ཐིག་ལེར་ཤིགས་སེ་ཤིག འཁོར་དུ་ཡི་དམ་ལྷ་ཚོགས་དང༌། ། དཔའ་བོ་མཁའ་འགྲོའི་ཚོགས་ཀྱིས་བསྐོར། ། ཁྱེད་ཀྱི་རྗེས་སུ་བདག་སྒྲུབ་ཀྱིས། ། བྱིན་གྱིས་རློབ་ཕྱིར་གཤེགས་སུ་གསོལ། ། གནས་མཆོག་འདི་རུ་བྱིན་ཕོབ་ལ། ། སྒྲུབ་མཆོག་བདག་ལ་དབང་བཞི་སྐུར། ། བགེགས་དང་ལོག་འདྲེན་བར་ཆད་སོལ། ། མཆོག་དང་ཐུན་མོང་དངོས་གྲུབ་སྩོལ། ཨོཾ་བཛྲ་ས་མ་ཡཱ་ཛཿ
ཛཿཧཱུྃ་བཾ་ཧོ། ཡེ་ཤེས་ ༩༡༽དཀྱིལ་འཁོར་ལྷ་ཚོགས་རྣམས། ། མཁའ་ལ་སྤྲིན་ལྟར་གཤེགས་ནས་ཀྱང༌། ། མདུན་གྱི་ཚོགས་ཞིང་ལ་ཐིམ་པས། ། གཉིས་མེད་དགྱེས་ཤིང་བརྟན་པར་བཞུགས། ། ཚོགས་བསོག་པ་ནི། རང་གི་ཐུགས་ལས་སྤྲུལ་པ་ཡི། ། ལྷ་མོ་རྣམས་དང་སེམས་ཅན་ཀུན། ། བྱ་བྱེད་ཐུན་མོང་པར་གྱུར་ནས། ། ཕྱག་མཆོད་ལས་ལ་འཇུག་པར་གྱུར། །
སངས་རྒྱས་ཐམས་ཅད་འདུས་པའི་སྐུ། ། རྡོ་རྗེ་འཛིན་པའི་ངོ་བོ་ཉིད། ། དཀོན་མཆོག་གསུམ་གྱི་རྩ་བ་སྟེ། ། བླ་མ་རྣམས་ལ་ཕྱག་འཚལ་ལོ། ། བླ་མ་སངས་རྒྱས་བླ་མ་ཆོས། ། དེ་བཞིན་བླ་མ་དགེ་འདུན་སྟེ། ། ཀུན་གྱི་བྱེད་པོ་བླ་མ་ཡིན། ། བླ་མ་རྣམས་ལ་ཕྱག་འཚལ་ལོ། ། གང་གི་དྲིན་གྱིས་བདེ་ཆེན་ཉིད། ། སྐད་ཅིག་ཉིད་ལ་འཆར་བ་གང༌། །
བླ་མ་རིན་ཆེན་ལྟ་བུའི་སྐུ། ། རྡོ་རྗེ་ཅན་ཞབས་པད་ལ་འདུད། ། མཁའ་ལྟར་ཁྱབ་པའི་རྩ་གསུམ་འཁོར་ལོ་ལ། ། བདག་དང་མཐའ་ཡས་འགྲོ་བ་མ་ལུས་པས། ལུས་འདི་ཞིང་རྡུལ་གྲངས་རྙེད་རབ་སྤྲུལ་ནས། ༩༢༽ ། སྒོ་གསུམ་གུས་པས་རྟག་ཏུ་སྐྱབས་སུ་མཆི། མཆོད་པ་ནི། ཨོཾ། དཔག་མེད་ནམ་མཁའི་ཁམས་ཉིད་ལས། །
མཆོད་ཡོན་བསམ་ཡས་ལྷུན་གྲུབ་པ། ། རབ་འབྱམས་ནམ་མཁའི་ཁམས་བཀང་སྟེ། ། གུས་པའི་བློ་ཡིས་དབུལ་བར་བགྱི། ཨོཾ་བཛྲ་ཨརྒྷཾ་པྲ་ཏིཙྪ་ཧོ། དེ་བཞིན་དུ་ཞབས་བསིལ། མེ་ཏོག བདུག་སྤོས། མར་མེ། དྲི་ཆབ། ཞལ་ཟས།
རོལ་མོ། རྣམས་དང༌། པཱདྱཾ། པུཥྤེ། དྷུ་པཻ། ཨ་ལོ་ཀེ གནྡྷེ། ནཻ་ཝི་དྱ། ཤབྟ། རྣམས་བཅུག
ཚུལ་ཁྲིམས་ལྟེ་བ་ལ་བརྟེན་པའི། ། རྣམ་འབྱེད་ཤེས་རབ་རྩིབས་རྣོ་ཞིང༌། ། ཏིང་འཛིན་མུ་ཁྱུད་ཀྱིས་བསྐོར་བའི། ། འཁོར་ལོ་རིན་ཆེན་དབུལ་བར་བགྱི ། ཨོཾ་ཙཀྲ་རཏྣ་བཛྲ་པཱུ་ཛི་ཏེ་ཨཱཿཧཱུྃ། བསོད་ནམས་རྒྱ་མཚོ་ལས་ཐོན་ཞིང༌། ། བློ་ཡི་མུན་སྟུག་རབ་བསལ་ནས། ། དགོས་འདོད་ཀུན་འབྱུང་དད་པ་ཡི། ། ནོར་བུ་རིན་ཆེན་དབུལ་བར་བགྱི། ཨོཾ་མ་ཎི་རཏྣ་བཛྲ་པཱུ་ཛི་ཏེ་ཨཱཿཧཱུྃ།
རང་བཞིན་གཉུག་མའི་ཡེ་ཤེས་སྐུ། ། གཞོན་ནུ་གཟུགས་སྒྲ་རེག་བྱས་འཁྱུད། ། མི་འགྱུར་བདེ་ཆེན་སྐྱེད་མཛད་པའི། ༩༣༽ ། བཙུན་མོ་རིན་ཆེན་དབུལ་བར་བགྱི། ཨོཾ་སྟྲི་རཏྣ་བཛྲ་པཱུ་ཛི་ཏེ༴ བླ་མ་མཆོག་གསུམ་རྗེ་བོར་གུས། ། རྣམ་དཀར་དགེ་བཅུའི་ཆབ་སྲིད་སྐྱོང༌། ། དྲན་ཤེས་བག་ཡོད་ནོར་གྱིས་ཕྱུག ། བློན་པོ་རིན་ཆེན༴
ཨོཾ་པཱུ་རུ་ཥ་རཏྣ༴ མང་ཐོས་པདྨའི་མཚོ་ལ་རོལ། ། བདག་མེད་རྟོགས་པའི་ལུས་སྟོབས་རྒྱས། ། མཚན་འཛིན་རྟོག་པ་འཇོམས་བྱེད་པའི། ། གླང་པོ་རིན་ཆེན༴ ཨོཾ་ཧསྟི་རཏྣ༴ དབང་བཞིའི་ལུས་མཛེས་བརྩོན་འགྲུས་ཀྱི། ། གྲོལ་ལམ་མགྱོགས་པའི་འགྲོས་བཟང་པོས། ། འདོད་དོན་མྱུར་དུ་འགྲུབ་བྱེད་པའི། ། རྟ་མཆོག་རིན་ཆེན༴
ཨོཾ་ཨ་ཤྭ༴ གང་ཤར་ངོ་ལ་ཅེར་བལྟ་བའི། ། ཤེས་རབ་རིག་པའི་མཚོན་རྣོན་པོས། ། རྣམ་རྟོག་དགྲ་ལས་རྒྱལ་བྱེད་པའི། ། དམག་དཔོན་རིན་ཆེན༴ ཨོཾ་ཁརྒ་རཏྣ༴ དགའ་བཞི་བཅུ་དྲུག་ཉམས་རྒྱས་པའི། ། རྡོ་རྗེའི་རིག་མ་བཅུ་དྲུག་དང༌། ། གསང་བ་ཕྱག་རྒྱ་བཞིའི་སྦྱོར་བ། ། ཟག་མེད་བདེ་བ་བསྐྱེད་ཕྱིར་འབུལ། །
མ་ཧཱ་སུ་ཁ་པཱུ་ཛ་ཧོ། གཙང་དམེའི་ ༩༤༽རྟོག་བྲལ་བདུད་རྩིའི་སྨན། ། ཉོན་མོངས་ཆགས་མེད་རཀྟའི་རྒྱུན། ། བཟའ་བཅའ་བཏུང་བའི་འདོད་ཡོན་རྫས། ། འཁོར་གསུམ་དམིགས་མེད་ཉིད་དུ་འབུལ། ཨ་མྲྀ་ཏ་རཀྟ་བ་ལིངྟ་པུ་ཛ་ཧོ། དེ་ལས་གཞན་ཡང་མཆོད་པའི་ཚོགས། ། དཔག་མེད་ཞིང་ན་གང་མཆིས་པ། ། དེ་ཀུན་བློ་ཡིས་བླངས་ཏེ་འབུལ། ། བཞེས་ནས་བདག་ལ་བྱིན་གྱིས་རློབས། །
སརྦ་མ་ཧཱ་པཱུ་ཛ་ཧོ། ཆོས་དབྱིངས་རང་བྱུང་རོལ་པའི་རྩལ། ། ཕྱི་ནང་སྣོད་བཅུད་སྣང་སྲིད་ཆོས། ཁྱབ་བདལ་ཞིང་ཁམས་མཆོད་སྤྲིན་བཅས། ། འཁོར་གསུམ་ཡང་དག་ཉིད་དུ་འབུལ། སརྦ་པཱུ་ཛ་རཏྣ་མཎྜལ་ཧཱུྃ། བསྟོད་པ་ནི། ཧཱུྃ། མ་བཅོས་སྤྲོས་བྲལ་འོད་གསལ་སྙིང་པོའི་ངང༌། ། རྣམ་མང་རྒྱུད་སྡེ་རྒྱ་མཚོའི་དཀྱིལ་འཁོར་རྫོགས། །
སྐུ་གསུམ་འདུ་འབྲལ་མེད་པའི་བླ་མ་ལ། ། ཀུན་རྫོབ་སྒྱུ་མ་ཙམ་དུ་བསྟོད་པར་བགྱི། ཡན་ལག་བཅུ་པ་ནི། བླ་མ་སངས་རྒྱས་རིན་པོ་ཆེ། ། ཡི་དམ་མཁའ་འགྲོའི་ཚོགས་བཅས་ལ། ། གུས་པས་ཕྱག་འཚལ་སྐྱབས་ ༩༥༽སུ་མཆི། ། ཕྱི་ནང་གསང་བའི་མཆོད་པས་མཆོད། ། སྡིག་པ་མ་ལུས་སོ་སོར་བཤགས། ། དགེ་བ་ཀུན་ལ་ཡི་རང་ཞིང༌། ། ཆོས་ཀྱི་འཁོར་ལོ་བསྐོར་བར་བསྐུལ། །
མྱ་ངན་མི་འདའ་གསོལ་བ་འདེབས། ། མཆོག་དང་ཐུན་མོང་དངོས་གྲུབ་སྩོལ། ། བགེགས་དང་ལོག་འདྲེན་བར་ཆད་སོལ། ། རྫོགས་པའི་བྱང་ཆུབ་འགྲུབ་པར་ཤོག ལན་གསུམ། གསོལ་འདེབས་ནི། ཨོཾ། སྐྱེ་འཆི་མེད་པ་གསལ་ལ་དྭངས། ། རྡོ་རྗེའི་སྐུ་ལ་གསོལ་བ་འདེབས། ། ལུས་ལ་བདེ་བར་བྱིན་གྱིས་རློབས། །
སྐུ་ཡི་རྡོ་རྗེ་བདག་སྒྲུབ་མཛོད། ཨཱཿ འགག་མེད་གསུང་དབྱངས་ཆོས་ཀྱི་སྒྲ། ། ཨཱ་ལི་ཀཱ་ལིར་གསོལ་བ་འདེབས། ། ངག་ལ་ནུས་པར་བྱིན་གྱིས་རློབས། ། གསུང་གི་རྡོ་རྗེར་བདག་སྒྲུབ་མཛོད། ། ཧཱུྃ། ཀ་དག་ཆེན་པོ་ཀུན་བཟང་ཀློང༌། ། ཅིར་མི་དགོངས་ལ་གསོལ་བ་འདེབས། ། ཟད་སར་འཁྱོལ་བར་བྱིན་གྱིས་རློབས། །
ཐུགས་ཀྱི་རྡོ་རྗེར་བདག་སྒྲུབ་མཛོད། ། བླ་མ་རྡོ་རྗེ་འཛིན་པ་ནི། ༩༦༽ ཁམས་གསུམ་འཁོར་བའི་གཉེན་གཅིག་པུ། ། འགྲོ་བ་སྐྱབས་མེད་རྣམས་ཀྱི་སྐྱབས། ། ཐར་པའི་ཐེམ་སྐས་ཆེན་པོ་སྟེ། ། མ་རིག་སེལ་བའི་སྒྲོན་མེ་ལ། ། མུན་པའི་ཚོགས་བདག་སྐྱབས་སུ་མཆི། ། འཁོར་བ་འདམ་གྱི་ཚོགས་ནང་དུ། ། བྱིང་བ་སྐྱབས་མེད་བདག་ལ་སྐྱོབས། ། ཉོན་མོངས་མེ་ཡི་གདུང་བ་ལ། །
ཐུགས་རྗེའི་ཆར་གྱིས་བསིལ་བར་མཛོད། ། བླ་མ་སངས་རྒྱས་རིན་པོ་ཆེ། ། བདག་ལ་རེ་ས་གཞན་ན་མེད། ། དེང་ནས་བྱང་ཆུབ་སྙིང་པོའི་བར། ། སྐྱིད་སྡུག་རེ་ལྟོས་ཁྱེད་མཁྱེན་པས། ། མགོན་མེད་བདག་ལ་ཐུགས་རྗེས་གཟིགས། ནད་གདོན་བགེགས་དང་བར་ཆད་སོལ། ། མཆོག་དང་ཐུན་མོང་དངོས་གྲུབ་སྩོལ། བཟླས་པ་ནི། བླ་མའི་ཐུགས་ལས་འོད་ཟེར་བདུད་རྩིའི་རྒྱུན། །
དཀར་གསལ་འཕྲོས་པས་རང་ལུས་ཡོངས་སུ་གང༌། ། ནད་གདོན་སྡིག་སྒྲིབ་ཐམས་ཅད་བྱང་ཞིང་དག ། བདེ་ཆེན་ཡེ་ཤེས་ཉམས་རྟོགས་ཆེས་ཆེར་གཡོས། ། དེ་ཡི་ངང་ལ་ཁྱད་པར་སྔགས་ཀྱི་སྒྲ། ། བུང་བ་ཚང་ཞིག་ལྟར་གྲགས་སྣང་ ༩༧༽ སྲིད་ཀུན། ། མེར་འཁྱོམ་འུར་འུར་རབ་ཏུ་གཡོ་བར་གྱུར། ཨོཾ་བཛྲ་མ་ཧཱ་གུ་རུ་སརྦ་སིདྡྷི་ཧཱུྃ། ཅི་ནུས་བཟླ། དབང་བླང་བ་ནི། བླ་མའི་སྐུ་ཡི་གནས་གསུམ་ཡི་གེ་ལས། །
དཀར་དམར་མཐིང་གའི་འོད་ཟེར་རིམ་གཅིག་ཆར། ། བྱུང་བས་རང་གི་སྤྱི་མགྲིན་སྙིང་ཁར་ཐིམ། ། ལུས་ངག་ཡིད་དང་སྣང་གསུམ་སྒྲིབ་པ་སྦྱངས། ། དབང་བཞི་རིམ་པར་ཐོབ་ནས་སྐུ་གསུང་ཐུགས། ། ཡེ་ཤེས་རྡོ་རྗེར་བྱིན་གྱིས་བརླབས་པར་གྱུར། ཚོགས་མཆོད་བྱེད་པར་སྤྲོ་ན། རང་ཉིད་ཡེ་ཤེས་མཁའ་འགྲོའི་ཐུགས་ཀ་ནས། ། རྃ་ཡྃ་ཁྃ་འཕྲོས་མེ་རླུང་ཆུར་གྱུར་པས། ། དངོས་འཛིན་ཉེས་སྐྱོན་ཐམས་ཅད་བསྲེགས་གཏོར་བཀྲུས། ། རླུང་མེ་ཐོད་པའི་སྒྱེད་པུར་ཨ་ཡིག་ལས། །
བྱུང་བའི་ཐོད་པ་ཡངས་ཤིང་རྒྱ་ཆེའི་ནང༌། ། ཤ་ལྔ་བདུད་རྩིར་ས་བོན་བཅུ་ཡིས་མཚན། ། རླུང་གཡོས་མེ་སྦར་རྫས་ཁོལ་རླངས་པ་ཡིས། ། འཁོར་འདས་བདུད་རྩིའི་དྭངས་མར་ཞུ་བའི་རྒྱུན། ། འདྲེས་པས་ཟག་མེད་འདོད་ཡོན་བདུད་རྩིར་གྱུར། ། ཨོཾ་ཨཱཿཧཱུྃ་ཧ་ཧོ་ཧྲཱིཿ བྱིན་ ༩༨༽ གྱིས་བརླབ། རང་གི་ཐུགས་ཀའི་འོད་ཀྱི་མདུན་གྱི་མཁར། ། བླ་མ་ཡི་དམ་མཁའ་འགྲོ་ཆོས་སྲུང་ཚོགས། ། སྤྲིན་ཕུང་གཏིབས་པ་བཞིན་དུ་སྤྱན་དྲངས་ནས། །
ཚོགས་ཞིང་རྣམས་དང་གཉིས་མེད་བཞུགས་པར་གྱུར། སྤྱན་དྲངས་ནི། ཨོཾ། བསོད་ནམས་ཡེ་ཤེས་ཚོགས་རྫོགས་ཤིང༌། ། རང་བཞིན་མཐའ་དབུས་མེད་པའི་དཀྱིལ། ། ཡེ་ཤེས་བཞི་འཕྲོ་འཁོར་ལོའི་ཚུལ། ། ཚོགས་མཆོག་དཀྱིལ་འཁོར་གཤེགས་སུ་གསོལ། ཨོཾ་བཛྲ་ས་མ་ཛཿ ཛཿཧཱུྃ་བམ་ཧོ། མཆོད་པ་ནི།
གཟུགས་སྒྲ་དྲི་རོ་རེག་ལྡན་པའི། ། འདོད་ཡོན་ཚོགས་ཀྱི་མཆོད་པ་ནི། ། གུས་པའི་བློ་ཡིས་འབུལ་ལགས་ན། ། དགྱེས་པའི་གར་གྱིས་བཞེས་སུ་གསོལ། ག་ཎ་ཙཀྲ་པཱུ་ཛ་ཁཱ་ཧི། བཤགས་པ་ནི། ཐོག་མེད་དུས་ནས་ད་ལྟའི་བར། ། སྒོ་གསུམ་མི་ཤེས་བག་མེད་པས། ། ཉམས་ཆག་འགལ་འཁྲུལ་ཅི་མཆིས་པ། ། དེ་དག་ཐམས་ཅད་བཤགས་པར་བགྱི། །
ཡིག་བརྒྱ་བརྗོད། བསྒྲལ་བསྟབ་ནི། ནྲྀ་ཏྲི་བཛྲ་ཨངྐུ་ཤ་ཛཿ ཛཿཧཱུྃ་བྃ་ཧོཿ ཧཱུྃ། ང་ནི་ཟ་བྱེད་ཆེན་པོ་སྟེ། ཁམས་གསུམ་ ༩༩༽མ་ལུས་བསྒྲལ་བ་དང༌། ། གདུལ་དཀའ་མ་ལུས་འདུལ་བའི་ཕྱིར། ། ཤ་རུས་ལ་སོགས་བཟའ་བར་བྱ། མཱ་ར་ཡ་ཕཊ༔
མ་ཧཱ་མཾ་ས་རཀྟ་ཀིཾ་ནི་རི་ཏི་ཨ་མྲྀ་ཏ་ཁཱ་ཧི༔ ཚོགས་ལ་རོལ་བ་ནི། ཧོ། ཚོགས་ཀྱི་མཆོད་པ་རྒྱན་དུ་རོལ། ཨ་ལ་ལ་ཧོཿ ཧེ་རུ་ཀ་དཔལ་གྲོང་ཁྱེར་དུ། སོགས། སྨོན་ལམ་གདབ། ལྷག་མ་ནི། ཨོཾ་ཨཱཿཧཱུྃ་ཧ་ཧོ་ཧྲཱིཿ
ལྷག་མའི་གཏོར་མ་འདོད་ཡོན་གྱི་ཕུང་པོ་ཟད་མི་ཤེས་པར་གྱུར། ཕེཾཿ ཧཱུྃ། མཁའ་འགྲོ་གིང་དང་དབང་ཕྱུག་མ། ། མ་བདུན་སྲིང་བཞི་འབར་མ་བརྒྱད། ། ཕོ་ཉ་ལ་སོགས་ལྷག་སྡུད་ཚོགས། ། དཔལ་གྱི་ཕམ་ཕབ་འདི་གསོལ་ལ། ། བཅོལ་པའི་ཕྲིན་ལས་སྒྲུབ་པར་མཛོད། ། ཨོཾ་ཨུཥཚིཙཊ་བ་ལིཾ་ཏ་ཁཱ་ཧིཿ ཆད་ཐོ་ནི།
ཧཱུྃ། སྔོན་ཚེ་བསྐལ་པའི་དང་པོ་ལ། ། སློབ་དཔོན་པདྨ་ཐོད་ཕྲེང་གིས། ། དམ་ལ་བཏགས་པའི་སྲུང་མ་རྣམས། ། ཆོས་ཉིད་བདེན་པའི་བཀའ་ལ་ཉོན། ། གདོང་དམར་བོད་ཀྱི་རྒྱལ་ཁམས་སུ། ། ལྷ་སྲིན་སྡེ་བརྒྱད་དམ་ལ་བཏགས། ། བདག་ནི་ ༡༠༠༽ སློབ་དཔོན་དེ་ཡི་བརྒྱུད། ཁྱོད་ནི་ལྷ་འདྲེ་གཡར་དམ་ཅན། ། སྔོན་ཚེ་ཁས་བླངས་བཀའ་མ་བཅག །
ད་ལྟ་རིག་འཛིན་དམ་མ་བྲལ། ། རྒྱན་གྱི་གཏོར་མ་འདི་བཞཻས་ལ། ། བཅོལ་པའི་ཕྲིན་ལས་སྒྲུབ་པར་མཛོད། བརྟན་མ་ནི། བྷྱོ། སློབ་དཔོན་པདྨ་ཐོད་ཕྲེང་གི ། བཀའ་ཉན་མ་མོ་བརྟན་མའི་ཚོགས། ། དམ་རྫས་དཔལ་གྱི་གཏོར་མ་ལོངས། ། བཅོལ་པའི་ཕྲིན་ལས་སྒྲུབ་པར་མཛོད། རྟ་བྲོ་ནི།
ཧཱུྃ། ང་ནི་འཇིགས་བྱེད་ཆེན་པོ་སྟེ། ཁམས་གསུམ་ཐམས་ཅད་སྤྱི་ནས་གནོན། ། དགྲ་བགེགས་གདུག་ཅན་འབྱུང་པོ་རྣམས། ། དུག་གསུམ་ལས་ཀྱི་ཁོང་བུར་མནན། མནན་ནོ་བཅིངས་སོ་ས་མ་ཡ། ། རྡོ་རྗེ་བྲོ་ཡིས་རྒྱས་བཏབ་པས། ། སུས་ཀྱང་འཇིག་པར་ནུས་མ་ཡིན། ཨོཾ་ལམ། ཨཱཿལམ།
ཧཱུྃ་ལམ། སྟྭམ་བྷ་ཡ་ནན། རྗེས་ཆོག་ནི། བཛྲ་པུཥྤེ༴ སོགས། བསྟོད་པར་འོས་པ༴ སོགས། མ་རྙེད་ཡོངས་སུ༴ སོགས། ཡིག་བརྒྱ།
འདིར་ནི་རྟེན་དང༴ སོགས། སུ་པྲ༴ སོགས། བདག་གི་སྒོ་གསུམ་གྱིས་མཚོན་སྣང་སྲིད་ཀུན། ། བླ་མའི་སྐུ་ ༡༠༡༽ གསུང་ཐུགས་ཀྱི་ཀློང་དུ་འདུས། ། དེ་ཉིད་ཆོས་སྐུ་སྐྱེ་མེད་དབྱིངས་ཐིམ་པས། ། དམིགས་མེད་བསམ་བརྗོད་བྲལ་བའི་ངང་ལ་གནས། ། དེ་ལས་སྣང་སྟོང་སྒྱུ་མའི་སྐུར་ལྡང་ནས། ། ཅིར་སྣང་བླ་མའི་རོལ་པར་སད་པར་གྱུར། །
འདིས་མཚོན་དུས་གསུམ་བསགས་པའི་དགེ་བ་རྣམས། ། རང་དོན་ཞི་བདེའི་དྲི་མས་མ་གོས་པར། ། མཐའ་ཡས་སེམས་ཅན་ཚོགས་རྣམས་མ་ལུས་པ། ། བླ་མེད་བྱང་ཆུབ་ཐོབ་པའི་རྒྱུ་རུ་བསྔོ། ། རྒྱལ་བ་ཀུན་དངོས་རྗེ་བཙུན་བླ་མ་ཡིས། ། དུས་གསུམ་ཀུན་ཏུ་བརྩེ་བས་རྗེས་བཟུང་སྟེ། ། འགྲོ་ཀུན་སྒྲོལ་ཞིང་གསང་ཆེན་རྡོ་རྗེའི་ལམ། ། དཀའ་བ་མེད་པར་མྱུར་དུ་བགྲོད་པར་ཤོག
ཤིས་བརྗོད་ནི། ཨོཾ།
བྱིན་རླབས་མཆོག་སྩོལ་རིགས་བརྒྱའི་བདག ། བླ་མ་རྣམས་ཀྱི་བཀྲ་ཤིས་ཤོག ། དངོས་གྲུབ་ཆར་འབེབས་ཞི་དང་ཁྲོ། ། ཡི་དམ་ལྷ་ཚོགས་བཀྲ་ཤིས་ཤོག ། ཐོག་མེད་ཕྲིན་ལས་སྒྲུབ་མཛད་པའི། ། དཔའ་བོ་མཁའ་འགྲོའི༴ གང་ལ་བསམ་པ་དེ་ཡི་འགྲུབ། ། དགེ་ལེགས་མཆོག་གི་བཀྲ་ཤིས་ཤོག ཚུལ་འདི་དད་པའི་ ༡༠༢༽ སྤྲིན་གཞོན་གྱིས། དགེ་ཚོགས་གྲུ་ཆར་དབབ་པ་ཡིས། །
མཐའ་ཡས་འགྲོ་བའི་ཞིངས་འདུལ། ། ཕན་བདེའི་འབྲས་བཟང་སྨིན་བྱེད་ཤོག ཞེས་པའང་བཙུན་པ་ཆོས་ཀྱི་གྲགས་པའི་བཞེད་སྐོང་དུ་རིག་པ་འཛིན་པ་དཔལ་ཆེན་འདུས་པས་རྡོ་རྗེའི་ཚིག་རྣམས་གུང་བསྒྲིགས་ཏེ་བྲིས་པ་དགེ་ལེགས་འཕེལ།། མངྒ་ལཾ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
