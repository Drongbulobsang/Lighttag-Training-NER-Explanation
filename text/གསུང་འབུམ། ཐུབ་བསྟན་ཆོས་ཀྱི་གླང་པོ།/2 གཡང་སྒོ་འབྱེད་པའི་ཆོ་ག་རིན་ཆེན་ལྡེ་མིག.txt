གསུང་འབུམ། ཐུབ་བསྟན་ཆོས་ཀྱི་གླང་པོ།
པོད ༢
གཡང་སྒོ་འབྱེད་པའི་ཆོ་ག་རིན་ཆེན་ལྡེ་མིག
༼༤༧༥༽ ༄༅། །གཡང་སྒོ་འབྱེད་པའི་ཆོ་ག་རིན་ཆེན་ལྡེ་མིག་བཞུགས་སོ། ། ༼༤༧༦༽ཀྱཻ། དེ་རིང་བཀྲ་ཤིས་གདུགས་གང་ལ། ། འཇིག་རྟེན་བདེ་ལེགས་བྱ་བ་དང༌། ། སྣོད་བཅུད་དཔལ་འབྱོར་འཕེལ་བ་དང༌། ། སྦྱིན་བདག་ཚེ་བསོད་རྒྱས་པའི་ཕྱིར། ། བཀྲ་ཤིས་ལྷ་གཞི་དཀར་པོ་བཏིང༌། ། ཕྱྭ་ཆ་གཡང་ཆ་རི་ལྟར་སྤངས། ། གསང་སྔགས་ཏིང་འཛིན་རྩལ་བསྐྱེད་དེ། །
ཕྱྭ་གཡང་འགུགས་པའི་ལས་བགྱིད་ན། ། སྒོ་སྲུང་རྣམས་ཀྱིས་གཡང་སྒོ་ཕྱེས། ། མགོན་བྱེད་རང་རང་རྟེན་ལས་བཞེངས། ། གསང་སྔགས་འཛིན་རྣམས་དམ་རྒྱ་ཁྲོལ། ། བཀྲ་ཤིས་གཡང་ལ་སྒོ་བཞི་ཡོད། ། སྒོ་བཞི་སྲུང་བའི་ལྷ་བཞི་བཞུགས། ། ཤིང་མེ་ལྕགས་ཆུའི་ཀློང་དཀྱིལ་ནས། ། འབྱུང་བའི་གོ་སྲུང་ཆེན་པོ་བཞི། ། སྟག་སྐྱ་གཡུ་འབྲུག་སྔོན་མོ་དང༌། བྱ་དམར་རུས་སྦལ་༼༤༧༧༽རྒྱ་བོ་བཞེངས། །
གནས་འདིར་ཕྱོགས་བཞིའི་གཡང་སྒོ་ཕྱེས། ། འབྱུང་བ་བཞི་ཡི་བཅུད་གཡང་ཁུག ། ལྕང་ལོ་ཅན་དང་སྤོས་ངད་ལྡན། ། ཆོས་ཀྱི་འཕགས་དང་རྒྱ་མཚོའི་གླིང༌། ། རིན་ཆེན་ཕོ་བྲང་རྣམ་བཞི་ནས། ། ཕྱི་སྒོ་སྲུང་བའི་རྒྱལ་ཆེན་བཞི། ། རྣམ་མང་ཐོས་སྲས་ཡུལ་འཁོར་སྲུང༌། ། འཕགས་སྐྱེས་པོ་དང་སྤྱན་མི་བཟང༌། ། ནོར་བདག་ཆོས་སྐྱོང་གཡང་གི་ལྷས། ། ནཕྱོགས་བཞི་གཡང་སྒོ་གནས་འདིར་ཕྱེས།
གནོད་སྦྱིན་དྲི་ཟ་གྲུལ་བུམ་དང༌། ། ཀླུ་དབང་ཚོགས་ཀྱི་ཕྱྭ་གཡང་ཁུག ། བཀྲ་ཤིས་གཡང་གི་ཕོ་བྲང་གི ། ནང་སྒོ་སྲུང་མཛད་གནོད་སྦྱིན་བཞི། ། ཛམ་བྷ་ལ་དང་གང་བ་བཟང༌། ། མ་ཎི་བྷ་དྲ་ཀུ་བེ་ར། ། ཕྱག་གཡས་རིན་ཆེན་མཚོན་ཆ་བསྣམས། ། གཡོན་པས་གཏེར་གྱི་བུམ་པ་འཛིན། ། གནོད་སྦྱིན་བྱེ་བའི་ཚོགས་ཀྱིས་བསྐོར། ། དེ་རིང་རིན་ཆེན་མཛོད་ནས་བཞེངས། །
གནས་འདིར་ཕྱོགས་བཞིའི་གཡང་སྒོ་ཕྱེས། ། ཕྱོགས་བཞི་མཚམས་བརྒྱད་ཕྱྭ་གཡང་ཁུག༼༤༧༨༽། བཀྲ་ཤིས་བཅུད་འཁྱིལ་གཡང་གི་མཛོད། ། གསང་སྒོ་འོད་ཀྱི་ཐིག་ལའི་ཀློང༌། ། རྫུ་འཕྲུལ་གཡང་གི་ལྷ་མོ་བཞི། ། དཀར་སེར་དམར་སྔོ་རིན་ཆེན་འོད། ། ཕྱག་གཡས་རང་རྟགས་མདའ་དར་བསྣམས། ། གཡོན་པས་གཡང་གི་བུམ་པ་འཛིན། ། ཕྱག་མདའ་གཡབ་མོ་ལིང་སེ་ལིང༌། ། གཡང་བུམ་དྭངས་བཅུད་ཀྱི་ལི་ལི། །
སྟངས་སྟབས་ཕྱག་རྒྱ་ཁྲིགས་སེ་ཁྲིག ། གནས་འདིར་ཕྱོགས་བཞིའི་གཡང་སྒོ་ཕྱེས། ། ཤར་ཕྱོགས་རྒྱ་དང་ལྷོ་ཕྱོགས་མོན། ། ནུབ་ཕྱོགས་བལ་པོ་བྱང་ཕྱོགས་ཧོར། ། རིགས་བཞིའི་ཕྱྭ་གཡང་བྱིན་རླབས་ཁུག ། ཁྱད་པར་གཡང་གི་སྒོ་སྲུང་ནི། ། སྒོ་ལྷ་སྟག་གཡག་ལ་སོགས་པ། ། གཡང་གི་ར་བ་སྒོ་བཞི་པོ། ། རང་རང་བརྟན་པའི་གནས་ནས་བཞེངས། ། རིན་ཆེན་ལྡེའུ་མིག་ཕྱག་ཏུ་ཐོགས། །
གཡང་གི་མཆོང་སྒོ་སྨུག་པོ་ཕྱེས། ། སེར་པོ་གསེར་ཀྱི་འདའ་བུ་ཁྲོལ། ། ཕྱི་སྒོ་གསེར་གྱིས་མི་བསོ་ཕྱེས། ། ནང་སྒོ་ལྕགས་ཀྱི་མི་བོས་༼༤༧༩༽ཕྱེས། བར་འདི་ནས་ཚན་པ་འགའ་ཞིག་ཆད་དམ་སྙམ། ཀརྨ་ཆགས་མེད་ཞབས༴ གནས་ལུགས་ཡུམ་མཁའ་འོད་བཞི་ཨེ་དབྱིངས་སུ། ། བརྟན་བསྡུས་རྟོགས་པའི་སེམས་དཔའ་ཝཾ་ཡིག་གཟུགས། ། གཉིས་སྦྱོར་རྡོ་རྗེས་འཁྲུལ་པའི་རྟོག་བཅོམ་པ། ། ཀུན་བཟང་ཤེས་རབ་ཞབས༴
དུས་གསུམ་རྒྱལ་བའི་རྣམ་འཕྲུལ་པདྨ་འབྱུང༌། ། ཐུགས་རྗེའི་ཟློས་གར་སྐུ་གསུམ་ལྷུན་གྲུབ་དང༌། ། གང་གསུང་ངེས་དོན་ཟབ་ཆོས་རྒྱ་མཚོའི་མཛོད། ། ལྷུན་གྲུབ་རྒྱ་མཚོའི་ཞབས༴ པདྨ་ཀ་རའི་ཟབ་གསང་ཆུ་གཏེར་ལས། ། ལུང་རྟོགས་ཡོན་ཏན་ཡིད་བཞིན་ནོར་བུ་ཡིས། ། རང་གཞན་དོན་འབྱོར་སྒྲུབ་པའི་དེད་དཔོན་མཆོག ། པདྨ་ནོར་བུའི་ཞབས༴ ཕ་མཐའ་བྲལ་བའི་མཁྱེན་རབ་ནམ་མཁའི་ཁྱོན། ། གཟུངས་དང་ཏིང་འཛིན་སྤྲིན་ཕུང་གཡོ་བ་ལས། །
ལུང་རིགས་དབྱར་རྔའི་སྒྲོག་པའི་རྗེ། ། ཆོས་དཔལ་བཟང་པོའི་ཞབས༴ མཐའ་ཡས་རྒྱལ་བ་སྲས་བཅས་མཁྱེན་རྩེའི་དཔལ། ། གཅིག་བསྡུས་ཕྲིན་ལས་འོད་ཟེར་སྟོང་འབར་ནས། ། བསྟན་འགྲོའི་ཕན་བདེའི་༼༤༨༠༽པདྨོ་རྒྱས་པའི་གཉེན། ། ཀརྨ་ལྷ་དབང་ཞབས༴ མཁའ་འགྲོའི་ཐུགས་མཛོད་གསང་ཆེན་ཨ་ཏིའི་ལམ། ། རིག་སྟོང་གཉིས་མེད་བདེ་ཆེན་ལྷན་ཅིག་སྐྱེས། ། རྟོགས་གོམས་ཐབས་ཀྱིས་ཚེ་གཅིག་འོད་སྐུར་སྨིན། ། ཀརྨ་དོན་དམ་ཞབས༴
ཀ་དག་དབྱིངས་ལས་ལྷུན་གྲུབ་རིག་པའི་གདངས། ། ཟུང་འཇུག་རྒྱལ་ཀུན་ཐུགས་ཆེའི་རོལ་པ་ལས། ། འགྱུར་མེད་བདེ་ཆེན་རྡོ་རྗེའི་སྐུར་སྨིན་པ། ། ངེས་དོན་བསྟན་འཛིན་བཟང་པོར༴ འཇམ་དཔལ་བྱིན་རླབས་བི་མའི་རྣམ་པར་འཕྲུལ། ། རྒྱལ་སྲས་ལྷ་རྗེའི་ཡང་སྲིད་བཅུ་གསུམ་པ། ། བཀའ་བབ་བདུན་ལྡན་པདྨ་མདོ་སྔགས་གླིང༌། ། འཇམ་དབྱངས་མཁྱེན་རྩེའི་དབང་པོར༴ ཤེས་བྱ་ཀུན་གཟིགས་ཡོན་ཏན་རྒྱ་མཚོའི་གཏེར། ། རྒྱལ་བས་ལུང་བསྟན་བློ་གྲོས་མཐའ་གཡས་སྡེ། །
རིགས་ཀུན་ཁྱབ་བདག་པདྨ་གར་གྱི་དབང༌། ། འཇམ་གླིང་ཤིང་རྟ་ཆེན་པོར་༴ འཇིགས་མེད་གསང་ངེན་གངས་ཀྱི་རི་ལ་འགྱིངས། ། ཐེག་མཆོག་ཆོས་ཀྱི་ང་རོས་ས་གསུམ་ཁྱབ། ། འཁོར་འདས་རང་གྲོལ་ཆེན་པོ་མངོན་སུམ་༼༤༨༡༽གཟིགས། ། འཇིགས་མེད་རང་གྲོལ༴ ཕྱོགས་ལས་རྣམ་རྒྱལ་དཔལ་གྱི་འབྱུང་གནས་ཡུལ། ། པདྨའི་རིང་ལུགས་རྒྱ་མཚོའི་མཛོད་ཁང་ཆེར། ། མདོ་སྔགས་བསྟན་པའི་མངའ་ཐང་འཛིན་མཛད་པ། ། མདོ་སྔགས་བསྟན་འཛིན༴
ཨོ་རྒྱན་རྒྱལ་བའི་རིང་ལུགས་མདོ་དང་སྔགས། ། གསང་ཆེན་མན་ངག་ཆོས་ཀྱི་འཁོར་ལོས་བསྒྱུར། ། བསྟན་པའི་ཉི་མ་མཚུངས་མེད་རིགས་ཀྱི་བདག ། ཀློང་ཆེན་ནམ་མཁའི་རྡོ་རྗེར༴ དགོངས་བརྒྱུད་བྱིན་རླབས་རྟོགས་པའི་དཀྱིལ་འཁོར་རྒྱས། ངེས་དོན་ལམ་གྱི་འོད་དཀར་ཕྱོགས་བརྒྱར་འབར། ། རྨད་བྱུང་ཐབས་ཀྱིས་འགྲོ་ཀུན་འདྲེན་མཛད་པ། ། རྩ་བརྒྱུད་བླ་རྣམས་ལ༴ དེ་ལྟར་གསོལ་བ་བཏབ་པའི་བྱིན་རླབས་ཀྱིས། ། དད་དང་ངེས་འབྱུང་སྙིང་རྗེས་རྒྱུད་དྲངས་ནས། །
བྱང་ཆུབ་སེམས་མཆོག་རིམ་གཉིས་མཐར་ཕྱིན་ཏེ། ། ཚེ་༼༤༨༢༽གཅིག་སངས་རྒྱས་རྡོ་རྗེ་འཆང་འགྲུབ་ཤོག ། ཅེས་པ་འདི་ནི་སྔོན་གྱི་དམ་པ་དག་གི་གསུང་སོར་བཞག ཀརྨ་བཀྲ་ཤིས་མན་གྱིས་ཚིག་རྣམས་གསར་དུ་བརྩམ། ། རྗེ་བླ་མ་པདྨ་མདོ་སྔགས་ཀྱི་གསོལ་འདེབས་ཀརྨ་ཚེ་དཔལ་གསུང་སོར་བཞག་སྟེ་ལྷན་གཅིག་བསྒྲིགས་པ་འདི་ནི་གྲུབ་པའི་དབང་ཕྱུག་རྒྱལ་བ་དཔལ་ཡུལ་བའི་གྲལ་མཐར་སྐྱེས་ཤིང་སྙོམ་ལས་པ་པདྨ་ཤེས་རབ་བཟང་པོས་བྲིས་པ་དགེའོ།། ། དགེའོ།། དགེའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
