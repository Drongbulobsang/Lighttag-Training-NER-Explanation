གསུང་འབུམ། ཆོས་ཀྱི་གྲགས་པ།
པོད ༦
ཐུབ་པའི་བསྟན་སྲུང་དཔལ་ཡེ་ཤེས་ཀྱི་མགོན་པོ་བརྒྱད་ཀྱི་ཞལ་ཉེ་བར་བལྟ་བའི་ལས་མཐའ་མན་ངག་གཏེར་གྱི་བང་མཛོད།
༄༅། །ཐུབ་པའི་བསྟན་སྲུང་དཔལ་ཡེ་ཤེས་ཀྱི་མགོན་པོ་བརྒྱད་ཀྱི་ཞལ་ཉེ་བར་བལྟ་བའི་ལས་མཐའ་མན་ངག་གཏེར་གྱི་བང་མཛོད་ཅེས་བྱ་བ་བཞུགས་སོ།། ཐུབ་པའི་བསྟན་སྲུང་དཔལ་ཡེ་ཤེས་ཀྱི་མགོན་པོ་བརྒྱད་ཀྱི་ཞལ་ཉེ་བར་བལྟ་བའི་ལས་མཐའ་མན་ངག་གཏེར་གྱི་བང་མཛོད་ཅེས་བྱ་བ། ཤྲཱི་མ་ཧཱ་ཀཱ་ལཱ་མཆེད་བརྒྱད་ལ་ཕྱག་འཚལ་ལོ། ། འདི་ལ་གདམས་པ་ཉེར་གསུམ་ལས། ཀླུ་གཏད། ས་བདག་སྤྱི་གཏད། མནན་པ། འགོམ་ཆོག ། བསྐྲད་པ། ཐན་འགྱེད།
ཇག་འཆིང༌། ཞིང་སེལ། ཁང་སེལ། ནོར་སེལ། དུར་སེལ། ཐོག་འབེབས། སེར་འབེབས། སད་འབེབས༑ ཟས་སྦྱོར། མཛེ་གཏོང་བ།
སྨྱོ་བྱེད། དུ་བ་རླུང་ཞོན། ཀླད་སྲིན་གཏོང་བ། ལྷོག་པ་གཏོང་བ། ཤ་རུལ་བ། ཧུར་སོད། འབྲུག་གཏད་རྣམས་ཡོད་པ་ལས། ༈ །དང་པོ་ཀླུ་གཏད་ནི། ལིངྒ་དཔེའུ་རིས་ལྟར་བྲིས་པའི་ཁོང་པར་མིང་རུས་དམོད་མོ་རྒྱས་པར་བྲིས་ལ་དགྲ་ཡི་དྲི་རྫས་དང་མཛེ་ཁྲག་དུག་སྣ་ཚོགས་ཁྲག་དང་སྦྱར་ལ་བྱུག ། ལས་བྱང་གཞུང་བསྲང་འགུགས་འདྲེན་མང་དུ་བྱས་ལ།
ལིངྒ་སྔོ་དམར་གྱིས་བཅིངས་ལ་མཛེ་ཐོད་དམ། མཛེ་རྐང་ངམ། གླང་རྭར་བཅུག ། རེ་བས་དྲིལ་རྒྱས་བཏབ་ལ། ཀླུ་བདུད་གནས་ངེས་པའི་མཚོ་ཆེན་པོའམ་ཆུ་མིག་ཁ་བྱང་ཕྱོགས་སུ་ལྟ་བར་ཐེབས་དང་བསྟུན་ལ་གཏད། རང་ཉིད་སྲུང་འཁོར་རྒྱས་པར་བསྒོམ་མོ། ། དེས་དགྲ་བོ་ལོ་མི་འགོར་བར་གྲི་ཐབས་སུ་འཆི་བ་ཐེ་ཚོམ་མེད་དོ། ། ཟབ་བོ་གཾ་བྷཱི་ར། ༈ །གཉིས་པ་ས་བདག་སྤྱི་གཏད་ནི། ལིངྒ་དཔེའུ་ཆུང་ལྟར་ལ་ཐ་མ་མགོན་པོ་བརྒྱད་ཀྱི་བསད་སྔགས་ཀྱིས་བསྐོར་བ་ཕྱི་རོལ་ཛ་ཁྲམ་བྲི་ཁོང་པར་མིང་རུས་དམོད་མོ་རྒྱས་པར་བྲི།
ཕག་ཁྲག་དང་ཁྲག་སྣ་དགྲའི་དྲི་རྫས་རྣམས་ཁྲག་དང་སྦྱར་ལ་བྱུག ། ལས་བྱང་གཞུང་བསྲང་འགུགས་འདྲེན་མང་དུ་བྱས་ལ། ལིངྒ་བལྟབས་ལ་ཚོན་སྐུད་སྣ་ལྔས་བཅིངས་ཤིང༌། གཡག་གམ་མཛོ་རྭ་གཡས་པར་བཅུག་ཁ་རེ་བས་དྲིལ་རྒྱས་བཏབ་ལ། ས་བདག་གནས་ངེས་པའི་རི་བྲག་ཤིང་སོགས་ལ་གཏད། རང་ཉིད་བསྲུང་བ་ལ་འབད། དེས་ནི་དགྲ་བོ་དགུ་རྒྱུད་དང་བཅས་པ་མྱུར་དུ་འཆི་ངེས་སོ། ། ས་མ་ཡ་ཁ་ཐཾ། ༈ །གསུམ་པ་མནན་པ་ནི། ལིངྒ་དཔེའུ་རིས་ལྟར་བྲིས་ལ་ཁོང་པར་དགྲ་དང་བགེགས་ཀྱི་མིང་དམོད་མོ་དང་བཅས་པ་བྲི།
ཁྲག་སྣ་དུག་སྣ་ས་སྣ་རྣམས་བྱུག ། ལས་བྱང་གཞུང་བསྲང་འགུགས་སྟིམ་མང་དུ་བྱས་ལ་བལྟབ། ཚོན་སྐུད་ཀྱིས་བཅིངས་ལ། སའི་གའུ་གྲུ་གསུམ་དུ་བཅུག་ལ་རེ་བས་དྲིལ་རྒྱས་བཏབ་ལ་ལྷ་ཁང་ངམ། མཆོད་རྟེན་ནམ། ཟམ་རྔའམ། ལམ་རྒྱ་གྲམ་སོགས་སུ་མནན། དོང་ཁ་རོ་གཡམ་ལ་རྡོ་རྗེ་རྒྱ་གྲམ་རི་རབ་བྲིས་པས་བཅད་དོ། ། དེ་ནི་དགྲ་བགེགས་གང་ཡིན་ཡང་ལུས་ངག་ཡིད་གསུམ་ཉམས་པར་བྱེད་དོ། ། ཟབ་རྒྱ་རྒྱ་རྒྱ།
༈ །བཞི་པ་འགོམ་ཆོག་ནི། འཁོར་ལོ་སྔགས་དང་བཅས་པ་དཔེའུ་རིས་ལྟར་བྲིས་ལ། ལིངྒའི་ཁོང་པར་མིང་རུས་དམོད་པ་དང་བཅས་པ་བྲིས་ལ། སྔགས་པ་དམ་ལྡན་གྱི་དྲི་མ། དགེ་སློང་སྡོམ་ལྡན་གྱི་དྲི་མ། ལྷ་ཁང་བྱིན་རླབས་ཅན་གྱི་ས། མཆོད་རྟེན་རབ་གནས་ཅན་གྱི་ས༑ ནལ་བུའི་ཁྲག ། རོ་བསྲེགས་པའི་གཞོབ། དམེ་ཁྲག །
མཛེ་ཁྲག ། བཙན་དུག་རྣམས་བྱུགས་ཤིང་རུས་པས་བདུག ། ལས་བྱང་གཞུང་བསྲང་འགུགས་འདྲེན་མང་དུ་བྱས་ལ་བལྟབ། སཱཙྪ་རབ་གནས་ཅན་གཉིས་འཕོང་སྤྲད་པའི་བར་དུ་བཅུག་ཚོན་སྐུད་ཀྱིས་བཅིངས་ལ་ཁོའི་རྒྱུ་སྲང་དུ་སྦས་སོ། ། དེ་ལ་ཁོས་འགོམ་པས་བསོད་ནམས་ཐམས་ཅད་སྐད་ཅིག་ལ་ཉམས་ནས་མི་འདོད་པ་སྣ་ཚོགས་འབྱུང་ངོ༌། ། འགོམ་ཆོག་ལ་ཁྱི་དང་བྱི་ལས་མ་འགོམ་པ་གལ་ཆེ་ཞིང༌། རང་གི་དྲི་དང་གྲིབ་མ་མ་ཕོག་པར་བྱའོ། ། ཟབ་དྷ་ཐིམ། ༈ །ལྔ་པ་བསྐྲད་པ་ནི། འཁོར་ལོ་སྔགས་རྣམས་དཔེའུ་རིས་ལྟར་བྲིས་པའི་ལྟེ་བར་མིང་རུས་དམོད་པ་རྒྱས་པར་བྲི།
དགྲའི་དྲི་རྫས་དང་དུག་ཁྲག་བྱུག ། ལས་བྱང་གཞུང་བསྲང་འགུགས་འདྲེན་མང་དུ་བྱས་ལ་བལྟབ། ཤས་དྲིལ་རྒྱུས་པས་བཙེམས་ལ་ཕོ་རོག་ལ་བྱིན་ཟོས་མ་ཐག་ཏུ་ཡུལ་གཞན་ལ་བསྐྲད་ལ་བཏང༌། དེས་ནི་དགྲ་བོ་ཡུལ་རྩད་ནས་འབྱིན་པར་བྱེད་དོ། །། ༈ །དྲུག་པ་ཐན་འགྱེད་ནི། ཀམ་པ་ལ་ཨ་ཙ་རས་སྤྲེའུ་ཞོན་པ། སྲེ་མོས་གླ་བ་ཞོན་པ། སྦལ་པས་སྦྲུལ་ཞོན་པ། སྡིག་པས་རྩངས་པ་ཞོན་པ། ཕོ་རོག་གིས་འུག་པ་ཞོན་པ་རྣམས་བཟོས་ལ་རྦད་སྔགས་ཀྱི་ཤམ་བུར་རང་གི་ནོར་གང་ཤོར་དང་དགྲའི་མིང་རུས་དམོད་མོ་བྲིས་པར་རང་རང་གི་ཤ་ཁྲག་གིས་བྱུགས་ལ་བཅུག །
མདུན་དུ་འབྲུ་ནག་གི་ཚོམ་བུ་ལྔའི་དབུས་སུ་ཨ་ཙ་ར། མདུན་དུ་སྲེ་མོ། ། གཡས་སུ་སྦལ་པ། རྒྱབ་ཏུ་སྡིག་པ། གཡོན་དུ་ཕོ་རོག་རྣམས་ཁ་དགྲ་ཕྱོགས་སུ་བསྟན་ལ་བཞག ། ལས་བྱང་གཞུང་བསྲང་ལ། ཨོཾ་བཛྲ་མ་ཧཱ་ཀཱ་ལཱ་ཡ། བཛྲ་ཏྲི་སརྦ་ཨ་ཡ་མ་དུ་རུ་ཙ་ཤ་ན་ཛཿཛཿ རྦད་རྦད། གང་གང༌།
གོང་གོང༌། མག་མག ། མུག་མུག ། མྱག་མྱག ། མྱོག་མྱོག ། རྒྱུགས། རྒྱུགས། དགྲ་བོའི་སྟེང་དུ་རྒྱུགས། ངའི་ཀ་ཆ་ཁྱེར་མའི་ཁྱིམ་དུ་རྒྱུགས། འོ་དོད་བོས༑
བྲང་རྡུངས། ཐན་ཐོང༌། སྒོ་རྡུངས། བྲོ་ཁྲོབས། སྐྲ་འབོལ། འགྲམ་ལྕག་རྒྱོབ། མེ་བུས། བཀྲ་མི་ཤིས་པ་ཐམས་ཅད་ཐོང་ཞིག་ས་མ་ཡ་བྷྱོ་བྷྱོ་བྷྱོ་རྦད་རྦད། ཅེས་ཉི་མ་ཤར་ནས་དམར་ཐག་མ་ཆད་བར་དུ་ངག་བཅད་བཟླས་ཤིང་རམ་བུའི་ཐུན་བྲབ། ས་སྲོས་ནས་དགྲ་ཕྱོགས་སུ་ཐན་གཟུགས་རྣམས་ཁ་བསྟན་ལ་འཕང༌།
རྦད་སྔགས་བཟླས་ཐུན་བྲབ་བོ། ། དེས་ནི་དགྲ་ཡི་ཁྱིམ་དུ་ཇི་ལྟར་རྦད་པ་བཞིན་མྱུར་དུ་འོང་བ་ཐེ་ཚོམ་མེད་དོ། ། འདི་ནི་ནོར་ཆེ་ཆུང་གང་ཤོར་བའི་གཏིང་དུ་རྦད་ཀྱང་འགྲོའོ། ། ཟབ་རྒྱ། ༈ །བདུན་པ་ཇག་འཆིང་ནི། རྒྱུན་ཆེན་འབྲོང་གི་རྔ་མ། ཡུག་སའི་སྐྲ། གྲི་སྐྲ་རྣམས་ཕྱོགས་གཅིག་ཏུ་བསྒྲིལ་བའི་སྐུད་པ་མཐོ་གསུམ་ལ། རྡོ་རྗེའི་མདུད་པ་དགུ་རྒྱབ་ལ། ཨོཾ་བཛྲ་ཀཱ་ལཱ་ཡ་ཏྲི་ས་མ་ཡ།
ཆོམ་རྐུན་ཇག་པའི་བླ་ཆིངས། ཡིད་ཆིངས། སེམས་ཆིངས། སྟོབས་ནུས་རྩལ་ཆིངས། རེངས་རེངས། སརྦ་དུ་ཏྲི་འདུས་འདུས་རྦད་རྦད། ཅེས་ཁྲི་ཚོ་གཅིག་བཏབ་ལ་རང་གི་ལུས་ལ་བཏགས༑ འཇིགས་པ་ཆེ་སར་སྔགས་སྟོང་བཟླས་ལ་སྲད་བུ་ལ་བསྔགས། ས་ལ་སྔགས་བཏབ་སྟེ་འཇིགས་པའི་ཕྱོགས་སུ་གཏོར་རོ། ། དེས་ནི་འཇིགས་པ་ལས་སྐྱོབ་པར་ཐེ་ཚོམ་མེད་དོ། །
ས་མ་ཡ་རྒྱ། ༈ །བརྒྱད་པ་ཞིང་སེལ་ནི། སྔགས་དཔེའུ་རིས་ལྟར་བྲིས་ལ། དྲོད་སྨན་ཧྲིལ་ལྗོང༌། ག་པུར། གླ་རྩི། བབ་བླ། མུ་ཟི། ལྷོང་རོས། ཁྲག་སྣ།
དུག་སྣ། ས་སྣ་རྣམས་བྱུགས་ལ། ཨོཾ་བཛྲ་མ་ཧཱ་ཀཱ་ལཱ་སརྦ་ཡ་མ་ར་དུ་ཏྲི་ཏྲིག་ནན་ཧུར་ཐུཾ་ཛྭ་ལ་རཾ་ཨེ་ཡཾ་ཡཾ་རཾ་རཾ་བཾ་བཾ་ལཾ་ལཾ་འཁྲུག་འཁྲུག ། སྐོཾ་སྐོཾ། ཞེས་ཁྲི་ཚོ་གཅིག་བཟླས་ལ་གདབ། སྔགས་མཇུག་ནས་དྲིལ་ལ་རབ་ཆད་ཀྱི་རྐང་དུ་བཅུག་ལ་རེ་བས་དྲིལ་ནས་དགྲའི་ཞིང་དཀྱིལ་དུ་སྦའོ། ། དེས་ནི་ལོ་ཏོག་སྐྱེ་མི་སྲིད་དོ། ། ༈ །དགུ་པ་ཁང་སེལ་ནི། ག་པུར། དྲོད་སྨན་ཧྲིལ་འཇོང༌།
ཤིང་ཚེ་ཟད། ས་ཚེ་ཟད། རྡོ་ཚེ་ཟད། མཆོད་རྟེན་ནག་པོའི་ས་རྣམས་ལ། བཛྲ་མ་ཧཱ་ཀཱ་ལཱ་འབྱུང་བ་འཁྲུགས་འཁྲུགས། ཁྲོལ་ཁྲོལ། ཤིག་ཤིག ། ཅེས་ཁྲི་ཚོ་གཅིག་བཏབ་ལ་རྫས་ལ་བསྔགས་མཛེ་ཕོའི་རྐང་དུ་བཅུག་རེ་བས་དྲིལ་ལ། དགྲའི་ཁང་རྨང་དུ་སྦའོ། ། དེས་ནི་དགྲ་ཡི་ཁང་པ་མྱུར་དུ་འཇིག་པ་ཐེ་ཚོམ་མེད་དོ། །
ཟབ་རྒྱ་རྒྱ་རྒྱ། ༈ །བཅུ་པ་ནོར་སེལ་ནི། གོད་འདྲེའི་གཟུགས་དཔེའུ་ཆུང་ལྟར་བྲིས་པའི་ཁོང་པར་དགྲ་བོ་ཆེ་གེ་མོ་འདིའི་ནོར་ཤི་བར་གྱིས། གོད་ཁ་ཕྱེས། བརླག་ཏུ་ཆུག ། ནོར་ཟད་པར་གྱིས། མཛོད་སྟོང་པར་གྱིས། ཞེས་བྲིས་ལ་ལྷ་ཁང་འདྲེ་ཅན་གྱི་ས་དང་གཞི་བདག་གདུག་པ་ཅན་གནས་པའི་ས་རྣམས་བྱུགས་ལ་གྲི་རྐང་དུ་བཅུག་དགྲའི་བྲེས་མཐོངས་སུ་སྦ། ཕུང་ཤོར་གྱི་ས་བྲེས་དང་ནོར་ལ་གཏོར་རོ། ། དེས་ནི་ཁོ་ཡི་ནོར་ཐམས་ཅད་བརླག་པར་འགྱུར་རོ། །
ཟབ་དྷ་ཐིམ།། །། ༈ །བཅུ་གཅིག་པ་དུར་སེལ་ནི། ལིངྒ་དཔེའུ་ཆུང་ལྟར་བྲིས་པའི་ཁོང་པར། དགྲ་བོ་ཆེ་གེ་མོའི་དུར་ཁ་ཕྱེས་ཤིག ། ཤི་ཁ་ཕྱེས་ཤིག ། གཟའ་སྐར་སྤར་སྨེ་ལོ་ཟླ་ཞག་དུས་ཀྱི་དུར་ཁ་ངན་པ་ཐམས་ཅད་དགྲ་བོ་འདི་ལ་ཕྱེས་ཤིག ། དུར་འདི་དགྲ་བོ་བདུན་རྒྱུད་དང་བཅས་པའི་རོས་གང་བར་གྱིས་ཤིག ། ལྷ་སྲིན་སྡེ་བརྒྱད་ཀྱིས་དགྲ་བོ་ཆེ་གེ་མོ་འདིའི་དུར་ཁ་ཕྱེས་ཤིག ། ཅེས་བྲིས་ལ་དུག་ཁྲག་བྱུག ། ལས་བྱང་གཞུང་བསྲང་འགུགས་འདྲེན་མང་པོ་བྱས་ལ་བལྟབ།
ཤི་སྐྲས་བཅིངས་ཤིང་རབས་ཆད་ཀྱི་ཐོད་པར་བཅུག་ལ་ཕ་མེས་ཀྱི་དུར་སར་མནན་ནོ། ། དེས་ནི་དགྲ་བོའི་དུར་ཁ་ཕྱེ་སྟེ་ལོ་རེ་ལ་མི་རེ་འཆི་བར་འགྱུར་རོ། ། ༈ །བཅུ་གཉིས་པ་ཐོག་འབེབས་ནི། མི་རྟ་ཁྱི། རི་བོང་ལུག་འཕྱི་བ། སྟག་དོམ་གླང་པོ་ཆེ། གཟིག་སྦྲུལ་སྤྱང་ཀི་དྲེད་སྤྲེའུ་དེ་རྣམས་ཀྱི་ཁྲག་རིལ་བུ་དྲིལ་ཏེ་བསྐམས་ལ། ཨོཾ་མ་ཧཱ་ཀཱ་ལཱ་ཨ་མུ་ཀ་བཛྲ་ཨཱ་ཝེ་ཤ་ཡ་མཱ་ར་ཡ་དགྲ་བོ་ཆེ་གེ་མོའི་ཁང་ཐོག་ཏུ་མྱུར་དུ་ཕོབ་ཡ་བྷྱོ་བྷྱོ། ། ཞེས་འབུམ་ཚོ་གཅིག་བཏབ་ལ་རིལ་བུ་དགྲའི་ཁང་ཐོག་ཏུ་བསྲེག་གོ། ། དེས་ནི་དགྲའི་ཁང་ཐོག་ཏུ་ཐོག་འབྱུང་ངོ༌། །
ས་མ་ཡ་ཁ་ཐཾ། ༈ །བཅུ་གསུམ་པ་སེར་འབེབས་ནི། གྲི་ཁྲག ། དམེ་ཁྲག ། མཛེ་ཁྲག ། ཡུག་ཁྲག ། རྟ་ཁྲག ། ཁྱི་ཁྲག ། རྐྱང་ཁྲག ། བོང་ཁྲག །
ཕག་ཁྲག ། སྡོམ་ཤ། སྡིག་ཤ། སྦལ་ཤ། སྦྲུལ་ཤ། ལྕོང་མོའི་ཤ། ཉ་ཤ། རྩངས་པའི་ཤ། ཕྱེ་མ་ལེབ་ཀྱི་ཤ། ལྡོང་རོས།
བཙན་དུག ། བབ་བླ། གླ་རྩི། མུ་ཟི་སེར་པོ། ཤུ་དག ། གུ་གུལ། མུ་ཟི་ནག་པོ། ཟི་ར་ནག་པོ་རྣམས་བསྲེས་ལ་སེར་བའི་ཆུས་སྦྲུས་ལ་རིལ་བུ་ལུག་རིལ་ཙམ་དྲིལ་ལ་བསྐམ། ཨོཾ་ཤྲཱི་བཛྲ་མ་ཧཱ་ཀཱ་ལཱ་ཡ། གནམ་ཤིགས་ཤིགས་སེར་སེར་རཾ་རཾ།
སྤྲིན་ནག་པོ་བསྡུས་བསྡུས། སེར་བ་ཕྲི་ཧྲིལ་ཤར་ཕོབ། ཨ་ཡ་མ་དུ་རུ་ཙ་ཤ་ན་སེར་བ་ཕྲོམ་ཕྲོམ་ཧྲིལ་ཧྲིལ་ཤར་ཤར་ཕོབ་ཕོབ། ཅེས་བྱེ་བ་གཅིག་ལས་མི་ཉུང་བ་ངག་གཅད་དེ་བཟླས་ལ་རིལ་བུ་ལ་བཏབ། དེ་ནས་རིལ་བུ་དགུ་དགྲའི་ཞིང་དཀྱིལ་དུ་བསྲེགས། རིལ་བུ་ལྔ་དགྲའི་ལུང་པ་དེའི་ཆུ་མིག་དུ་སྦ། རིལ་བུ་བདུན་ཆུ་མིག་དེར་ཁྲག་སྣ་ཚོགས་ཚྭ་དང་བསྲེས་ལ་རྒྱུན་རིང་དུ་བསྐོལ་ནས་ཆུ་མིག་དུ་མགོ་མཇུག་ལྡོག ༑ དེས་ནི་དགྲའི་ལོ་ཐོག་ཐམས་ཅད་སེར་བས་འཇོམས་སོ། ། ཞག་དགུ་ལས་འགྱང་མི་སྲིད་དོ། ། ཡིད་ཆེས་སོ། །
སྡིག་ཤིན་ཏུ་ཆེའོ། ། ས་མ་ཡ། ཁ་ཐཾ། རྒྱ་རྒྱ་རྒྱ། ། ༈ །བཅུ་བཞི་པ་སད་འབེབས་ནི། ཁྱུང་སེན། མཛེ་ཕོའི་ཀླད་པ་དང་སེན་མོ། མི་རུས་མི་གཅིག་པ་བཅུ་གསུམ་གྱི་སེན་མོ་དང་སྐྲ། པི་པི་ལིང༌། ཕོ་རིལ་རྣམས་ལ།
ཨོཾ་ཤྲཱི་བཛྲ་མ་ཧཱ་ཀཱ་ལཱ་ཨ་ཡ་མ་དུ་རུ་ཙ་ཤ་ན། སྤྲིན་ཤིག ། སྤྲིན་ཁྲོལ། ཆུ་བུར་སྔོན་མོ་ཤིགས། ཆར་སྤྲིན་སྔོན་མོ་དེངས་ཕྱིར། ཆར་ཆོད་ནམ་མཁའ་ས་གཞི་མེས་བསྲེགས་རཾ། འབུམ་ཚོ་གཅིག་བསྔགས་ལ་བཏབ་ནས་དགྲའི་ཞིང་དཀྱིལ་དུ་བསྲེག་གོ། ། དེས་ནི་དགྲའི་ལོ་ཏོག་ཐམས་ཅད་སད་ཀྱིས་གཞོམ་པར་འགྱུར་རོ། ། ཟབ་རྒྱ་རྒྱ། ༈ །བཅོ་ལྔ་པ་ཟས་སྦྱོར་ཧ་ལ་ནག་པོའི་ཐབས་ནི།
བཙན་དུག ། སི་མུ་ལ། ཐར་ནུ། གཡེར་མ། ཉི་དགའ། གསེ་ཞོ། ཀ་ར། རྒུན་འབྲུམ། དན་རོག ། དོམ་མཁྲིས།
རྨ་བྱའི་མདོངས། སྟར་བུ། སྟག་མའི་མེ་ཏོག ། དབྱི་མོང་འབྲས་བུ། དྲོད་སྨན་ཧྲིལ་འཇོང༌། ག་པུར། སྦལ་རོག་ཤ་ཡི་ཁོག་སྟོད་ཉི་མས་ཚད་སྐམ་བྱས། ཁོག་སྨད་གྲིབ་མར་གྲིབ་སྐམ་བྱས་ཤིང་ཟླ་འོད་ལ་འདུག ། དེ་རྣམས་ར་རྒྱ་བོའི་མཆིན་པ་ཤིན་ཏུ་རུལ་བ་དང་སྦྱར་ཏེ་ཟངས་སྡེར་ཁ་སྤྲོད་ཀྱི་ནང་དུ་བཅུག ། དུག་སྣ་ཚོགས་ཀྱི་ལོ་མ་དང་ལུད་བསྲེས་པའི་ནང་དུ་བསྙལ་ཏེ་ལངས་པའི་ཚེ་ཟངས་སྡེར་གྱི་ཕྱི་འཇའ་འོད་སྣ་ཚོགས་འབྱུང༌།
དེ་ཚེ་ཚུར་བཏོན་ལ་ལེགས་པར་བསྐམས་ཏེ། ནམ་དགོས་པའི་དུས་སུ་དགྲ་གང་ཡིན་པ་དེ་ལ། སྲན་རྡོག་ཙམ་རེ་བཟའ་བཏུང་ལ་སྦྱར་ནས་བཏང་བས། ཕྱི་ལོ་དུས་ཚོད་དེ་མ་འཕྱུག་པར་ནད་སྣ་ཚོགས་འདུས་ནས་འཆི་བར་ཐེ་ཚོམ་མེད་དོ། ། ཤིན་ཏུ་ཟབ་བོ། ། ཁ་ཐམ། དྷ་ཐིམ། ༈ །བཅུ་དྲུག་པ་མཛེ་གཏོང་བའི་ཐབས་ནི། སྡིག་པ་ནག་པོའི་ཤ༑ བསེ་ཞོ།
བཙན་དུག ། རྒྱ་ཚྭ། དུག་སྦྲུལ་གྱི་ཤ། མཛེ་ཁྲག ། ཡུག་སའི་མངལ་ཁྲག ། དབྱི་མོང་གི་མེ་ཏོག་དེ་རྣམས་འོ་མའམ། སྦྲང་སྣོད་དང་སྦྱར་ལ་ཟངས་སྣོད་དུ་ལུད་ཀྱི་དཀྱིལ་དུ་བསྙལ་བས། ལངས་པའི་རྟགས་ནི་སྐད་པག་པག་ཟེར་བ་འབྱུང་ངོ༌། ། དེ་དགྲའི་ལུས་ཀྱི་ཆ་གང་ཡང་རུང་བར་བྱུགས་པས། ལོ་གཅིག་ལས་མི་འགྱང་བ་མཛེ་ནག་གིས་ཁྱེར་བ་ཐེ་ཚོམ་མེད།
ཤིན་ཏུ་ཟབ་བོ། ། རང་གི་ཤ་རྗེན་གྱིས་མ་རེག་པ་གལ་ཆེའོ། ། རྒྱ་རྒྱ་རྒྱཿ ཨཀྠཾ། ༈ །བཅུ་བདུན་པ་སྨྱོ་བྱེད་ནི། སི་ཏ་མུ་ལ་བསྐམས་ཏེ་ཕྱེ་མར་བཏགས་པ་ཆང་སྐྱུར་རམ། ཁམ་སྐྱུར་རམ། ཞོ་སྐྱུར་གྱི་ནང་དུ་བཙོས་ལ་རྫ་ཡི་ནང་དུ་ཕབ་བཏབ་ལ་བསྙལ་བས་ལངས་པའི་རྟགས་ནི་ཁ་ལ་བལ་ཁྲ་འབྱུང་ངོ༌། ། དེ་གྲིབ་སྐམ་བྱས་ལ་གཡེར་མ་ཉི་དགའ་གཉིས་དང༌། ཁྱིའམ་བོང་བུ་སྨྱོན་པའི་སྙིང་མིག་མཆེ་བ་དང་སྦྱར་ནས།
དགྲ་དེའི་བཟའ་བཏུང་གང་རུང་ལ་སྦྱར་ནས་བཏང་བས། མྱུར་དུ་སྨྱོ་ནས་རྒྱལ་ཁམས་སྐོར་བར་བྱེད་དོ། ། ཤིན་ཏུ་ཟབ། །། ༈ །བཅོ་བརྒྱད་པ་དུ་བ་རླུང་ཞོན་ནི། བསེ་ཞོ། བཙན་དུག ། ཐར་ནུ། ཐང་ཤིང་གི་འབུ། སྲིན་བུ་མེ་ཁྱེར། གླ་རྩི།
ལྡོང་རོས། གཡེར་མ། སྡོམ་སྡིག་སྦལ་སྦྲུལ་བཞིའི་ཤ། མཛེ་ཁྲག ། ན་ཡི་བུ་མོ་སྟག་བུང་བ། ཕྱེ་མ་ལེབ། བྱང་པ་ནག་པོ་རྣམས་སྦྱར་ཏེ། དགྲའི་མེ་ཐབ་རྣམས་སུ་བསྲེགས་པའི་དུད་པས་གང་ཁྱབ་པའི་ལུས་ཅན་ཐམས་ཅད། མིག་ལོངས་ཤིང་ཟླ་བ་དགུ་ཚུན་ལ་འགུམ་པར་ཐེ་ཚོམ་མེད་དོ། ། ས་མ་ཡ་རྒྱ་རྒྱ་རྒྱ།
༈ །བཅུ་དགུ་པ་ཀླད་སྲིན་གཏོང་ཐབས་ནི། བསེ་ཞོ། མཛེ་ཁྲག ། གཡེར་མ། ཉི་དགའ། གྲོག་མ་དམར་ནག་གི་ཤ། ཐར་ནུ་རྣམས་སྦྱར་ལ། དགྲའི་སྣ་བུག་ཏུ་བཏང་བས་ཁོའི་ཀླད་པ་སྲིན་བུ་མང་པོས་ཟོས་ནས། སྡུག་ཤིར་འགྲོ་བ་ཐེ་ཚོམ་མེད་དོ། ། ཁ་ཐཾ།
དྷ་ཐིམ། ༈ །ཉི་ཤུ་པ་ལྷོག་པ་གཏོང་བ་ནི། བསེ་ཞོ། བཙན་དུག ། ཐར་ནུ། ཤ་བའི་ཚིལ། རྟའི་ཚིལ་རྣམས་སྦྱར་ཏེ་དགྲའི་ལུས་ལ་བྱུགས་པས་གང་བྱུགས་སར་ལྷོག་པས་འཇུས་ཏེ། མྱུར་དུ་འཆི་བར་ཐེ་ཚོམ་མེད་དོ། ། ཟབ་བོ། ། རྒྱ་རྒྱ་རྒྱ།
༈ །ཉེར་གཅིག་པ་ཤ་རུལ་ཐབས་ནི། བསེ་ཞོ། བཙན་དུག ། དྭ་བའི་ལོ་མ། མིའི་ཚིལ། རའི་མར་རྣམས་སྦྱར་ཏེ། དགྲའི་ལུས་གང་དུ་བྱུགས་སར་ཁོལ་བུར་རུལ་ནས་འཆི་བར་ངེས་སོ། ། ཁ་ཐཾ། ས་མ་ཡ། ༈ །ཉེར་གཉིས་པ་ཧུར་གསོད་ནི།
བཙན་དུག ། ཐར་ནུ། གཡེར་མ་གསུམ་སྦྱར་ཏེ། དགྲའི་བཟའ་བཏུང་དང་སྦྱར་ནས་བཏང་བས་དེ་མ་ཐག་ཏུ་འཆིའོ། ། ཤིན་ཏུ་མྱུར་རོ། ། ཟབ་བོ། རྒྱ་རྒྱ་རྒྱ། ༈ །ཉེར་གསུམ་པ་འབྲུག་གཏད་ནི། གཡེར་མ། ཉི་དགའ།
མེ་ཏོག་ཨུག་ཆོས། རི་བོང་གི་སྨ་ར་རྣམས་སྦྱར་ཏེ། དགྲའི་བཟའ་བཏུང་དང་སྦྱར་ནས་བཏང་བས། འབྲུག་བསྟུད་བསྟུད་པར་བརྒྱ་རྩ་ལས་མི་ཉུང་བ་ཡོང་ངེས་སོ། ། ཤིན་ཏུ་ཉམས་མཚར་རོ། རྒྱ་རྒྱ་རྒྱ། དེ་ལྟར་གདམས་པ་ཉེར་གསུམ་པོ་འདི་རེ་རེས་ཀྱང་དགྲ་བོ་རེ་རེ་སྒྲོལ་ནུས་པའི་གདམས་པ་ཁེར་ཚུག་ཐུབ་པ་ཤ་སྟག་ཡིན་ཞིང་མང་པོ་བསྒྲིལ་ནས་བསྲེ་ལྷད་བྱེད་དགོས་པ་ནི་མ་ཡིན་ནོ། ། འདི་རྣམས་ཀྱི་ལས་བྱེད་པ་ལ་མགོན་པོ་བརྒྱད་ཀྱི་བསྙེན་ཚད་ཐེམས་པ་གལ་ཆེའོ། ། ཤིན་ཏུ་ཟབ་པའི་གདམས་པ་དགྲ་བོ་སྒྲོལ་བྱེད་འདི་རྣམས་མགོན་པོ་བརྒྱད་ཀྱི་ལས་མཐའ་དགེ་སློང་དྷརྨ་ཀཱིརྟིས་ཤར་ཀཿཐོག་ཏུ་སྦྱར་བའོ།། །། མངྒ་ལཾ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
