གསུང་འབུམ། ཆོས་ཀྱི་གྲགས་པ།
པོད ༡༠
སྒྲུབ་ཆེན་བཀའ་བརྒྱད་ཉང་ལུགས་ཀྱི་དཀྱིལ་འཁོར་གྱི་ཚོན་ཡིག་ལྷ་མཚན་ཤེས་ལྡན་མཁས་པ་ཀུན་གྱི་དགོངས་རྒྱན།
༄༅། །སྒྲུབ་ཆེན་བཀའ་བརྒྱད་ཉང་ལུགས་ཀྱི་དཀྱིལ་འཁོར་གྱི་ཚོན་ཡིག་ལྷ་མཚན་ཤེས་ལྡན་ མཁས་པ་ཀུན་གྱི་དགོངས་རྒྱན་ཞེས་བྱ་བ་བཞུགས་སོ།། དབང་བསྒྱུར་དབང་མཛད་ཆོས་སྐུ་ཀུན་ཏུ་བཟང༌། ། གདུང་ཚབ་བསྟན་པའི་ཉི་མ་རིག་འཛིན་བརྒྱད། ། ཀུན་གྱི་བཅུད་འཆང་སློབ་དཔོན་པདྨ་ལ། ། སྒོ་གསུམ་དང་བའི་ངང་ནས་ཕྱག་བགྱིའོ། ། འདིར་སྒྲུབ་ཆེན་བཀའ་བརྒྱད་ཉང་ལུགས་ཀྱི་དཀྱིལ་འཁོར་གྱི་ཚོན་ཡིག་དང་ལྷ་མཚན་ནི། དང་པོ་སྐྱ་ཐིག་མན་ངག་ལུགས་སུ་ཡོད་པ་ལྟར་བྱས་ལ། གང་དགོས་གཤེར་ཐིག་གིས་མནན་ཟིན་པ་དང༌། ཚོན་བཀྱེ་བ་ནི། དབུས་ཆེ་མཆོག་གི་དཀྱིལ་འཁོར་སྤྱི་ལྟར་ལས།
དབུས་འཁོར་ལོ་རྩིབས་བཞི་གྲུ་ཆད་ཁྱམས་དང་བཅས་པ་ལ། ལྟེ་བ་གྲུ་གསུམ་དམར་པོ། དབུས་སུ་ཚོམ་བུ་སྨུག་ནག་ཟླ་གམ་གསུམ་མཛེས་ཚོན། རྩིབས་བཞི་སྔོན་པོ་ལ། མདུན་གཡས་རྒྱབ་གཡོན་རྣམས་སུ་ཚོམ་བུ་སྨུག་སེར་མཐིང་ལྗང་རྣམས་རིམ་བཞིན་དང༌། རྩིབས་མཚན་མཛེས་ཚོན། གྲུ་ཆད་ཕྱོགས་མདོག ། ཁྱམས་ཕྱོགས་མདོག་ལ་ཚོམ་བུ་སྔོན་པོ་བཅུ། སྒོ་བཞིར་ཚོམ་བུ་ཕྱོགས་མདོག་བཞི། རྩིག་པ་ལྗང་གུ།
འདོད་སྣམ་དམར་པོ། ཕ་གུ་སེར་པོ། དྲ་ཕྱེད་ནག་པོ། བ་ཀུ་ལི་སྔོན་པོ། མདའ་ཡབ་དཀར་པོ༑ ཀ་བ་ཕྱོགས་མདོག ། ཀ་རྒྱན་མཛེས་ཚོན། རྟ་བབས་བཞིའི་ནང་ན་ས་ཆུ་མེ་རླུང༌། མིག་གསུམ་ཕྱོགས་མདོག ། རྭ་རྩེ་མཛེས་ཚོན།
རྡོ་ར་ཕྱོགས་མདོག ། འཁོར་ཡུག་ནང་མ་ལ་པདྨ་སྣ་ཚོགས། ཕྱི་མཛེས་ཚོན་ལ་ཚོམ་བུ་བརྒྱད། རྡོ་རྗེའི་གདུང་བརྒྱད་གཞི་མ་ནག་པོ། རྡོ་རྗེ་སེར་པོ་རྣམས་སོ༑ ༑ ཡང་དག་གི་དཀྱིལ་འཁོར་དབུས་ཆོས་འབྱུང་སྔོན་པོ་ལ་ཚོམ་བུ་སྔོན་པོ། རྩིབས་བཞི་དམར་སྐྱ་ལ་ཚོམ་བུ་མདུན་ནས་མཐིང་སེར་དམར་ལྗང་བ། རྩིབས་མཆན་མཛེས་ཚོན། ཁྱམས་ཕྱོགས་མདོག་ལ་ཚོམ་བུ་སྣ་ཚོགས་བཅུ་དྲུག ། སྒོ་བཞིར་ཚོམ་བུ་ཕྱོགས་མདོག་བཞི།
རྩིག་པ་སོགས་སྔར་ལྟར་ལ། འཁོར་ཡུག་ཕྱི་མ་ཚོམ་བུ་ཉེར་བརྒྱད་རྣམས་སོ། ། གཤིན་རྗེ་ལ་དབུས་གྲུ་གསུམ་དམར་པོ་ལ་ཚོམ་བུ་སེར་པོ། རྩིབས་བཞི་ལ་ཚོམ་བུ་མདུན་ནས་ཕྱོགས་མདོག་བཞི། ཁྱམས་ལ་ཚོམ་བུ་སྣ་ཚོགས་བཅུ་གཉིས། སྒོ་བཞིར་ཚོམ་བུ་ཕྱོགས་མདོག་བཞི། རྩིག་པ་སོགས་སྔར་ལྟར་ལ། འཁོར་ཡུག་ཕྱི་མ་ལ་ཚོམ་བུ་སྣ་ཚོགས་བཅོ་བརྒྱད་དོ༑ ༑ རྟ་མགྲིན་ལ་དབུས་གྲུ་གསུམ་ལྗང་སྐྱ་ལ་ཚོམ་བུ་དམར་པོ། རྩིབས་བཞི་ལ་མདུན་ནས་ཚོམ་བུ་ཕྱོགས་མདོག་བཞི།
ཁྱམས་ལ་ཚོམ་བུ་སྣ་ཚོགས་བརྒྱད། སྒོ་བཞིར་ཚོམ་བུ་ཕྱོགས་མདོག་བཞི། རྩིག་པ་སོགས་སྔར་ལྟར་ལ། འཁོར་ཡུག་ཕྱི་མ་ལ་ཚོམ་བུ་སྣ་ཚོགས་ཉེར་བརྒྱད་དོ། ། ཕུར་པ་ལ་དབུས་གྲུ་གསུམ་ལ་ཚོམ་བུ་ལྗང་ནག ། རྩིབས་བཞི་ལ་མདུན་ནས་ཚོམ་བུ་དཀར་སེར་དམར་ལྗང་བཞི། ཁྱམས་ལ་ཚོམ་བུ་སྔོན་པོ་བཅུ། སྒོ་བཞིར་ཚོམ་བུ་ཕྱོགས་མདོག ། རྩིག་པ་སོགས་སྔར་ལྟར་ལ། འཁོར་ཡུག་ཕྱི་མ་ལ་ཚོམ་བུ་སྣ་ཚོགས་བཅུ་དྲུག་གོ། །
མ་མོ་རྦོད་གཏོང་ལ་དབུས་གྲུ་གསུམ་ལ་ཚོམ་བུ་སྔོ་སྐྱ། རྩིབས་བཞི་ལ་ཚོམ་བུ་ཕྱོགས་མདོག་བཞི། ཁྱམས་ལ་ཚོམ་བུ་སྣ་ཚོགས་བདུན་ཅུ་རྩ་བཞི། སྒོ་བཞིར་ཚོམ་བུ་ཕྱོགས་མདོག་བཞི། རྩིག་པ་སོགས་སྔར་ལྟར་ལ། འཁོར་ཡུག་ཕྱི་མ་ལ་ཚོམ་བུ་སྣ་ཚོགས་བརྒྱད་ཅུ་རྩ་བརྒྱད་དོ། ། རིག་འཛིན་ལ་དབུས་གྲུ་གསུམ་ལ་ཚོམ་བུ་དཀར་པོ། རྩིབས་བཞི་ལ་ཚོམ་བུ་ཕྱོགས་མདོག་བཞི། ཁྱམས་ལ་ཚོམ་བུ་བརྒྱད། སྒོ་བཞིར་ཚོམ་བུ་ཕྱོགས་མདོག །
རྩིག་པ་སོགས་སྔར་ལྟར་ལ། འཁོར་ཡུག་ཕྱི་མ་ལ་ཚོམ་བུ་སྣ་ཚོགས་ཉེར་གཅིག་གོ། ། འཇིག་རྟེན་མཆོད་བསྟོད་ལ་དབུས་གྲུ་གསུམ་ལ་ཚོམ་བུ་མཐིང་ནག ། རྩིབས་བཞི་ལ་ཚོམ་བུ་མཐིང་ག་བཞི། ཁྱམས་ལ་ཚོམ་བུ་མཐིང་ག་ཉེར་གཉིས། སྒོ་བཞི་ལ་ཚོམ་བུ་མཐིང་ག་བཞི། རྩིག་པ་སོགས་སྔར་ལྟར་ལ། འཁོར་ཡུག་ཕྱི་མ་ལ་ཚོམ་བུ་སྣ་ཚོགས་བརྒྱད་བཀོད་དོ། ། དམོད་པ་དྲག་སྔགས་ལ་དབུས་གྲུ་གསུམ་ལ་ཚོམ་བུ་ནག་པོ། རྩིབས་བཞི་ལ་ཚོམ་བུ་ནག་པོ་བཞི།
ཁྱམས་ལ་ཚོམ་བུ་ནག་པོ་བརྒྱད། སྒོ་བཞིར་ཚོམ་བུ་ནག་པོ་བཞི། རྩིག་པ་སོགས་སྔར་ལྟར་ལ། འཁོར་ཡུག་ཕྱི་མ་ལ་ཚོམ་བུ་ནག་པོ་བརྒྱད་དོ། ། དེ་ནས་རྡོ་རྗེའི་གདུང་གི་ཕྱིའི་ཁྱམས་ཆེན་ནང་མ་ལ། ཤར་དུ་ཚོམ་བུ་དཀར་པོ་བདུན། ལྷོར་སེར་པོ་བདུན། ནུབ་ཏུ་དམར་པོ་བདུན། བྱང་དུ་ལྗང་གུ་བདུན་རྣམས་བཀོད་ཅིང༌། རྩིག་པ་ཁ་དོག་ལྔ་ལྡན།
འདོད་སྣམ་དམར་པོ་ལ་ཚོམ་བུ་བཅུ་དྲུག ། ཕ་གུ་སེར་པོ། དྲ་ཕྱེད་རྒྱུ་མའི་ལྡ་ལྡི་ལ་ཙིཏྟའི་ཕོ་ལོང་འཕྱང་བ། བ་ཀུ་ལི་སྔོན་པོ་ལ་ལག་པའི་མདའ་ཡབ། ཞིང་ཆེན་གྱི་ཀ་བ་ལ་ཀ་རྒྱན་ཕྱོགས་མདོག ། རྟ་བབས་སྣམ་བུ་བཅུ་གཅིག་སྟེ། ནང་ནས་གསེར་སེར་པོ། ཤར་བུ་སྔོན་པོ། རིན་ཆེན་དམར་པོ། རྨིག་པ་ལྗང་གུ།
མུན་པ་ནག་པོ། ཝ་རཎྜ་སེར་པོ། མུན་པ་ནག་པོ། ཤར་བུ་སྔོན་པོ། རིན་ཆེན་དམར་པོ། རྨིག་པ་ལྗང་གུ། མདའ་ཡབ་དཀར་པོ་ལ་ནག་པོའི་པདྨ་ཕྱེད་པ། རྭ་རྩེ་ཕྱོགས་མདོག ། རྡོ་ར་ཕྱོགས་མདོག ། གུ་ཎ་ཧ་རི་ཕྱོགས་མདོག །
ཁྱམས་ཆེན་ཕྱོགས་མདོག་ལ། ཕྱོགས་རེ་རེར་བཀྲ་ཤིས་རྟགས་བརྒྱད། གདུགས་རྒྱལ་མཚན་འཕན་རྣམས་ཀྱིས་ཕྱུག་པར་བྱའོ། ། དེ་ནས་བཀའ་སྡོད་ཀྱི་འཁོར་ཡུག་ལ་ཚོམ་བུ་སྣ་ཚོགས་མདོག་སྟོང་ཕྲག་བདུན་དང་བརྒྱད་ཅུ་རྩ་བརྒྱད། དེའི་ཕྱིར་པདྨ་སྣ་ཚོགས། དེའི་ཕྱིར་དུར་ཁྲོད་ཀྱི་གཞི་ནག་པོ་ལ་ཆུ་བརྒྱད་ཀྱིས་ཕྱེ་བ། དེའི་ཕྱིར་འཁོར་ལོ་སེར་པོ་རྩིབས་སྟོང་ཕྲག ། དེའི་ཕྱིར་གཞི་མ་དཀར་པོ་ལ་རྡོ་ར་སྔོན་པོ། དེའི་ཕྱིར་མེ་རི་ཁ་དོག་སྣ་ཚོགས་པ་གཡས་སྐོར་དུ་འབར་བ་བྲིའོ། ། གོང་གི་དཀྱིལ་འཁོར་དགུ་ལ་ཚོན་ཡིག་ཏུ་མ་ཐེབས་པ་རྣམས་ནི་མཛེས་ཚོན་དང༌།
ཚོན་ཡིག་འདིར་ཐེབས་པ་ཐམས་ཅད་ནི་འདི་ཁོ་ན་ལྟར་བྱས་པས་ལེགས་པར་འགྲུབ་ཅིང༌། ཁ་ཅིག་རང་གི་རིག་བཟོ་དང་ཤེས་རབ་ཀྱིས་བཟོས་ཟིན་པ་དང༌། དཀྱིལ་འཁོར་གྱི་མན་ངག་ཐིག་ཏུ་ཁག་འདོགས་པ་དག་འབྱུང་བ་ནི་བསྟན་པའི་ཕུང་འདྲེ་དང་བ་ཀུ་ལི་ལྟ་བུ་སྟེ། དེ་དག་ནི་མ་ཡིན་པའི་ཕྱིར་རོ། ། ཞེས་པ་འདིའང་རང་གི་བརྗེད་བྱང་དུ་བཀའ་བརྒྱད་བདེ་གཤེགས་འདུས་པ་ཉང་ལུགས་ཀྱི་དབང་སྒྲོམ་དང༌། པྲ་ཁྲིད་དང༌། ལས་བྱང༌། ཐིག་རྩ། དབང་བུམ་སོགས་ནས་ལེགས་པར་བཏུས་ཏེ་རང་གི་ཟིན་བྲིས་སུ་བགྱིས་པ་ལགས་ཏེ། འདི་ལ་ནོར་འཁྲུལ་བྱུང་ན་བདེ་འདུས་ཞི་ཁྲོའི་ཚོགས་ལ་བཟོད་པར་གསོལ་ཞིང༌།
ཤེས་ལྡན་བསྟན་པའི་ཁུར་འདེགས་ཀུན་གྱི་ཕྱག་གི་ཟློས་གར་བསྒྱུར་བའི་ཕྱི་མོར་གྱུར་ཅིག། །། སརྦ་མངྒ་ལཾ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
