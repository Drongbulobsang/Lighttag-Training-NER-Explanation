གསུང་འབུམ། ཆོས་ཀྱི་གྲགས་པ།
པོད ༡༤
ལམ་ཟབ་བླ་མ་སྒྲུབ་པའི་ཁ་སྐོང་ལས་བྱང་ཡིད་བཞིན་ནོར་བུ།
༄༅། །ལམ་ཟབ་བླ་མ་སྒྲུབ་པའི་ཁ་སྐོང་ལས་བྱང་ཡིད་བཞིན་ནོར་བུ་ཞེས་བྱ་བ་བཞུགས་སོ།། ལམ་ཟབ་བླ་མ་སྒྲུབ་པའི་ལས་བྱང་ཡིད་བཞིན་ནོར་བུ་ཞེས་བྱ་བ། བླ་མ་དང་ལྷག་པའི་ལྷ་ལ་ཕྱག་འཚལ་ལོ། ། བླ་སྒྲུབ་བཞིའི་དབང་ལུང་རྫོགས་རིམ་གྱི་རིམ་པ་ལེགས་པར་མནོས་ཤིང་རྒྱུན་ཁྱེར་རྒྱས་བསྡུས་གང་རུང་ལ་ཡི་དམ་ཆག་མེད་དུ་བྱེད་པ་དག་གིས། ཟླ་བ་གང་ཡང་རུང་བའི་ཚེས་བརྒྱད་དང༌། བཅུ། བཅོ་ལྔ། ཉེར་ལྔ། གནམ་གང་སོགས་དུས་དགེ་བ་རྣམས་སམ། རང་གི་རྩ་བའི་བླ་མའི་དུས་མཆོད་སོགས་ཀྱི་ཚེ་མཎྜལ་མཆོད་ཅིང་ཚོགས་ཀྱི་འཁོར་ལོ་བགྱི་བར།
གནས་དབེན་པར་བླ་སྒྲུབ་བཞི་ཡི་བྲིས་སྐུའི་མདུན་དུ་མཎྜལ་དྲི་བཟང་གིས་སྦགས་པའི་དབུས་སུ་འབྲུ་སྨན་རིན་པོ་ཆེའི་ཚོམ་བུ་ཆེ་བ་གཅིག་བཀོད་པའི་མདུན་དུ་མཆོད་གཏོར། ཤ་ལྔ་བདུད་རྩི་ལྔས་སྦགས་པའི་ནང་མཆོད། ཆུ་བཞི་ཉེར་སྤྱོད་ལྔ། ཚོགས་རྫས་རྣམས་བཤམས། རྡོར་དྲིལ་སོགས་ཉེར་མཁོ་འདུ་བྱས། སྟན་བདེ་བར་འཁོད་ནས་སྐྱབས་སེམས་ཚངས་གནས་སྔོན་དུ་འགྲོ་བས། རྡོ་རྗེ་ཧཱུྂ་དང་རྡོ་རྗེ་ལས་སྐྱེས་པའི་རྡོ་རྗེ་སེམས་དཔར་གསལ་བ་དེ་ཡོངས་སུ་གྱུར་པ་ལས་རྡོ་རྗེར་གྱུར། ཨོཾ་མ་ཧཱ་བཛྲ་ཧཱུྂ། ཞེས་གཡས་པའི་མཐེབ་སྲིན་གྱིས་བླངས་ལ་སྙིང་ཁར་བཟུང་ཞིང༌། ཨོཾ་སརྦ་ཏ་ཐཱ་ག་ཏ་སིདྡྷི་བཛྲ་ས་མ་ཡ་ཏིཥྛ་ཨེ་ཥ་སྟྭཾ་དྷ་ར་ཡཱ་མི་ཧིཿ
ཧི་ཧི་ཧི་ཧི་ཧཱུྂ་ཧཱུྂ་ཧཱུྂ་ཕཊ་སྭཱ་ཧཱ། ཞེས་བརྗོད། དྲིལ་བུ་ཨཿདང་དྲིལ་བུ་ལས་སྐྱེས་པའི་ཡུམ་རྡོ་རྗེ་སྙེམས་མ་དེ་ཡོངས་སུ་གྱུར་པ་ལས་དྲིལ་བུར་གྱུར། ཨོཾ་བཛྲ་གྷཎྚ་ཧོཿ ཞེས་གཡོན་པའི་མཐེབ་སྲིན་གྱིས་བླངས་ལ་ཁ་ནང་དུ་ཕྱོགས་པ་དཀུར་བཞག ། སླར་རྡོ་རྗེ་སྔར་ལྟར་དང་དྲིལ་བུ་ནང་གི་ཕྱོགས་མཚམས་བརྒྱད་དུ་ལྕེ་བསྐྱོད་ཅིང་སྒྲ་འབྱིན་པར། ཨོཾ་བཛྲ་དྷརྨ་ར་ཎི་ཏ། པྲ་ར་ཎི་ཏ། སཾ་པྲ་ར་ཎི་ཏ། སརྦ་བུདྡྷ་ཀྵེ་ཏྲ་པྲ་ཙ་ལི་ནི།
པྲཛྙཱ་པཱ་ར་མི་ཏཱ། ནཱ་ད་སྭ་བྷཱ་ཝ། བཛྲ་སཏྭ་ཧྲྀ་ད་ཡ། སནྟོ་ཥ་ནི་ཧཱུྂ་ཧཱུྂ་ཧཱུྂ་ཧོཿཧོཿཧོཿསྭཱ་ཧཱ། ཞེས་བྱིན་གྱིས་བརླབས། ནང་མཆོད་བསང་སྦྱངས། སྟོང་པའི་ངང་ལས་ཡཾ་ལས་རླུང༌། རཾ་ལས་མེའི་དཀྱིལ་འཁོར་གྱི་སྟེང་དུ། ཀཾ་ལས་ཐོད་པའི་སྒྱེད་པུ་གསུམ་གྱི་སྟེང་དུ་ཨ་ལས་ཐོད་པ་ཕྱི་དཀར་ལ་ནང་དམར་བའི་ནང་དུ། དབུས་དང་ཕྱོགས་བཞིར་མཱུ་བི་ར་ཤུ་མ་རྣམས་ལས་དྲི་ཆེན་དྲི་ཆུ་རཀྟ་བྱང་སེམས་ཀླད་པ་རྣམས་ཨོཾ་ཧཱུྂ་ཏྲཱཾ་ཧྲཱིཿཨཱཿས་མཚན་པའི་དབུས་དང༌།
མཚམས་བཞིར་ན་ད་གོ་ཧ་ཀུ་ལས་མི་རྟ་བ་ལང་གླང་ཆེན་ཁྱིའི་ཤ་རྣམས་བཱཾ་ལཱཾ་མཱཾ་པཱཾ་ཏཱཾ་གྱིས་མཚན་པའི་ཁ་གཅོད་ཟླ་བ་ཉ་གང་བར་གཡས་སྐོར་དུ། ཨ་ཨཱ། ཨི་ཨཱི། ཨུ་ཨཱུ། རྀ་རཱྀ། ལྀ་ལཱྀ། ཨེ་ཨཻ། ཨོ་ཨཽ། ཨཾ་ཨཿ དཀར་པོ་དང༌།
གཡོན་སྐོར་དུ། ཀ་ཁ་ག་གྷ་ང༌། ཙ་ཚ་ཛ་ཛྙ་ཉ། ཊ་ཋ་ཌ་ཌྷ་ཎ། ཏ་ཐ་ད་དྷ་ན། པ་ཕ་བ་བྷ་མ། ཡ་ར་ལ་ཝ། ཤ་ཥ་ས་ཧ་ཀྵཿདམར་པོས་བསྐོར་བའི་དབུས་སུ་ཨོཾ་ཨཱཿཧཱུྂ་བརྩེགས་མར་གནས་པ། རང་གི་སྣ་བུག་གི་རླུང་ཧཱུྂ་ཧཱུྂ་ཞེས་བུས་པས་རླུང་གཡོས་མེ་སྦར་ཐོད་པ་དྲོས་རྫས་ཁོལ་མ་དག་པའི་དངོས་པོ་ཐམས་ཅད་སྦྱངས། ཡིག་གསུམ་དབྱངས་གསལ་ལས་འོད་འཕྲོས་པས་ཕྱོགས་བཅུའི་རྒྱལ་བ་མཆོད།
བྱིན་རླབས་འོད་ཟེར་གྱི་རྣམ་པ་བསྡུས་པ་ཡིག་འབྲུ་ལ་ཐིམ་མ་ཐག ། ཡིག་འབྲུ་ཟླ་བ་དང་བཅས་པ་འོད་དུ་ཞུ་བ་བདུད་རྩི་ལ་འདྲེས་པས་བདུད་རྩིའི་རྒྱ་མཚོ་ཆེན་པོར་གྱུར་བར་བསམ། ཨོཾ་ཨཱཿཧཱུྃ། གསུམ་བརྗོད། སྔོན་འགྲོའི་གཏོར་མ་བདུད་རྩི་ལྟར་བྱིན་གྱིས་བརླབས་ནས་རྡོར་ཐལ་ཁ་ཕྱེ་བའི་རྒྱས། ཨོཾ་ཁ་ཁ་ཁཱ་ཧི་ཁཱ་ཧི། སརྦ་ཡཀྵ། རཱཀྵ་ས། བྷཱུ་ཏ། པྲེ་ཏ།
པི་ཤཱ་ཙཱ། ཨུནྨཱ་ད། ཨ་པ་སྨ་ར་ཌཱ་ཀ་ཌཱ་ཀི་ནྱ་དཱ་ཡ་ཨི་མཾ་བ་ལིཾ་གྲྀཧྞནྟུ། ས་མ་ཡ་རཀྵནྟུ། མ་མ་སརྦ་སིདྡྷི་མྨེ་པྲ་ཡཙྪནྟུ། ཡ་ཐེ་བཾ། ཡ་ཐཻཥྚཾ། བྷུཉྫ་ཐ། པི་བ་ཐ། ཛི་གྷྲ་ཐ།
མཱ་ཏི་ཀྲ་མ་ཐ། མ་མ་སརྦ་ཀཱརྟ་ཡ་སཏྶུ་ཁཾ་བི་ཤུདྡྷ་ཡ་ས་ཧཱ་ཡི་ཀཾ་བྷ་ཝནྟུ་ཧཱུྂ་ཧཱུྂ་ཕཊ་སྭཱ་ཧཱ། གསུམ་དང༌། དབང་པོ་གཤིན་རྗེ་ཆུ་ཡི་ལྷ། ། གནོད་སྦྱིན་མེ་ལྷ་རླུང་གི་བདག ། དབང་ལྡན་ཉི་ཟླ་ལྟོ་འཕྱེ་དང༌། ། ལྷ་ཀླུ་ལྷ་མིན་སྲིན་པོ་དང༌། ། འབྱུང་པོ་ཡི་དྭགས་ཤ་ཟའི་ཚོགས། ། སྨྱོ་བྱེད་རྗེད་བྱེད་མཁའ་འགྲོ་དང༌༑ ༑ མ་མོ་ལ་སོགས་གདོན་གྱི་ཚོགས། །
མ་ལུས་པ་ནི་ཐམས་ཅད་དག ། འདིར་གཤེགས་བདག་ལ་དགོངས་སུ་གསོལ། ། མཆོད་སྦྱིན་གཏོར་མ་འདི་བཞེས་ལ། ། རྣལ་འབྱོར་བདག་ཅག་འཁོར་བཅས་ལ། ། ནད་མེད་ཚེ་དང་དབང་ཕྱུག་དང༌། ། དཔལ་དང་གྲགས་དང་སྐལ་པ་བཟང༌། ། ལོངས་སྤྱོད་རྒྱ་ཆེན་ཀུན་ཐོབ་ཅིང༌། ། ཞི་དང་རྒྱས་ལ་སོགས་པ་ཡི། ། ལས་ཀྱི་དངོས་གྲུབ་བདག་ལ་སྩོལ། ། དམ་ཚིག་ཅན་གྱིས་བདག་ལ་སྲུངས། །
དངོས་གྲུབ་ཀུན་གྱི་བཀའ་དྲིན་སྩོལ། ། དུས་མིན་འཆི་དང་ནད་རྣམས་དང༌། ། གདོན་དང་བགེགས་རྣམས་ཞི་བར་མཛོད། ། རྨི་ལམ་ངན་དང་མཚན་མ་ངན། ། བྱད་སྟེམས་ངན་པ་མེད་པར་མཛོད། ། འཇིག་རྟེན་བདེ་ཞིང་ལོ་ལེགས་དང༌། ། འབྲུ་རྣམས་འཕེལ་ཞིང་ཆོས་འཕེལ་བ། ། བདེ་ལེགས་ཐམས་ཅད་འགྲུབ་པ་དང༌། ། ཡིད་ལ་འདོད་པ་ཀུན་འགྲུབ་མཛོད། ། ཅེས་རོལ་མོ་དང་བཅས་གཏོར་མ་གཙང་སར་དོར།
མཆོད་པ་བསང་སྦྱངས། སྟོང་པའི་ངང་ལས་ཨ་ལས་དུང་ཆེན་གྱི་སྣོད་རྣམས་སུ། ། མཆོད་ཡོན། ཞབས་བསིལ། བསང་གཏོར། ཞལ་བསིལ། མེ་ཏོག ། བདུག་སྤོས། མར་མེ། དྲི་ཆབ།
ཞལ་ཟས། རོལ་མོ་ལ་སོགས་པ། མཆོད་པའི་ཡོ་བྱད་དངོས་འབྱོར་ཡིད་སྤྲུལ་མ་ཚང་བ་མེད་པ་རྣམས་ངོ་བོ་ཆོས་ཉིད། རང་བཞིན་སྟོང་པ། རྣམ་པ་འདོད་ཡོན། བྱེད་ལས་རྩ་བརྒྱུད་བླ་མ་ཡི་དམ་མཁའ་འགྲོ་དམ་ཅན་རྒྱ་མཚོའི་ཚོགས་ཐམས་ཅད་དགྱེས་པ་སྐྱེད་ནུས་པའི་མཆོད་སྤྲིན་བསམ་གྱིས་མི་ཁྱབ་པར་གྱུར། ཨོཾ་བཛྲ་ཨརྒྷཾ་ཨཱཿཧཱུྂ། ཨོཾ་བཛྲ་དང༌། ཨཱཿཧཱུྂ་ཐོག་མཐར་སྦྱར་ལ། ཨཱ་ཙ་མཱ་ནཾ།
པྲོཀྵ་ཎཾ། པཱ་དྱཾ། པུཥྤཾ། དྷཱུ་པཾ། ཨཱ་ལོ་ཀཾ། གནྡྷཾ། ནཻ་ཝི་དྱཾ། ཤཔད་སྦྱར་བའི་སྔགས་རྒྱས་བྱིན་གྱིས་བརླབས། བྱང་ཆུབ་སྙིང་པོར་མཆིས་ཀྱི་བར། ། དཀོན་མཆོག་གསུམ་ལ་བདག་སྐྱབས་མཆི། །
གསུམ་བརྗོད། བདག་བསྐྱེད་ནི། རང་རྡོ་རྗེ་སེམས་དཔར་གསལ་བའི་ཐུགས་ཀ་ནས་འོད་འཕྲོས་པས། རྡོ་རྗེའི་ས་གཞི་སོགས་ནས། ནཱ་ད་ཡང་མི་དམིགས་པར་གྱུར་གྱི་བར་རྒྱུན་འཁྱེར་རྒྱས་པ་ལྟར་ཉམས་སུ་བླང༌། སླར་ཡང་རང་ཉིད་རྡོ་རྗེ་སེམས་དཔའ་གཡས་རྡོ་རྗེ་ཐུགས་ཀར་གཏོད་ཅིང༌། གཡོན་དྲིལ་བུ་དཀུར་བརྟེན་པ། དར་དང་རིན་པོ་ཆེས་བརྒྱན་པ། སེམས་སྐྱིལ་གྱིས་བཞུགས་པའི་གནས་གསུམ་ཡི་གེ་གསུམ་གྱིས་མཚན་པར་གྱུར་པར་དམིགས། ཡང་རྒྱུན་འཁྱེར་རྒྱས་པ་མ་ཐུབ་ཚེ།
རྒྱུན་ཁྱེར་ཆུང་བ་བྱས་ཀྱང་རུང་ཙམ་ཡིན་ནོ། ། མདུན་བསྐྱེད་བསྒྲུབ་པ་ནི། བསང་སྦྱངས། མདུན་གྱི་མཎྜལ་དངོས་པོ་དང་དངོས་མིན་གྱི་མཚན་མར་འཛིན་པའི་མཐའ་ཐམས་ཅད་དང་བྲལ་བ་སྟོང་པ་ཆེན་པོར་འབྱམས་ཀླས་པའི་ངང་ལས་བསྲུང་བའི་འཁོར་ལོ་ཡངས་ཤིང་རྒྱ་ཆེ་བའི་ནང་དུ། ཨེ་ལས་ཆོས་འབྱུང་གི་དབུས་སུ་རླུང་མེ་ས་ཆུ་རི་རབ་ཀྱི་སྟེང་དུ་ཧཱུྂ་ལས་སྣ་ཚོགས་རྡོ་རྗེ་རྩེ་མོ་བཅུ་གཉིས་པ་ཕྱོགས་ཀྱི་མདོག་ཅན་གྱི་ལྟེ་བར། པཾ་ལས་སྣ་ཚོགས་པདྨ་འདབ་མ་སོ་གཉིས་པའི་ལྟེ་བར། བྷྲཱུཾ་ལས་རིན་པོ་ཆེ་སྣ་ལྔ་ལས་གྲུབ་པའི་དཀྱིལ་འཁོར་གྲུ་བཞི་སྒོ་བཞི་རྟ་བབས་རྒྱན་ལ་སོགས་པ་མཚན་ཉིད་ཐམས་ཅད་ཡོངས་སུ་རྫོགས་པ། ནང་ཕྱོགས་ཀྱི་མདོག་ཅན་གྱི་ཕྱི་རོལ་དུ་སྣ་ཚོགས་པདྨ་དང་རྡོ་རྗེའི་ར་བའི་ཕྱི་རོལ་དུ་ཡེ་ཤེས་ཀྱི་མེ་དཔུང་འབར་ཞིང་འཕྲོ་བའི་ཕྱོགས་མཚམས་བརྒྱད་དུ་དུར་ཁྲོད་ཆེན་པོ་བརྒྱད་ཀྱིས་ཡོངས་སུ་བསྐོར་བའི་གཞལ་ཡས་ཁང་གི་ནང་དུ་འཁོར་ལོ། རྡོ་རྗེ། རིན་ཆེན།
པདྨ། རྒྱ་གྲམ་གྱིས་བཏེག་པའི་རིན་པོ་ཆེའི་ཁྲི་ཡངས་ཤིང་རྒྱ་ཆེ་བའི་སྟེང་དུ་ཞེས་པ་ནས། ཐམས་ཅད་ཀྱང་སྣང་ལ་རང་བཞིན་མ་གྲུབ་པ་ཏིལ་གྱི་མར་མེ་ལྟ་བུར་གསལ་བར་གྱུར་པར་བསམ། ཞེས་པའི་བར་རྒྱུན་འཁྱེར་རྒྱས་པ་ཁོ་ན་ལྟར་ལ། རང་ཉིད་ཅེས་པ་རྣམས་དོར། དེ་ལྟར་གསལ་བའི་སྟེང་གི་ནམ་མཁའི་ཆ་ལ་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་དང༌། དེའི་འོག་ཏུ་བསྐལ་པ་བཟང་པོའི་སངས་རྒྱས་སྟོང་དང༌། ཡུམ་ཆེན་མོ་ཤེས་རབ་ཀྱི་ཕ་རོལ་ཏུ་ཕྱིན་མ་ལ་བདེན་པ་གཉིས་ཀྱི་ཆོས་དཀོན་མཆོག་གིས་བསྐོར་བ་དང༌། འཇམ་པའི་དབྱངས་དང༌། རྟག་པར་བརྩེ་དང༌།
མཐུ་ཆེན་ཐོབ་ལ་སོགས་པ་བྱང་སེམས་ཐེག་ཆེན་འཕགས་པའི་དགེ་འདུན་གྱི་ཚོགས་རྣམས་བཞུགས་པ། བར་གྱི་ཆ་ལ་ཡི་དམ་རྒྱུད་སྡེ་རྒྱ་མཚོ་གསང་སྔགས་གསར་རྙིང་གི་ལྷ་ཚོགས་དཔའ་བོ་མཁའ་འགྲོའི་ཚོགས་དཔག་ཏུ་མེད་པ་རྣམས་དང༌། འོག་གི་ཆ་ལ་གདན་ཁྲིའི་ཐད་དུ་དམ་པ་ཡེ་ཤེས་ཆོས་སྐྱོང་བའི་སྲུང་མའི་ཚོགས་རྣམས་བཞུགས་པ། དེ་ཐམས་ཅད་ནམ་མཁའ་ལ་ཆར་སྤྲིན་སྟུག་པོ་འཁྲིགས་པ་ལྟར་བཞུགས་པ། དེ་ཐམས་ཅད་ཀྱི་གནས་རྣམས་ཀྱི་ཡི་གེ་ལས་འོད་འཕྲོས་པས་རང་བཞིན་གྱི་གནས་ནས་ཞེས་པ་ནས། དབང་གི་ལྷ་རྣམས་ཀྱང་དེ་རྣམས་ལ་ཐིམ་པར་གྱུར། ཅེས་འདོན་པ་སྤོས་ལ་རྒྱུན་འཁྱེར་ལྟར་བྱའོ། ། དེ་ནས་མཆོད་པ་ནི། ཕྱི་ནང་གསང་བ་དེ་ཁོ་ནའི་མཆོད་པ་ལས། དང་པོ་ཕྱི་མཆོད་ནི།
ཞིང་ཁམས་རྒྱ་མཚོ་དཔག་མེད་ན། ། དངོས་འབྱོར་ཡིད་ལས་བྱུང་བ་ཡི། ། མཆོད་ཡོན་ཇི་སྙེད་མཆིས་པ་རྣམས། ། དཀྱིལ་འཁོར་ལྷ་ཚོགས་རྣམས་ལ་འབུལ།་་༌། ཨོཾ་བཛྲ་མཱུ་ལ་པ་རཾ་པ་ར་གུ་རུ་བུདྡྷ་དྷརྨ་སངྒྷ་དེ་ཝ་ཌཱ་ཀི་ནཱི་ས་པ་རི་ཝཱ་ར་ཨརྒྷཾ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྂ་སྭཱ་ཧཱ། དེ་བཞིན་དུ་ཤཔདའི་བར་སྦྱར་བ་དང༌། འདོད་ཡོན་ལྔ་ནི། སྤྱན་གྱི་དབང་པོ་ཚིམ་བྱེད་པའི། ། གཟུགས་ཀྱི་རྡོ་རྗེ་མེ་ལོང་འཛིན། ། དཔག་ཡས་ནམ་མཁའ་བཀང་སྟེ་དབུལ། །
གཟུགས་སྣང་འཁྲུལ་བ་དག་གྱུར་ཅིག ། ཨོཾ་བཛྲ་མཱུ་ལ་པ་རཾ་པ་ར་གུ་རུ་བུདྡྷ་དྷརྨ་སངྒྷ་དེ་ཝ་ཌཱ་ཀི་ནཱི་ས་པ་རི་ཝཱ་ར་རཱུ་པ་བཛྲ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྂ་སྭཱ་ཧཱ། སྙན་གྱི་དབང་པོ་ཚིམ་བྱེད་པའི། ། སྒྲ་ཡི་རྡོ་རྗེ་པི་ཝཾ་འཛིན། ། དཔག་ཡས་ནམ་མཁའ་བཀང་སྟེ་དབུལ། ། སྒྲར་སྣང་འཁྲུལ་བ་དག་གྱུར་ཅིག ། ཨོཾ་བཛྲ་མཱུ་ལ་པ་རཾ་པ་ར་གུ་རུ་བུདྡྷ་དྷརྨ་སངྒྷ་དེ་ཝ་ཌཱ་ཀི་ནཱི་ས་པ་རི་ཝཱ་ར་ཤཔད་བཛྲ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྂ་སྭཱ་ཧཱ། ཤངས་ཀྱི་དབང་པོ་ཚིམ་བྱེད་པའི། ། དྲི་ཡི་རྡོ་རྗེ་དུང་ཆོས་འཛིན། ། དཔག་ཡས་ནམ་མཁའ་བཀང་སྟེ་དབུལ། །
དྲིར་སྣང་འཁྲུལ་བ་དག་གྱུར་ཅིག ། ཨོཾ་བཛྲ་མཱུ་ལ་པ་རཾ་པ་ར་གུ་རུ་བུདྡྷ་དྷརྨ་སངྒྷ་དེ་ཝ་ཌཱ་ཀི་ནཱི་ས་པ་རི་ཝཱ་ར་གནྡྷེ་བཛྲ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྂ་སྭཱ་ཧཱ། ལྗགས་ཀྱི་དབང་པོ་ཚིམ་བྱེད་པའི། ། རོ་ཡི་རྡོ་རྗེ་ཞལ་ཟས་འཛིན། ། དཔག་ཡས་ནམ་མཁའ་བཀང་སྟེ་དབུལ། ། རོར་སྣང་འཁྲུལ་བ་དག་གྱུར་ཅིག ། ཨོཾ་བཛྲ་མཱུ་ལ་པ་རཾ་པ་ར་གུ་རུ་བུདྡྷ་དྷརྨ་སངྒྷ་དེ་ཝ་ཌཱ་ཀི་ནཱི་ས་པ་རི་ཝཱ་ར་ར་ས་བཛྲ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྂ་སྭཱ་ཧཱ། སྐུ་ཡི་དབང་པོ་ཚིམ་བྱེད་པའི། ། རེག་བྱའི་རྡོ་རྗེ་ན་བཟའ་འཛིན། ། དཔག་ཡས་ནམ་མཁའ་བཀང་སྟེ་དབུལ། །
རེག་སྣང་འཁྲུལ་བ་དག་གྱུར་ཅིག ། ཨོཾ་བཛྲ་མཱུ་ལ་པ་རཾ་པ་ར་གུ་རུ་བུདྡྷ་དྷརྨ་སངྒྷ་དེ་ཝ་ཌཱ་ཀི་ནཱི་ས་པ་རི་ཝཱ་ར་སྤརྴེ་བཛྲ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྂ་སྭཱ་ཧཱ། ཐུགས་ཀྱི་དབང་པོ་ཚིམ་བྱེད་པའི། ། ཆོས་དབྱིངས་རྡོ་རྗེ་ཆོས་འབྱུང་འཛིན། ། དཔག་ཡས་ནམ་མཁའ་བཀང་སྟེ་དབུལ། ། ཆོས་སྣང་འཁྲུལ་བ་དག་གྱུར་ཅིག ། ཨོཾ་བཛྲ་མཱུ་ལ་པ་རཾ་པ་ར་གུ་རུ་བུདྡྷ་དྷརྨ་སངྒྷ་དེ་ཝ་ཌཱ་ཀི་ནཱི་ས་པ་རི་ཝཱ་ར་དྷརྨ་དྷཱ་ཏུ་བཛྲ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྂ་སྭཱ་ཧཱ། རྒྱལ་སྲིད་བདུན་ནི། རབ་འབྱམས་ཕྱོགས་བཅུའི་ཞིང་ཁམས་སུ། ། འཁོར་ལོ་རིན་ཆེན་ཇི་སྙེད་པ། །
འབྱོར་པའི་ཚོགས་དང་ལྷན་ཅིག་དབུལ། ། ཆོས་ཀྱི་འཁོར་སྒྱུར་ཐོབ་པར་ཤོག ། ཨོཾ་བཛྲ་མཱུ་ལ་པ་རཾ་པ་ར་གུ་རུ་བུདྡྷ་དྷརྨ་སངྒྷ་དེ་ཝ་ཌཱ་ཀི་ནཱི་ས་པ་རི་ཝཱ་ར་ཙཀྲ་རཏྣ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྂ་སྭཱ་ཧཱ། རབ་འབྱམས་ཕྱོགས་བཅུའི་ཞིང་ཁམས་སུ། ། ནོར་བུ་རིན་ཆེན་ཇི་སྙེད་པ། ། འབྱོར་པའི་ཚོགས་དང་ལྷན་ཅིག་དབུལ༑ ༑ མཁྱེན་བརྩེའི་འབྱོར་པ་ཐོབ་པར་ཤོག ། ཨོཾ་བཛྲ་མཱུ་ལ་པ་རཾ་པ་ར་གུ་རུ་བུདྡྷ་དྷརྨ་སངྒྷ་དེ་ཝ་ཌཱ་ཀི་ནཱི་ས་པ་རི་ཝཱ་ར་མ་ཎི་རཏྣ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྂ་སྭཱ་ཧཱ། རབ་འབྱམས་ཕྱོགས་བཅུའི་ཞིང་ཁམས་སུ། ། བཙུན་མོ་རིན་ཆེན་ཇི་སྙེད་པ། །
འབྱོར་པའི་ཚོགས་དང་ལྷན་ཅིག་དབུལ། ། ཤེས་རབ་དབྱིངས་ཀྱི་དོན་རྟོགས་ཤོག ། ཨོཾ་བཛྲ་མཱུ་ལ་པ་རཾ་པ་ར་གུ་རུ་བུདྡྷ་དྷརྨ་སངྒྷ་དེ་ཝ་ཌཱ་ཀི་ནཱི་ས་པ་རི་ཝཱ་ར་སྟྲཱི་རཏྣ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྂ་སྭཱ་ཧཱ། རབ་འབྱམས་ཕྱོགས་བཅུའི་ཞིང་ཁམས་སུ། ། བློན་པོ་རིན་ཆེན་ཇི་སྙེད་པ། ། འབྱོར་པའི་ཚོགས་དང་ལྷན་ཅིག་དབུལ། ། ཡོན་ཏན་ཐམས་ཅད་ལྡན་པར་ཤོག ། ཨོཾ་བཛྲ་མཱུ་ལ་པ་རཾ་པ་ར་གུ་རུ་བུདྡྷ་དྷརྨ་སངྒྷ་དེ་ཝ་ཌཱ་ཀི་ནཱི་ས་པ་རི་ཝཱ་ར་ཨཱ་ལོ་ཙ་ན་ཀ་རཏྣ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྂ་སྭཱ་ཧཱ། རབ་འབྱམས་ཕྱོགས་བཅུའི་ཞིང་ཁམས་སུ། ། གླང་པོ་རིན་ཆེན་ཇི་སྙེད་པ། །
འབྱོར་པའི་ཚོགས་དང་ལྷན་ཅིག་དབུལ། ། ཐམས་ཅད་མཁྱེན་ཅིང་བགྲོད་པར་ཤོག ། ཨོཾ་བཛྲ་མཱུ་ལ་པ་རཾ་པ་ར་གུ་རུ་བུདྡྷ་དྷརྨ་སངྒྷ་དེ་ཝ་ཌཱ་ཀི་ནཱི་ས་པ་རི་ཝཱ་ར་ཧསྟི་རཏྣ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྂ་སྭཱ་ཧཱ། རབ་འབྱམས་ཕྱོགས་བཅུའི་ཞིང་ཁམས་སུ། ། རྟ་མཆོག་རིན་ཆེན་ཇི་སྙེད་པ། ། འབྱོར་པའི་ཚོགས་དང་ལྷན་ཅིག་དབུལ། ། རྫུ་འཕྲུལ་མཆོག་གི་ཤུགས་ཐོབ་ཤོག ། ཨོཾ་བཛྲ་མཱུ་ལ་པ་རཾ་པ་ར་གུ་རུ་བུདྡྷ་དྷརྨ་སངྒྷ་དེ་ཝ་ཌཱ་ཀི་ནཱི་ས་པ་རི་ཝཱ་ར་ཏུངྒ་ཨ་ཤྭ་རཏྣ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྂ་སྭཱ་ཧཱ། རབ་འབྱམས་ཕྱོགས་བཅུའི་ཞིང་ཁམས་སུ། ། དམག་དཔོན་རིན་ཆེན་ཇི་སྙེད་པ། །
འབྱོར་པའི་ཚོགས་དང་ལྷན་ཅིག་དབུལ། ། ཉོན་མོངས་གཡུལ་ལས་རྒྱལ་བར་ཤོག ། ཨོཾ་བཛྲ་མཱུ་ལ་པ་རཾ་པ་ར་གུ་རུ་བུདྡྷ་དྷརྨ་སངྒྷ་དེ་ཝ་ཌཱ་ཀི་ནཱི་ས་པ་རི་ཝཱ་ར་སེ་ན་ཋཀྐུ་ར་རཏྣ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྂ་སྭཱ་ཧཱ། བཀྲ་ཤིས་རྟགས་བརྒྱད་ནི། བདེ་སོགས་བདག་པོ་ལྷ་མིན་གྱི། ། གཡུལ་ལས་རྒྱལ་བའི་བཀྲ་ཤིས་རྟགས། ། གདུགས་ལ་སོགས་པ་རྣམ་པ་བརྒྱད༑ ༑ ལྷ་ཚོགས་རྣམས་ལ་གུས་པས་འབུལ། ། ཨོཾ་བཛྲ་མཱུ་ལ་པ་རཾ་པ་ར་གུ་རུ་བུདྡྷ་དྷརྨ་སངྒྷ་དེ་ཝ་ཌཱ་ཀི་ནཱི་ས་པ་རི་ཝཱ་ར་ཨཥྚ་ལིངྒ་མངྒ་ལ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྂ་སྭཱ་ཧཱ། རྫས་བརྒྱད་ནི།
སྔོན་ཚེ་བདེ་གཤེགས་ཐུབ་པའི་དབང་པོ་ལ། ། ལྷ་དབང་ལ་སོགས་འབྱོར་ཚོགས་ལྡན་རྣམས་ཀྱིས། ། མེ་ལོང་ལ་སོགས་རྫས་བརྒྱད་ཕུལ་བ་ལྟར། ། དད་པས་དེང་འདིར་འབུལ་ལོ་བཀྲ་ཤིས་སྩོལ། ། ཨོཾ་བཛྲ་མཱུ་ལ་པ་རཾ་པ་ར་གུ་རུ་བུདྡྷ་དྷརྨ་སངྒྷ་དེ་ཝ་ཌཱ་ཀི་ནཱི་ས་པ་རི་ཝཱ་ར་ཨཥྚ་དྲ་བྱ་མངྒ་ལ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡ་ཨཱཿཧཱུྂ་སྭཱ་ཧཱ། མཎྜལ་འབུལ་བ་ནི། སྟོང་གསུམ་ཕྱོགས་བཅུའི་ནོར་འཛིན་མཎྜལ་ལ། ། རི་རབ་གླིང་དང་གླིང་ཕྲན་ཚོམ་བུར་བཀྲམ། ། སྣ་ཚོགས་འདོད་ཡོན་དུ་མས་ཉེར་མཛེས་པ། ། དབུལ་གྱིས་བཞེས་ནས་དངོས་གྲུབ་དེང་འདིར་སྩོལ། །
ཨོཾ་བཛྲ་མཱུ་ལ་པ་རཾ་པ་ར་གུ་རུ་བུདྡྷ་དྷརྨ་སངྒྷ་དེ་ཝ་ཌཱ་ཀི་ནཱི་ས་པ་རི་ཝཱ་ར་མཎྜལ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡ་ཨཱཿཧཱུྂ་སྭཱ་ཧཱ། སྐབས་འདིར་ཡན་ལག་བདུན་པ་ལ་སོགས་པ་མཆོད་པའི་རིགས་གང་ཤེས་འབུལ་ལོ། ། གཉིས་པ་ནང་གི་མཆོད་པ་ནི། ཧོཿ མཚན་དང་ལྡན་པའི་དུང་ཆེན་པོ། ། འཁོར་ཡུག་ཡངས་པའི་སྣོད་ནང་དུ། ། ཤ་ལྔ་དང་ནི་བདུད་རྩི་ལྔ། ། རྩ་བ་བརྒྱད་ལ་ཡན་ལག་སྟོང༌། ། འཆི་མེད་པཉྩ་ཨ་མྲྀ་ཏ། ། རོ་བརྒྱ་ལྡན་པའི་བདུད་རྩི་འདི། །
རྩ་བའི་བླ་མའི་ཞལ་དུ་འབུལ། ། དགྱེས་པར་གསོལ་ཞིག་ཁ་རཾ་ཁཱ་ཧི། ། རྡོ་རྗེ་འཆང་གི་ཞལ་དུ་འབུལ། ། དགྱེས་པར་གསོལ་ཞིག་ཁ་རཾ་ཁཱ་ཧི། ། ཤེས་རབ་བཟང་པོའི་ཞལ་དུ་འབུལ། ། དགྱེས་པར་གསོལ་ཞིག་ཁ་རཾ་ཁཱ་ཧི། ། ཛྙཱ་ན་སིདྡྷིའི་ཞལ་དུ་འབུལ། ། དགྱེས་པར་གསོལ་ཞིག་ཁ་རཾ་ཁཱ་ཧི། ། ཆོས་ཀྱི་བློ་གྲོས་ཞལ་དུ་འབུལ། ། དགྱེས་པར་གསོལ་ཞིག་ཁ་རཾ་ཁཱ་ཧི། །
བཞད་པ་རྡོ་རྗེའི་ཞལ་དུ་འབུལ། ། དགྱེས་པར་གསོལ་ཞིག་ཁ་རཾ་ཁཱ་ཧི། ། ཟླ་འོད་གཞོན་ནུའི་ཞལ་དུ་འབུལ། ། དགྱེས་པར་གསོལ་ཞིག་ཁ་རཾ་ཁཱ་ཧི། ། རྡོ་རྗེ་རྒྱལ་པོའི་ཞལ་དུ་འབུལ། ། དགྱེས་པར་གསོལ་ཞིག་ཁ་རཾ་ཁཱ་ཧི། ། རིན་ཆེན་དཔལ་གྱི་ཞལ་དུ་འབུལ། ། དགྱེས་པར་གསོལ་ཞིག་ཁ་རཾ་ཁཱ་ཧི། ། མི་བསྐྱོད་རྡོ་རྗེའི་ཞལ་དུ་འབུལ། ། དགྱེས་པར་གསོལ་ཞིག་ཁ་རཾ་ཁཱ་ཧི། །
སངས་རྒྱས་རྒྱ་མཚོའི་ཞལ་དུ་འབུལ། ། དགྱེས་པར་གསོལ་ཞིག་ཁ་རཾ་ཁཱ་ཧི། ། ཤེར་ཕྱིན་ཡུམ་གྱི་ཞལ་དུ་འབུལ། ། དགྱེས་པར་གསོལ་ཞིག་ཁ་རཾ་ཁཱ་ཧི། ། བྱང་སེམས་དགེ་འདུན་ཞལ་དུ་འབུལ། ། དགྱེས་པར་གསོལ་ཞིག་ཁ་རཾ་ཁཱ་ཧི། ། ཡི་དམ་ལྷ་ཚོགས་ཞལ་དུ་འབུལ། ། དགྱེས་པར་གསོལ་ཞིག་ཁ་རཾ་ཁཱ་ཧི། ། དཔའ་བོ་མཁའ་འགྲོའི་ཞལ་དུ་འབུལ། ། དགྱེས་པར་གསོལ་ཞིག་ཁ་རཾ་ཁཱ་ཧི། །
ཆོས་སྐྱོང་སྲུང་མའི་ཞལ་དུ་འབུལ། ། དགྱེས་པར་བཞེས་ཤིག་ཁ་རཾ་ཁཱ་ཧི། ། ཡུལ་ལྷ་གཞི་བདག་ཞལ་དུ་འབུལ། ། དགྱེས་པར་བཞེས་ཤིག་ཁ་རཾ་ཁཱ་ཧི། ། ཞེས་ནང་མཆོད་ཐིགས་གཏོར་འབུལ། གཏོར་མར་བདུད་རྩིས་བྲན་ལ། ནང་མཆོད་ལྟར་བྱིན་གྱིས་བརླབས་རྗེས། རྣམ་ལྔ་འདོད་ཀོར་དང་བཅས༑ ཨོཾ་བཛྲ་ཨཱ་ར་ལི་ཧོཿ ཛཿཧཱུྂ་བཾ་ཧོཿ
གུ་རུ་ས་མ་ཡ་སྟྭཾ་དྲྀ་ཤྱ་ཧོཿ ཞེས་ལན་གསུམ་དང༌། སླར་རྡོར་ཐལ་ཁ་ཕྱེ་བའི་རྒྱས། ཨོཾ་ཨཱཿཧཱུྂ། སྟོང་གསུམ་ཡངས་པའི་བྷནྡྷ་རུ། ། བཅུད་ཀྱི་གཏོར་མ་རྒྱ་ཆེར་ལྡན། ། བདུད་རྩིའི་རྒྱ་མཚོ་ཉེར་གཏམས་པ། ། རྩ་བརྒྱུད་བླ་མའི་ཚོགས་ལ་འབུལ། ། རིན་ཆེན་གཏོར་གཞོང་ཡངས་པ་རུ། ། འབྲུ་སྨན་རིན་ཆེན་གཏོར་མར་བཤམས། །
ཤ་ལྔ་བདུད་རྩི་ལྔར་ལྡན་པ། ། རྩ་བརྒྱུད་བླ་མའི་ཚོགས་ལ་འབུལ། ། སྒྱུ་ལུས་འབྱུང་འདུས་གཞོང་པ་རུ། ། དོན་སྣོད་བཅུད་ཀྱི་གཏོར་ཆེན་བཤམས། ། ཁུ་ཁྲག་རྐང་མར་བདུད་རྩིར་བཅས། ། རྩ་བརྒྱུད་བླ་མའི་ཚོགས་ལ་འབུལ། ། སེམས་ཉིད་དག་པའི་བྷནྡྷ་རུ། ། གང་ཤར་སྣང་སྟོང་གཏོར་མར་བཤམས། ། འགྱུ་དྲན་རིག་གྲོལ་བདུད་རྩིས་བྲན། ། རྩ་བརྒྱུད་བླ་མའི་ཚོགས་ལ་འབུལ། །
ཞེས་དང༌། སླར་ཡང༌། ཨོཾ་ཨཱཿཧཱུྂ་པྲ་པཱ་ད་ཝཱ་དི་མཱུ་ལ་གུ་རུ་ཤཱཀྱ་མུ་ནི་བཛྲ་དྷྲྀཀ་྄སུ་ཁ་རཏྣ་ཤྲཱི་པ་རཾ་པ་ར་ས་པ་རི་ཝཱ་ར་ཨི་མཾ་བ་ལིཾ་ཁ་ཁ་ཁཱ་ཧི་ཁཱ་ཧི། ཞེས་ལན་བདུན་གྱིས་དབུལ། ཨོཾ་ཀཱ་མ་དེ་ཝ་བཱི་ར་ཌཱ་ཀ་ཌཱ་ཀི་ནཱི་ས་པ་རི་ཝཱ་ར་ཨི་མཾ་བ་ལིཾ་ཁ་ཁ་ཁཱ་ཧི་ཁཱ་ཧི། ཞེས་བདུན་གྱིས་ཡི་དམ་དང༌། ཨོཾ་དྷརྨ་པཱ་ལ་ས་པ་རི་ཝཱ་ར་ཨི་མཾ་བ་ལིཾ་ཁ་ཁ་ཁཱ་ཧི་ཁཱ་ཧི། ཞེས་གསུམ་གྱིས་ཆོས་སྐྱོང་ལ་གཏོར་མ་དབུལ་ལོ། ། གསུམ་པ་གསང་མཆོད་ནི༑ སྐུ་ཡི་ཕྱག་རྒྱ་རོལ་པ་ནི། །
དཀར་མོ་འཁོར་ལོའི་ཕྱག་རྒྱ་ཅན། ། སྙོམས་འཇུག་བདེ་བ་རཱ་ག་ཡ། ། འབུལ་གྱིས་ལྷན་སྐྱེས་དངོས་གྲུབ་སྩོལ། ། ཀརྨ་མུ་དྲ་ཙཀྲ་དྷ་ར་ཨ་ནུ་རཱ་ག་ཡ། གསུང་གི་ཕྱག་རྒྱ་རོལ་པ་ནི། ། དམར་མོ་པདྨའི་ཕྱག་རྒྱ་ཅན། ། སྙོམས་འཇུག་བདེ་བ་རཱ་ག་ཡ། ། འབུལ་གྱིས་ལྷན་སྐྱེས་དངོས་གྲུབ་སྩོལ། ། ཀརྨ་མུ་དྲ་པདྨ་དྷ་ར་ཨ་ནུ་རཱ་ག་ཡ། ཐུགས་ཀྱི་ཕྱག་རྒྱ་རོལ་པ་ནི། །
མཐིང་ནག་རྡོ་རྗེའི་ཕྱག་རྒྱ་ཅན། ། སྙོམས་འཇུག་བདེ་བ་རཱ་ག་ཡ། ། འབུལ་གྱིས་ལྷན་སྐྱེས་དངོས་གྲུབ་སྩོལ། ། ཀརྨ་མུ་དྲ་བཛྲ་དྷ་ར་ཨ་ནུ་རཱ་ག་ཡ། ཡོན་ཏན་ཕྱག་རྒྱ་རོལ་པ་ནི། ། སེར་མོ་རིན་ཆེན་ཕྱག་རྒྱ་ཅན། ། སྙོམས་འཇུག་བདེ་བ་རཱ་ག་ཡ། ། འབུལ་གྱིས་ལྷན་སྐྱེས་དངོས་གྲུབ་སྩོལ། ། ཀརྨ་མུ་དྲ་རཏྣ་དྷ་ར་ཨ་ནུ་རཱ་ག་ཡ། ཕྲིན་ལས་ཕྱག་རྒྱ་རོལ་པ་ནི། །
ལྗང་མོ་རྒྱ་གྲམ་ཕྱག་རྒྱ་ཅན། ། སྙོམས་འཇུག་བདེ་བ་རཱ་ག་ཡ། ། འབུལ་གྱིས་ལྷན་སྐྱེས་དངོས་གྲུབ་སྩོལ། ། ཀརྨ་མུ་དྲ་བི་ཤྭ་དྷ་ར་ཨ་ནུ་རཱ་ག་ཡ། ཞེས་འབུལ། ལྷ་རྣམས་རིག་མ་དང་སྙོམས་འཇུག་གི་བདེ་བས་ཚིམ་པར་བསམ་མོ། བཞི་པ་དེ་ཁོ་ནའི་མཆོད་པ་ནི། རང་སེམས་གདོད་ནས་སྤྲོས་དང་བྲལ། ། ཁམས་གསུམ་སེམས་ཅན་སངས་རྒྱས་དངོས། ། ང་དང་གཞན་གྱི་འཁྲུལ་རྩ་བྲལ། །
མ་རིག་འོད་གསལ་ཡེ་ཤེས་ངང༌། ། གཟུང་འཛིན་གཉིས་སྣང་བདེན་པས་སྟོང༌། ། རང་བཞིན་མེད་པའི་ཆོས་ཉིད་ཅན། ། དཀྱིལ་འཁོར་ལྷ་རྣམས་རང་སེམས་ཀྱི། ། ཆོ་འཕྲུལ་སྣང་ངོར་གདོད་ནས་གྲུབ། ། མཆོད་པ་འདོད་ཡོན་རོལ་པའི་རྩལ། ། གཅིག་ལས་དུ་མ་དུ་མའང་གཅིག ། གཉིས་མེད་མཉམ་པའི་རང་བཞིན་ངང༌། ། མཆོད་བྱ་མཆོད་བྱེད་མཆོད་པའི་རྫས། ། ལྷ་དང་སྒྲུབ་པོ་ལ་སོགས་པ། །
འཁོར་གསུམ་གདོད་ནས་ཡོངས་སུ་དག ། གཞི་མེད་རྩ་བྲལ་བདེ་བ་ཆེ། ། མ་སྐྱེས་མི་འགག་ཨ་ལ་ལ། ། མི་གནས་མི་དམིགས་ཨེ་མ་ཧོཿ ། ཆོས་ཉིད་མཉམ་ཡངས་མཆོད་པ་འདི། ། གདོད་ནས་གྲུབ་པ་ངོ་མཚར་ཆེ། ། དེ་རིང་མཚན་འཛིན་མཆོད་པ་སྤངས། ། མཚན་མེད་མཉམ་རོལ་མཉམ་པ་ཉིད། ། འབུལ་དུ་མ་མཆིས་དབུལ་བའི་མཆོག ། བཞེས་སུ་མ་མཆིས་བཞེས་དང་བྲལ། །
དངོས་གྲུབ་གདོད་ནས་རྣམ་པར་དག ། དེ་རིང་རང་རིག་ཆོས་སྐུར་རྟོགས། ། མཚན་འཛིན་བགེགས་རྣམས་རང་སར་ཞི། ། མ་འབད་འདོད་ཡོན་ངང་གིས་གྲུབ༑ ༑ དངོས་གྲུབ་རྣམ་གཉིས་ཡ་མཚན་ཆེ། ། མ་ཧཱ་མུ་དྲ། ཞེས་དབུལ། བསྟོད་པ་ནི། རྡོར་དྲིལ་འཛིན་པས། རྗེ་ཐམས་ཅད་སངས་རྒྱས་འདུས་པའི་སྐུ། །
ཞེས་ཤོ་ལོ་ཀ་གཅིག་དང༌། གང་གི་དྲིན་གྱིས་བདེ་ཆེན་ཉིད། ། ཅེས་ཤོ་ལོ་ཀ་གཅིག་གི་མཐར། གང་ཞིག་འཁོར་བའི་རྒྱ་མཚོ་ལས། ། དམ་པ་ཁྱོད་ནི་གཟོད་ནས་གྲོལ། ། མྱ་ངན་འདས་ལ་རབ་ཞུགས་པ། ། དམ་པ་ཁྱོད་ལ་ཕྱག་འཚལ་བསྟོད། ། འཁོར་བའི་འཆིང་བ་ལས་གྲོལ་ཡང༌། ། སེམས་ཅན་དོན་ཕྱིར་འཁོར་བར་འཇུག ། འདམ་གྱི་པདྨ་ལྟར་དག་པ། །
དམ་པ་ཁྱོད་ལ་ཕྱག་འཚལ་བསྟོད། ། ཁྱོད་ནི་གདོད་ནས་སངས་རྒྱས་མོད། ། རྨོངས་པའི་སེམས་ཅན་འཁྲུལ་བའི་ངོར། ། ཕལ་པའི་གཟུགས་ཀྱི་རྡོ་རྗེ་འཛིན། ། དམ་པ་ཁྱོད་ལ་ཕྱག་འཚལ་བསྟོད། ། ཇི་ལྟར་རྫོགས་པའི་སངས་རྒྱས་ཀྱིས། ། སྙིགས་མའི་དུས་འདིར་རྡོ་རྗེ་སེམས། ། སློབ་དཔོན་ཚུལ་དུ་འབྱུང་གསུངས་པ། ། དམ་པ་ཁྱོད་ལ་ཕྱག་འཚལ་བསྟོད། ། བདེ་གཤེགས་ཐུབ་པས་ང་ཉིད་ནི། །
མི་ཡུལ་བོད་ཀྱི་གྲོང་ཁྱེར་དུ། ། མི་དང་འདྲ་བར་སྣང་གསུངས་པ། ། དམ་པ་ཁྱོད་ལ་ཕྱག་འཚལ་བསྟོད། ། མཚན་འཛིན་སྤྲོས་པ་ཀུན་སྤངས་ཀྱང༌། ། སྤྲོས་པ་དུ་མའི་སྣང་བ་སྟོན། ། ཇི་ལྟར་ཆུ་ཟླའི་ཟློས་གར་བཞིན། ། དམ་པ་ཁྱོད་ནི་གཟོད་ནས་གྲོལ། ། གདོད་ནས་མཚན་དཔེས་བརྒྱན་པའི་ཕྱིར། ། འཇིག་རྟེན་རྒྱན་ཀུན་ཁྱོད་ཀྱིས་སྤངས། ། དབང་པོའི་གཞུ་ལྟར་རྣམ་བཀྲ་བ། །
བླ་མའི་སྐུ་ལ་ཕྱག་འཚལ་བསྟོད། ། ཤ་རུས་དངོས་པོར་འཛིན་པ་སྤངས། ། མེད་པ་སྟོང་པའང་རྣམ་པར་སྤངས། ། ནམ་མཁའ་ལ་ནི་གློག་ལྟ་བུ། ། བླ་མའི་སྐུ་ལ་ཕྱག་འཚལ་བསྟོད། ། གང་གིས་ལུང་དུ་སྟོན་པ་དང༌། ། མི་སྟོན་པ་སོགས་སྒྲ་ཡི་གནས། ། རྣམ་པ་ཐམས་ཅད་རབ་སྤངས་པ། བླ་མའི་གསུང་ལ་ཕྱག་འཚལ་བསྟོད། ། སེམས་ཅན་རྣམས་ཀྱི་རྣ་བ་རུ། །
བྲག་ཆའི་སྒྲ་ལྟར་ཁྱབ་མཛད་ཅིང༌། ། གང་གི་གྲག་སྟོང་གཞོམ་མེད་སྒྲ། ། བླ་མའི་གསུང་ལ་ཕྱག་འཚལ་བསྟོད། ། ཤེས་དང་ཤེས་བྱའི་དངོས་པོ་རྣམས། ། མེ་ལོང་གཟུགས་ལྟར་རབ་རྟོགས་པས། ། གསལ་ལ་རྟོག་པ་མི་མངའ་བ། ། བླ་མའི་ཐུགས་ལ་ཕྱག་འཚལ་བསྟོད། ། ཡོད་མེད་རྟག་ཆད་མཐའ་དང་བྲལ། ། ཡན་ལག་བདུན་ལྡན་ཆོས་ཀྱི་སྐུ། ། མཁའ་ལྟར་ཀུན་ཁྱབ་གཟོད་མའི་མགོན། །
བླ་མའི་ཐུགས་ལ་ཕྱག་འཚལ་བསྟོད། ། གང་ཞིག་ཡིད་བཞིན་ནོར་བུ་ལྟར། ། གསོལ་བ་བཏབ་ན་དགོས་དགུ་སྩོལ། ། རྟོག་མེད་ཕྱོགས་ལྷུང་རྣམ་སྤངས་པ། ། ཡོན་ཏན་མངའ་བདག་ཁྱོད་ལ་བསྟོད། ། གཅིག་དང་དུ་མའི་མཐའ་བྲལ་ཞིང༌། ། ཉི་མའི་འོད་ལྟར་མཁའ་ཁྱབ་ཀྱི། ། འགྲོ་ལ་ཐར་ལམ་སྟོན་མཛད་པའི། ། ཕྲིན་ལས་ཟླ་མེད་ཁྱོད་ཕྱག་འཚལ། ། བསྟོད་པར་འོས་པ་སོགས་བརྗོད།
བླ་སྒྲུབ་བཞིའི་བཟླས་པ་ཅི་ནུས་བཟླ། སླར་རིགས་རྣམས་ཀུན་གྱི་དབང་ཕྱུག་ཡེ་ཤེས་སྐུ། ། སོགས་ཀྱིས་གསོལ་བ་བཏབ་ཅིང༌། བདག་འཇུག་བླང་བ་ནི། འཁོར་ལོའི་དབང་ཕྱུག་གི་མདུན་དུ་འདོན་ཆ་དང་མཚུངས་པའི་དབང་རྫས་རྣམས་ཡེ་ཤེས་ཀྱི་རང་སྣང་ལས་གྲུབ་པར་དམིགས། དབང་བསྐུར་བའི་ཚེ་བླ་མའི་ཐུགས་ཀ་ནས་རྩ་བའི་བླ་མ་དངོས་འདྲ་བ་སྤྲོས་པས་དབང་གི་བྱ་བ་མཛད། གཞན་རྣམས་ཀྱིས་དབང་གི་དགོངས་པ་མཛད་པར་བསམས་ནས། མཎྜལ་དབུལ། དགའ་ཆེན་ཁྱོད་བདག་གིས་གསོལ་བ་འདེབས་པ་ནས་བཟུང༌། སྐུ་བཞི་ཐོབ་རུང་གི་རྟེན་འབྲེལ་བསྒྲིགས་པར་བྱས་པར་བསམ།
ཞེས་པའི་བར་དབང་བཞི་རྫོགས་ཀྱི་བདག་འཇུག་རྒྱུན་འཁྱེར་རྒྱས་པའི་སྐབས་ལྟར་བླང༌། འདིར་བླ་མའི་རྣལ་འབྱོར་གྱི་དབང་བཞི་དང་ཆ་འདྲ་བ་བླ་མ་མཆོད་པ་རྣམས་སུ་མཛད་པ་ཡེ་ཤེས་གྲུབ་པའི་ལུང་གི་དགོངས་པ་ལྟར་དཔྱིས་ཕྱིན་པ་ཡིན་མོད། འོན་ཀྱང་དབང་བཞི་རྫོགས་ཡན་ལག་དང་བཅས་པ་མ་ཚང་བ་མེད་པ་འདི་ལམ་དུས་སུ་ཉམས་སུ་བླངས་པས། འབྲས་དུས་སུ་སྐུ་བཞི་ཡེ་ཤེས་ལྔ་ཡི་བདག་ཉིད་ཡན་ལག་བདུན་ལྡན་གྱི་ཆོས་སྐུར་སངས་རྒྱས་ནས། དེའི་སྣང་བརྙན་ལོངས་སྐུ་ངེས་པ་ལྔ་ལྡན་གྱི་ཚུལ་གྱིས་འགྲོ་བའི་དོན་མཛད་པའི་རྟེན་འབྲེལ་རྨད་དུ་བྱུང་བ་ཡིན། རྡོ་རྗེ་ཐེག་པའི་ཁྱད་ཆོས། དོན་གཅིག་ན་ཡང་མ་རྨོངས་པ། ། སོགས་ཚུལ་གསུམ་སྒྲོན་མེའི་ལུང་ལྟར་ཆེས་ཆེར་འཕགས་པ་ཡིན་ནོ། ། དེ་ནས་ཚོགས་ཀྱི་དགའ་སྟོན་བྱ་བ་ནི། ཚོགས་རྫས་རྣམས་ནང་མཆོད་ལྟར་བྱིན་གྱིས་བརླབས་ནས།
ཕུད་རྟེན་གྱི་དྲུང་ཕུལ་ལ། ཧཱུྂ་༌། འོག་མིན་ཆོས་དབྱིངས་ཕོ་བྲང་ནས། ། བཅོམ་ལྡན་ཆོས་སྐུ་རྡོ་རྗེ་འཆང༌༑ ༑ རང་བཞིན་དག་པའི་ཞིང་ཁམས་ནས། ། ལོངས་སྐུ་བདེ་བའི་རྡོ་རྗེ་མཆོག ། རྡོ་རྗེ་གདན་གྱི་གནས་མཆོག་ནས། ། སྤྲུལ་སྐུ་སངས་རྒྱས་ཤཱཀྱ་ཐུབ། ། འབྲི་གུང་དཔལ་གྱི་ནགས་ཁྲོད་ནས༑ ༑ ངོ་བོ་ཉིད་སྐུ་རཏྣ་ཤྲཱི། །
རང་སྣང་མོས་པའི་ཕོ་བྲང་ནས། ། རྩ་བའི་བླ་མ་མི་བསྐྱོད་ཞབས། ། གར་བཞུགས་དག་པའི་ཞིང་ཁམས་ནས། ། རྩ་བརྒྱུད་བླ་མ་དམ་པའི་ཚོགས། ། ལྷུན་གྲུབ་ཡེ་ཤེས་མཁའ་ཀློང་ནས། ། ཡི་དམ་རྒྱལ་བ་རྒྱ་མཚོའི་ཚོགས། ། གནས་ཡུལ་དག་པའི་ཕོ་བྲང་ནས། ། དཔའ་བོ་མཁའ་འགྲོ་ཤུགས་འགྲོའི་ཚོགས། ། དུར་ཁྲོད་འཇིགས་རུང་ཞིང་ཁམས་ནས༑ ༑ བཀའ་སྲུང་དམ་ཅན་རྒྱ་མཚོའི་ཚོགས། །
རྣལ་འབྱོར་ཚོགས་ཁང་ཕོ་བྲང་འདིར། ། མོས་གུས་གདུང་བས་སྤྱན་འདྲེན་ན། ། སྔོན་གྱི་ཐུགས་བསྐྱེད་དམ་དགོངས་ལ། ། འདིར་གཤེགས་དགྱེས་བཞུགས་བདག་ཕྱག་འཚལ། ། འདོན་ཡོན་ལོངས་སྤྱོད་ཚོགས་ཀྱི་རྫས། ། རྡོ་རྗེ་མཆོག་གི་དངོས་པོ་འདི། ། གཙང་དམེ་གཉིས་འཛིན་རྣམས་སྤངས་པ། ། དཔལ་གྱི་དམ་རྫས་དགྱེས་མཆོད་འབུལ། ། ཨ་ལ་ལ་སྟེ་དགྱེས་པར་རོལ། ། བཞེས་ཤིག་རོལ་ཅིག་ཁ་རཾ་ཁཱ་ཧི། །
འདོད་ཡོན་ལོངས་སྤྱོད་དམ་པ་འདི། ། མཁའ་མཉམ་འགྲོ་བའི་ཚོགས་འདི་དག ། ཚོགས་གཉིས་རྫོགས་ཕྱིར་བདག་འབུལ་ན། ། དགྱེས་པར་རོལ་ཏེ་བཞེས་ནས་ཀྱང༌། ། བདག་དང་མཁའ་མཉམ་འགྲོ་བའི་ཚོགས། ། རྣམ་གསུམ་སྡིག་སྒྲིབ་མྱུར་དག་ཅིང༌། ། བསོད་ནམས་ཡེ་ཤེས་ཚོགས་རྫོགས་ནས། ། རྫོགས་པའི་བྱང་ཆུབ་མྱུར་ཐོབ་གསོལ། ། དེ་མ་ཐོབ་གྱི་བར་དུ་ཡང༌། ། གནས་ངན་ལེན་སྤངས་རྣལ་འབྱོར་མཆོག །
ཐོབ་ཅིང་ཆོས་ལྡན་གྲོགས་དང་བཅས༑ ༑ དམ་པས་རྗེས་བཟུང་ལམ་བསྟན་ནས། ། དམ་ཆོས་སྤྱོད་ལ་གེགས་མེད་ཤོག ། ནད་གདོན་བར་ཆད་ཞི་བ་དང༌། ། ཚེ་བསོད་དཔལ་འབྱོར་རྒྱས་པ་དང༌། ། བསྡུ་བཞིས་མོས་པ་དབང་དུ་བསྡུ། ། བསྟན་གནོད་དགྲ་བགེགས་སྒྲོལ་བར་མཛོད། ། གོང་གི་སྔགས་ལ་ག་ཎ་ཙཀྲ་བཏགས་པས་དབུལ། སྒྲུབ་པོས་ལོངས་སྤྱད། རྡོ་རྗེའི་གླུ་ནི།
ཨེ་མ་ཧོཿཐབས་དང་ཤེས་རབ་ཚོགས། ། ཨེ་མ་ཧོཿསྟོང་ཉིད་སྙིང་རྗེ་མཆོག ། ཨེ་མ་ཧོཿསྣང་སྲིད་གདོད་ནས་དག ། ཨེ་མ་ཧོཿཟུང་འཇུག་བདེ་བ་ཆེ། ། གཞི་ནི་རྣམ་དག་ཀ་ནས་དག ། ལམ་ནི་རྣམ་དག་བསྐྱེད་དང་རྫོགས། ། འབྲས་བུ་རྣམ་དག་ཡན་ལག་བདུན། ། སྒྲུབ་པོ་རྣམ་དག་ཨ་ལ་ལ། ། ངོ་མཚར་གཅིག་ལས་དུ་མར་སྣང༌། ། སྣང་བ་མ་འགག་ཆུ་ཟླ་བཞིན། །
བཞིན་རས་མེ་ལོང་ནང་ལྟ་བུར། ། བུ་གཅིག་རང་ངོ་རང་གིས་མཐོང༌༑ ༑ ཐབས་དང་ཤེས་རབ་རྣམ་རོལ་ཅིང༌། ། རྡོ་རྗེ་པདྨ་ཟུང་དུ་འཇུག ། བདེ་དང་སྟོང་པ་ཉི་མ་དང༌། ། ཟེར་བཞིན་ལྷན་སྐྱེས་ངང་དུ་གྲོལ། ། ཞེས་བརྗོད། ལྷག་མ་བསྡུས་པར། ཨོཾ་ཨ་ཀཱ་རོ་གསུམ་གྱིས་བྱིན་གྱིས་བརླབས་ནས། བདེ་གཤེགས་ལྷག་མའི་ལོངས་སྤྱོད་འདི། །
རྣམ་པར་དག་པའི་ཕ་འབབ་སྟེ། ། ཤ་ལྔ་བདུད་རྩི་ལྔ་དང་བཅས། ། འདོད་ཡོན་དམ་རྫས་འབར་བ་འདི། ། དཔའ་བོ་མཁའ་འགྲོ་ཤུགས་འགྲོ་དང༌། ། སྲུང་མ་དམ་ཅན་ཕྱོགས་སྐྱོང་སོགས། ། ལྷག་མའི་ལོངས་སྤྱོད་འདི་བཞེས་ལ། ། བདེ་བར་གཤེགས་པའི་བཀའ་བཞིན་དུ། ། དམ་ལྡན་སྒྲུབ་པོའི་སྡོང་གྲོགས་མཛོད༑ ༑ དམ་མེད་སློབ་མའི་གཤེད་མ་མཛོད། ། སངས་རྒྱས་བསྟན་པའི་སྲུང་མ་མཛོད། །
འཁོར་སྲུང་རྐྱེན་ངན་ཟློག་པར་མཛོད། ། བསམ་དོན་ཆོས་བཞིན་འགྲུབ་པར་མཛོད། ། ཨུཙྪིཥྚ་བ་ལིངྟ་ག་ཎ་ཙཀྲ་ཁཱ་ཧི་ཁཱ་ཧི། ཞེས་དོར། མཇུག་ནི། དཀྱིལ་འཁོར་པ་ལ་མཆོད་བསྟོད་རྒྱས་བསྡུས་སྐབས་སྦྱར་བྱས་ནས། ཆོ་ག་ཆད་ལྷག་བྱུང་བ་དང༌། ། སོགས་ཤོ་ལོ་ཀ་དང༌། ཡིག་བརྒྱ་ལན་གསུམ་གྱིས་བཟོད་པར་གསོལ། ཨོཾ༑
ཁྱོད་ཀྱིས་སེམས་ཅན་དོན་ཀུན་མཛོད། ། སོགས་ཤོ་ལོ་ཀ་དང༌། ཨོཾ་ཨཱཿཧཱུྂ་མུ། ཡེ་ཤེས་ཀྱི་འཁོར་ལོ་རང་བཞིན་དག་པའི་གནས་སུ་གཤེགས། དམ་ཚིག་པ་རྣམས་རང་གི་སྙིང་ཁར་ཐིམ་པར་བསམ། ཨོཾ་ཨ་ཀཱ་རོ་མུ་ཁཾ་གི་སྔགས་བརྗོད་ཅིང༌། ཆོས་ཐམས་ཅད་གདོད་མ་ནས་མ་སྐྱེས་ཤིང༌། མཐར་འགག་པ་མེད་པའི་ངོ་བོ་ལ་མཉམ་པར་བཞག ། ཤིས་བརྗོད་སྐབས་སྦྱར་དང༌། བསྔོ་བ་སྨོན་ལམ་འཁོར་གསུམ་ཡོངས་སུ་དག་པས་རྒྱས་གདབ་པར་བྱའོ། །
སྨྲས་པ། སྔོན་བྱོན་རྡོ་རྗེ་འཛིན་རྣམས་འགྲན་ཟླ་བྲལ། ། འོན་ཀྱང་དག་པའི་ཞིང་གཞན་གཤེགས་ཟིན་མོད། ། དུས་མཐར་ཐུག་ཚེ་རྡོ་རྗེ་ཐེག་པའི་ལམ། ། རྒྱས་དང་བསྡུས་དང་བར་མའི་སྦྱོར་བ་རྣམས། ། དབང་པོ་དང་འཚམ་དོན་ཚང་འཁྲུལ་མེད་པ། ། ཅིག་ཅར་འཆད་ལ་བསྙེངས་པ་དང་བྲལ་བ། ། ཁོ་བོའང་རྡོ་རྗེའི་སློབ་དཔོན་གདན་འཛོམ་གྱི། ། བྱུག་རིས་ཐ་མར་འདུག་ལ་ཐེ་ཚོམ་བྲལ། ། རྙེད་བཀུར་འཁོར་འབངས་མགུ་བྱེད་གནས་སྐབས་སུ། །
བཟང་པོར་བརྫུས་པའི་བྱི་ལའི་རྣམ་ཐར་ཅན། ། རང་བཟོའི་ལམ་དུ་བླུན་པོ་འགའ་བཀྲིས་ནས། ། དགའ་བ་སྒོམ་པའི་སློབ་དཔོན་འགའ་སོམས་ཤིག ། འདི་བརྩམས་པ་ལ་འཁྲུལ་བའི་དྲི། ། མཆིས་ན་རྒྱལ་བའི་མདུན་དུ་བཤགས། ། དགེ་བ་གང་མཆིས་སེམས་ཅན་རྣམས། ། རྫོགས་བྱང་ཁོ་ན་འཐོབ་ཕྱིར་བསྔོ། ། ཞེས་པའང་ལམ་ཟབ་བླ་མ་སྒྲུབ་པའི་ཐབས་ཀྱི་ཆ་ལག་ཏུ། མཆོད་པའི་ལས་བྱང་ཞིག་དགོས་ཞེས་མངའ་རིས་ལྷ་མོ་དཀོན་མཆོག་ལྷུན་གྲུབ་ཀྱིས་ཡང་ནས་ཡང་དུ་བསྐུལ་བའི་ངོར། སྐྱུ་རའི་གདུང་ལས་དུས་མཐའི་རྡོ་རྗེ་འཛིན་པ་མི་བསྐྱོད་རྡོ་རྗེ་ཞེས་མིང་ཙམ་འཛིན་པས་ལྷག་བསམ་དཀར་པོའི་འདུན་པ་ཉེ་བར་བཞག་ནས།
མེ་གླང་ནག་པ་ཅན་གྱི་ཕྱོགས་ཕྱི་མའི་རྫོགས་པ་དང་པོ་ལ། འབྲི་དམ་པ་ཆོས་ཕྱུག་ཀླུང་གི་གདན་ས་ཆེན་པོར་འབད་པས་སྦྱར་བ། ཡེ་གེ་པ་ནི་མ་དྷྱ་ཀཱིརྟི་ཨིནྡྲའོ།། །། སརྦ་མངྒ་ལཾ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
