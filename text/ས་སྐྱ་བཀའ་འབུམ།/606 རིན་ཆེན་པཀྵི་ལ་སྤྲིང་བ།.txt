ས་སྐྱ་བཀའ་འབུམ།
པོད ༦༠༦
རིན་ཆེན་པཀྵི་ལ་སྤྲིང་བ།
༼བ༽ ༄༅། །རིན་ཆེན་པཀྵི་ལ་སྤྲིང་བ་བཞུགས།། ༄༅། །ཨོཾ་སྭ་སྟི་སིདྡྷཾ། བླ་མ་དང་དཀོན་མཆོག་གསུམ་ལ་ཕྱག་འཚལ་ལོ། ། ཡེ་ཤེས་ཆེན་པོའི་དཀྱིལ་འཁོར་རབ་རྒྱས་ཤིང༌། ། ལེགས་པར་བཤད་པའི་འོད་ཟེར་ཕྲེང་བ་ཡིས། ། སྐྱེ་དགུའི་བློ་གྲོས་པདྨ་རྒྱས་མཛད་པ། ། སངས་རྒྱས་སྐྱེ་དགུའི་སྒྲོན་མ་ལ་ཕྱག་འཚལ། ། རྒྱལ་པོའི་བུར་དོ་ནས། ལུང་དང་རིགས་པའི་དེ་ཁོ་ན་ཉིད་ཕྱིན་ཅི་མ་ལོག་པར་སྨྲ་བའི་དགེ་སློང་འཕགས་པས།
རིགས་དང་དཔལ་འབྱོར་ཕུན་སུམ་ཚོགས་ཤིང༌། དད་པ་དང་བརྩེ་བའི་བསམ་པ་རྣམ་པར་དག་པས་བསྟན་པ་དང་འགྲོ་བ་ལ་གཅིག་ཏུ་སྨན་པ། རིན་ཆེན་པཀྵའི་ཕྱག་ཏུ་སྤྲིང་བ། ཁྱོད་སྔོན་ལེགས་པར་སྤྱད་པའི་མཐུས། ། དཔལ་དང་འབྱོར་པ་ཕུན་ཚོགས་ཤིང༌། ། ཐབས་དང་ཤེས་རབ་ཁྱད་འཕགས་པས། ། གཞན་ལ་ཕན་པ་མཐའ་ཡས་པ། ། ཐོས་པས་བདག་ཡིད་དགའ་བ་ནི། ། ཡར་གྱི་ངོ་ཡི་ཟླ་བཞིན་འཕེལ། ། ལྷག་བསམ་དག་པའི་ཟླ་རྒྱས་ལས། །
སྤྲིང་ཡིག་འོད་ཟེར་སྤྲོ་བར་བྱ། ། སྣང་བ་སྒྱུ་མ་ལྟ་བུ་སྟེ། ། རང་བཞིན་སྤྲོས་བྲལ་ནམ་མཁའ་བཞིན། ། འདི་ནི་བདེན་པ་གཉིས་སུ་བཤད། ། དེ་འདྲ་ལྟ་བའི་དམ་པ་ལགས། ། རང་དོན་ཡལ་བར་དོར་ནས་སུ། ། གནས་སྐབས་དགེའམ་སྡིག་ཀྱང་རུང༌། ། གཞན་ལ་ཕན་པ་ལྷུར་ལེན་པ། ། འདི་འདྲ་སྤྱོད་པའི་དམ་པ་ལགས། ། བྱམས་དང་སྙིང་རྗེ་བྱང་སེམས་དང༌། །
ལྷ་དང་དངོས་པོའི་དེ་ཉིད་ལས། ། མཚན་མ་མེད་པར་མཉམ་འཇོག་པ། ། འདི་འདྲ་བསྒོམ་པའི་དམ་པ་ལགས། ། སྟོང་པ་ཉིད་དང་སྙིང་རྗེ་ཡིས། ། སྲིད་དང་ཞི་བའི་མཐའ་བཀག་ནས། ། ཐར་པ་ཆེན་པོའི་གྲོང་བགྲོད་པ། ། འདི་འདྲ་ལམ་གྱི་དམ་པ་ལགས། ། སྤངས་དང་རྟོགས་པ་ཕུན་ཚོགས་ཤིང༌། ། རང་དང་གཞན་གྱི་དོན་གྲུབ་ནས། ། འཁོར་བ་ཇི་སྲིད་གནས་གྱུར་པ། །
འདི་འདྲ་འབྲས་བུའི་དམ་པ་ལགས། ། ཐེག་པ་ཆེན་པོ་ཀུན་བསྡུས་པ། ། ཤིན་ཏུ་གསལ་བའི་ངག་གིས་ནི། ། ཚིགས་སུ་བཅད་པར་བསྡེབས་པ་འདི། ། ཆོས་ཀྱི་སྐྱེས་སུ་བསྐུར་བ་ལགས། ། འདི་འདྲ་ཁྱོད་ཀྱིས་མཁྱེན་བཞིན་དུ། ། བདག་གིས་སྤྲིང་བར་མི་འོས་མོད། ། ཕན་ཚུན་འདུན་པར་བགྱི་སླད་དུ། ། ཆོས་ཀྱི་གླེང་བ་མདོ་ཙམ་ལགས། ། སླད་མ་སྐབས་སུ་བབ་པའི་དོན་ལ།
སྔར་ཡང་ཁྱེད་རྒྱལ་བུ་ཨལྒོའི་དྲུང་དུ་བཞུགས་པས་མི་སྡེ་ཐམས་ཅད་ལ་ཕན་པ་རྒྱ་ཆེར་བྱུང་འདུག ད་དུང་ཡང་ཇི་ལྟར་ཕན་པ་མཛོད། ཁྱོད་ཀྱི་ཐུགས་དམ་གྱི་རྒྱུར་རབ་ཏུ་གནས་པ་ལེགས་པར་བྱས་པའི་རྗེ་བཙུན་མ་སྒྲོལ་མའི་ཐང་སྐུ་ལེགས་པ་གཅིག་བསྐུར་ཡོད། བློ་གྲོས་ཟླ་རྒྱས་ལས་བྱུང་བའི། ། སྤྲིང་ཡིག་བསིལ་བའི་འོད་ཟེར་གྱིས། ། ཁྱེད་ཐུགས་དགྱེས་པའི་ཀུནྡའི་ཕྲེང༌། ། རྣམ་པ་ཀུན་ཏུ་རྒྱས་པར་ཤོག ། ཕག་ལོ་ཟླ་བ་བཅུ་གཉིས་པའི་ཚེས་བཅུ་གཉིས་ལ་ཅོང་ཏོར་བྲིས།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
