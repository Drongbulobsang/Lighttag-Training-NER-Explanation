ས་སྐྱ་བཀའ་འབུམ།
པོད ༤༤༥
ཕྱག་འཚལ་ཉེར་གཅིག་ལྷ་མོའི་སྒྲུབ་ཐབས།
༼ཕ༽ ༄༅། །ཕྱག་འཚལ་ཉེར་གཅིག་ལྷ་མོའི་སྒྲུབ་ཐབས་བཞུགས།། ༄༅། །བླ་མ་དམ་པའི་ཞབས་ལ་ཕྱག་འཚལ་ལོ། ། ཕྱག་འཚལ་ཉི་ཤུ་རྩ་གཅིག་པའི་ལྷ་མོ་བསྒོམ་པར་འདོད་པས། ཐོ་རངས་ཀྱི་ཆ་ལ་ཁ་བཤལ་བ་དང༌། ཁྲུས་ལ་སོགས་པ་བྱས་ལ། སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པར་བྱ། དེའི་ཆེད་དུ་ལྷ་མོ་སྒྲོལ་མ་བསྒོམ་སྙམ་པའི་བྱང་ཆུབ་ཀྱི་སེམས་བསྒོམ། དེ་ནས་ཨོཾ་སྭ་བྷཱ་ཝ་ཤུདྡྷཿསརྦ་དྷརྨཱཿསྭ་བྷཱ་ཝ་ཤུདྡྷོ྅་ཧཾ། ཞེས་པས་ཕྱི་ནང་གི་ཆོས་ཐམས་ཅད་སྟོང་པ་ཉིད་དུ་བསམ།
སྟོང་པའི་ངང་ལས་པྃ་ལས་པདྨ། ཨ་ལས་ཟླ་བའི་དཀྱིལ་འཁོར་བསམས་ལ། དེའི་སྟེང་དུ་རང་གི་ཤེས་པ་ཡི་གེ་ཏཱྃ་ལྗང་གུ་ཅིག་ཏུ་བསམ། དེ་ཡོངས་སུ་གྱུར་པ་ལས་ལྷ་མོ་སྒྲོལ་མ་སྐུ་མདོག་ལྗང་གུ་ཞལ་གཅིག་ཕྱག་གཉིས་མ། གཡས་པས་སྐྱབས་སྦྱིན། གཡོན་པས་ཨུཏྤ་ལའི་རྩ་བ་ཐུགས་ཀར་བཟུང་བ་ཞི་བའི་ཉམས་ཅན། རིན་པོ་ཆེའི་རྒྱན་གྱིས་བརྒྱན་པ། ནུ་མ་འབུར་བ། ཞབས་ཕྱེད་ཀྲུང་གིས་བཞུགས་པ། འོད་དཔག་མེད་ཀྱིས་དབུར་བརྒྱན་པར་བསམས་པའི་སྙིང་གར་ཏཱྃ་ལྗང་གུ་ལ།
ཨོཾ་ཏཱ་རེ་ཏུཏྟཱ་རེ་ཏུ་རེ་སྭཱ་ཧཱ། ཞེས་པ་གཡས་སྐོར་དུ་ཁ་དོག་དཀར་པོས་བསྐོར་བ་བསམས་ལ། ཇི་སྲིད་མི་སྐྱོའི་བར་དུ་བཟླས་སོ། ། གཉིས་གསུམ་བདུན་དུ་མངོན་པར་བརྗོད་ན། ། བུ་འདོད་པས་ནི་བུ་ཐོབ་འགྱུར། ། ཞེས་པའི་དོན་ནི་མཎྜལ་བཞི་བྲིས་པ་ལ་མཆོད་པ་མང་པོ་དང༌། ལྷ་བཤོས་བཞི་བཤམས་ལ་ཚོམ་བུ་དང་པོ་བླ་མ་དང་སངས་རྒྱས་སྤྱི་ལ་དབུལ། གཉིས་པ་གསུམ་པ་བཞི་པ་སྒྲོལ་མ་ལ་དབུལ་ཏེ། དེ་ཡང་མཆོད་པ་རེ་དང་བསྟོད་པ་རེ་བྱས་པའི་མཐར་རྗེ་བཙུན་མ་སྒྲོལ་མས་བདག་ཅག་འཁོར་དང་བཅས་པ་ལ་ནད་དང་གནོད་པ་དང་བར་དུ་གཅོད་པ་ཐམས་ཅད་ཞི་བར་མཛད་དུ་གསོལ། ཞེས་གསོལ་བ་གདབ་ཅིང་གཤེགས་སུ་གསོལ་བར་བྱའོ། །
ཕྱག་འཚལ་ཉི་ཤུ་རྩ་གཅིག་པ་འདོན་པར་འདོད་པས། རང་གི་སྤྱི་བོའི་གཙུག་ན་རྗེ་བཙུན་མ་སྒྲོལ་མ་བཞུགས་ཤིང་ཞབས་གཡས་པའི་མཐེ་བོས་རང་གི་དཔྲལ་བར་རེག་པར་བསམས་ལ། ཕྱག་འཚལ་སྒྲོལ་མ་མྱུར་མ་དཔའ་མོ། ། ཞེས་པ་ནས་རྫོགས་པའི་བར་བརྗོད་ལ། ཨོཾ་བཛྲ་པུཥྤེ་ཏཱ་རཱ་ཎཱཾ། ཨོཾ་བཛྲ་དྷཱུ་པེ་ཧཱུྃ། ཨོཾ་བཛྲ་དཱི་པེ་ཧཱུྃ། ཨོཾ་བཛྲ་གནྡྷེ་ཧཱུྃ། ཨོཾ་བཛྲ་ནཻ་ཝི་དྱེ་ཨཱཿཧཱུྃ། ཞེས་པས་མཆོད་ལ།
རྗེ་བཙུན་མས་བདག་འཇིགས་པ་བརྒྱད་ལས་སྐྱོབས་ཤིག ཅེས་བརྗོད་ལ། མཐར་དགེ་བའི་རྩ་བ་སངས་རྒྱས་སུ་བསྔོའོ། ། ཡང་རང་གི་སྙིང་ག་ནས་ཏཱྃ་ལས་འོད་འཕྲོས་པས་ཁམས་གསུམ་གྱི་སྣོད་བཅུད་བསྡུས་ནས་སླར་རང་ལ་ཐིམ་པར་བསམ་ཞིང༌། ཨོཾ་ཏཱ་རེ་ཏུཏྟཱ་རེ་ཏུ་རེ་སརྦ་དུཥྚཱཾ་རཀྵ་པྲེ་དུ་སྭཱ་ཧཱ། ཞེས་པ་ལན་གསུམ་ཆུ་ཁྱོར་བ་གང་ལ་བཟླས་ལ་གདོང་ལ་གཏོར་བས་བགེགས་ཀྱིས་ཀྱང་མི་ཚུགས་པར་འགྱུར་རོ། ། ཚུལ་འདི་རྟག་ཏུ་གོམས་པར་བྱས་ན་མྱུར་དུ་སངས་རྒྱས་དང་སྤྱན་རས་གཟིགས་ཀྱི་གོ་འཕང་ཐོབ་པར་འགྱུར་རོ། ། རྒྱལ་བུ་གཡུང་རུང་ཏས་བསྐུལ་ནས། འཕགས་པས་བཤད་ཅིང་བྲིས་ནས་ཕུལ་བའོ།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
