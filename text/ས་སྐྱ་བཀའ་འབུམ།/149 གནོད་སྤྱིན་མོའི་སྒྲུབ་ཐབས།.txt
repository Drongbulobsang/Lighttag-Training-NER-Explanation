ས་སྐྱ་བཀའ་འབུམ།
པོད ༡༤༩
གནོད་སྤྱིན་མོའི་སྒྲུབ་ཐབས།
༼ཉ༽ ༄༅། །གནོད་སྤྱིན་མོའི་སྒྲུབ་ཐབས་བཞུགས།། ༄༅། །རྡོ་རྗེ་ཕག་མོ་ལ་ཕྱག་འཚལ་ལོ། ། དོན་ཡོད་གྲུབ་པ་ཡི་དམ་དུ་བྱེད་པའི་རྟེན་གྱི་གང་ཟག་གིས། ཡིད་དུ་འོང་བའི་གནོད་སྦྱིན་མོ་སྒྲུབ་པར་འདོད་པ་དེས། དང་པོ་ཡི་དམ་ལྷའི་སྔགས་ལ་ཡི་གེའི་གྲངས་ཀྱི་བཟླས་པ་འབུམ་བསྐྱལ་བ་གཅིག་གིས་འདི་ལྟར་བྱ་སྟེ། ཙནྡན། མེ་ཏོག་དཀར་པོ། གུ་གུལ་དཀར་པོ། མཆོད་པ་རྣམས་སྟ་གོན་བྱས་ལ།
ཚེས་བཅུ་དྲུག་གི་ནུབ་མོ་ནས་བཟུང་སྟེ། ཟླ་བ་ཉའི་བར་དུ་སྨྲ་བཅད་བྱས་ལ་བསྒྲུབ་པར་བྱ་སྟེ། དེ་ནས་ཚེས་བཅུ་དྲུག་གི་ནུབ་མོ་ཁང་པ་ཕྱག་དར་བྱ་སྟེ། དེར་ཙནྡན་གྱི་ཆུ་བླུགས་ལ། དེའི་དཀྱིལ་དུ་མཎྜལ་དཀར་པོ་ཟུར་གསུམ་པ་གཅིག་ཙནྡན་གྱི་ཆུས་བྱུགས་ལ། དེར་ཡི་གེ་ཀྲུྃ་དམར་སེར་གཅིག་བསམ། དེ་གྱུར་པ་ལས་ཡིད་དུ་འོང་བའི་པདྨ་ཏི་བསྐྱེད་དེ། སྐུ་མདོག་དམར་ལ་སེར་བའི་མདངས་དང་ལྡན་པ། ཤིན་ཏུ་སྒེག་པ་མཛེས་པ། ཕྱག་གཡས་ན་རིན་པོ་ཆེ་འབར་བ་བསྣམས་པ།
གཡོན་པ་ན་རིན་པོ་ཆེའི་བུམ་པ་བསྣམས་པ། རིན་པོ་ཆེའི་རྒྱན་ཐམས་ཅད་ཀྱིས་བརྒྱན་པར་བསམས་ལ། རང་གི་ལྟེ་བའི་ཧྲཱིཿལས་འོད་ཟེར་འཕྲོས་པས་རང་བཞིན་གྱི་གནས་ནས་གནོད་སྦྱིན་མོ་བཀུག་སྟེ། ཡི་གེ་བཞིས་དགུག་གཞུག་བྱས་ལ། དེ་ལ་གུ་གུལ་དཀར་པོའི་དུད་པ་དང༌། མེ་ཏོག་དཀར་པོ་དང༌། མཆོད་རྫས་རྣམས་ཀྱིས་མཆོད་པ་དབུལ་ལོ། ། འདིའི་དམ་ཚིག་ནི་ཤ་དང༌། ཆང་དང༌། བུད་མེད་གཞན་ལ་འཁྲིག་པ་སྤངས་ལ།
རང་རྡོ་རྗེ་ཕག་མོའི་ང་རྒྱལ་ལ་གནས་པས་བཟླས་པ་བྱའོ། ། བྱ་བ་གཞན་ཐམས་ཅད་གཞུང་བཞིན་ནོ། ། བླ་མ་གཉིས་ཀྱི་བརྒྱུད་པའི་མན་ངག་ཡིག་ཆུང་རྫོགས་སོ།།
༄༅། །ཚངས་པའི་བུ་མོའི་སྒྲུབ་ཐབས་བཞུགས།། ༄༅། །དེ་ནས་གནོད་སྦྱིན་མོའི་རྟོག་པ་བཤད་པར་བྱ་སྟེ། གང་ཞིག་བསྒྲུབས་པས་བསྐལ་བར་གནས་པར་འགྱུར་རོ། ། དེ་ལ་སྒྲུབ་པའི་ཐབས་ནི་མར་ཁུ་ཆེན་པོའི་མར་མེ་སྦར་ཏེ། དུར་ཁྲོད་ཀྱི་གོས་ལ་ནང་ཚང་མོ་རང་གི་ཁ་དོག་ཏུ་བྱས་པའི་གོས་ཕྱེད་ཀྱིས་མོ་ལ་བཀབ་ལ། ཕྱེད་ཀྱིས་བདག་ཉིད་ཀྱི་ཤམ་ཐབས་བྱ། ལྷོ་ཕྱོགས་སུ་ཁ་བལྟས་ཏེ།
ཐུན་ཕྱེད་དམ། ཐུན་གཅིག་ཏུ་བཟླས་པ་བྱའོ། ། དེ་ནས་ལྷའི་རྒྱན་ཐམས་ཅད་ཀྱིས་བརྒྱན་པ། རྡོ་རྗེ་དང་བཻ་ཌཱུརྻ་དང༌། རིན་པོ་ཆེ་ཅུང་ཟད་དམར་བ་དང༌། དུང་དང་མུ་ཏིག་གིས་བརྒྱན་པའི་ལུས་ཅན། རྐང་རྒྱན་དང༌། ལག་པའི་གདུ་བུ་དང་ལྡན་པ་ཉི་མ་དང་པོ་ལ་འོང་བར་འགྱུར་རོ། ། དེའི་ལག་པ་བཟུང་ལ་མེ་ཐུན་བྱའོ། ། དེ་ནས་དགེ་བའི་གསེར་མན་ཆ་གཅིག་བྱིན་ནས་འགྲོ་བར་འགྱུར་རོ། །
དེ་བཞིན་དུ་བགྲོད་དེ་ནང་གཅིག་རེ་བཞིན་དུ་སྟེ། ཇི་སྲིད་དུ་ཟླ་བ་དྲུག་གི་བར་དུ་བྱའོ། ། དེ་ནས་སྔགས་བཟླས་པར་བྱས་ཏེ་ལེགས་པར་འགྲུབ་པར་འགྱུར། ཚངས་པའི་འཇིག་རྟེན་དང༌། ཟླ་བའི་འཇིག་རྟེན་དང༌། རི་རབ་དང༌། ཏི་སེ་དང༌། བཟང་པོ་རབ་སྣང་དང་ས་སྟེང་ཐམས་ཅད་ཀྱིས་བསྟོད་པར་འགྱུར་རོ། ། དྲག་པོའི་འཇིག་རྟེན་ཐམས་ཅད་ཀྱིས་བསྟོད་པར་འགྱུར་རོ། ། སྒྲུབ་པ་པོ་ནི་ལོ་བརྒྱད་དང་བཅུ་གཉིས་ཀྱི་ཆ་བྱད་ཅན་དུ་འགྱུར་རོ། །
སྒྲ་ཅུང་ཟད་འཁྱིལ་བ་དང༌། རླུང་གི་ཤུགས་དང་ལྡན་པ་དང༌། ཐམས་ཅད་དུ་ཐོགས་པ་མེད་པར་འགྱུར་རོ། ། ལྷ་དང་ལྷ་མ་ཡིན་ཐམས་ཅད་དབང་དུ་འགྱུར་རོ། ། ཉམས་སོད་བྱས་པས་ཀྱང་ཉི་མ་གཅིག་ཏུ་སྔགས་བཟླ་བར་བྱའོ། ། དེ་ལ་སྔགས་ནི་འདི་ཡིན་ཏེ། ཨོཾ་ན་མོ་བྷ་ག་ཝ་ཏེ། ཝ་ར་དྷེ་མྃ་ཀྵ་ཨ་དྷི་པ་ཏ་ཡེ་ཨ་རི་གྷི་རི་དེ་ཧི་ན་ཧ་སཱ་ཡ་སྭཱ་ཧཱ། ཚངས་པའི་བུ་མོ་སྒྲུབ་པའི་ཐབས་མན་ངག་ཏུ་བྱས་པ་རྫོགས་སོ།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
