ས་སྐྱ་བཀའ་འབུམ།
པོད ༣༡༥
དཔལ་གདོང་བཞི་པའི་བསྟོད་པ།
༼ན༽ ༄༅། །དཔལ་གདོང་བཞི་པའི་བསྟོད་པ་བཞུགས།། ༄༅། །ན་མོ་གུ་ར་ཝེ། དཔལ་གདོང་བཞི་པའི་མགོན་པོ་ལ་བསྟོད་པ། དཀོན་མཆོག་གསུམ་ལ་ཕྱག་འཚལ་ལོ། ། དཔལ་ལྡན་དབང་ལྡན་སྲིད་གསུམ་དབང་བསྒྱུར་ཞིང༌། ། མཆེ་བ་གཙིགས་ཤིང་མཆུ་འཕྱང་ཤུགས་ཆེ་བ། ། སྒྲ་སྒྲོགས་དྲིལ་བུའི་ཕྲེང་བས་བརྒྱན་པ་ཡི། ། གཞོན་ནུའི་ལུས་ཅན་བགེགས་འཇོམས་ཁྱོད་ལ་འདུད། ། དུ་མའི་མིང་ཅན་དྲག་པོའི་ཕྲེང་བ་ཅན། །
ཉི་ཟླ་འབར་བའི་མིག་གིས་བདུད་འཇོམས་ཤིང༌། ། བརྐྱང་བསྐུམ་གློག་སྟོང་འགྱུ་བའི་ཁྲོ་གཉེར་ཅན། ། མདུང་ཐུང་གྲི་གུག་བུམ་ཐོད་འཛིན་ལ་བསྟོད། ། འཇིགས་བྱེད་མྱུར་འགྲོ་ཚངས་སྐུད་མི་མགོ་ཡི། ། ཕྲེང་བ་འཛིན་ཅིང་ས་གསུམ་སྐྲག་བྱེད་པའི། ། ཀྵིཾ་ཀྵིཾ་སྒྲ་སྒྲོགས་སྲིན་པོའི་གཟུགས་འཛིན་པ། ། དུས་མཐའི་མེ་ལྟར་འབར་བ་ཁྱོད་ལ་བསྟོད། ། དཔལ་ལྡན་གྲུ་འཛིན་ཆེན་པོ་ནི། ། ཁྱོད་བཞུགས་ཏི་སེའི་གངས་རི་ན། ། གདོང་བཞི་ལྡན་ཁྱོད་ཞིང་སྐྱོང་མཛད། །
ཀུན་སྲུང་ཁྱོད་ལ་བསྟོད་པར་བྱ། ། ཧ་ཧའི་གད་རྒྱངས་འབྲུག་སྒྲ་སྒྲོགས། ། ཧཱུྃ་ཧཱུྃ་སྒྲོགས་པའི་དཔལ་ཁྱོད་ཀྱིས། ། སྲིད་གསུམ་གནས་པའི་བགེགས་རྣམས་ཀུན། ། སྐྲག་མཛད་ཁྱོད་ལ་བསྟོད་པར་བྱ། ། རྫོགས་པའི་སངས་རྒྱས་སྤྱན་སྔ་རུ། ། དམ་བཅས་དོན་དེ་ད་ལྟ་འདིར། ། སྒྲུབ་པོས་ཐོགས་པ་མེད་གྱུར་པ། ། དམ་ཚིག་ལྡན་ཁྱོད་བསྟོད་པར་བྱ། ། ཤ་ཆེན་ཟན་དང་མེ་ཏོག་སྤོས། །
ཆང་ཕུད་ཤ་ཁྲག་ལ་དགའ་བ། ། ཁྱོད་ནི་བྱང་ན་རབ་བཞུགས་ཤིང༌། ། ཕྱོགས་བཅུར་དབང་བྱེད་ཁྱོད་ལ་བསྟོད། ། གཡུང་མོ་གཏུམ་མོ་སྲིན་མོ་དང༌། ། སིངྒ་ལར་གནས་རྣལ་འབྱོར་མ། ། དམར་དང་ལྗང་ནག་ཁྲོས་པའི་ཞལ། ། གྲི་གུག་ཐོད་འཛིན་བསྟོད་པར་བྱ། ། ཁྱོད་ཀྱིས་རང་ཕྱོགས་ལེགས་སྲུང་ཞིང༌། ། གཞན་ཕྱོགས་རྣམ་པར་སུན་འབྱིན་པ། ། དོན་གཉིས་སྒྲུབ་པའི་ཡབ་ཡུམ་ལ། །
བདག་གིས་རྟག་ཏུ་བསྟོད་པར་བྱ། ། དེ་ལྟར་བསྟོད་པས་རབ་བསྔགས་པས། ། བདག་ཅག་འཁོར་བཅས་བསྲུང་བ་དང༌། ། འདོད་པ་ཐམས་ཅད་བསྒྲུབ་པ་དང༌། ། དགྲ་བགེགས་མ་ལུས་མེད་པར་མཛོད། ། ཁྱེད་ཀྱིས་བསྒྲུབ་པའི་ལས་བྱ་ཞིང༌། ། རྗེས་སུ་བསྒྲུབ་ན་བརྩེ་བ་དང༌། ། ཡོངས་སུ་བསྟེན་ན་དགྱེས་པ་དང༌། ། སུན་འབྱིན་རྣམ་པར་གཞོམ་པར་མཛོད། ། ཀློག་པ་རྣམས་ནི་རྒྱས་པ་དང༌། །
ཁ་ཏོན་ཕུན་སུམ་ཚོགས་པ་དང༌། ། སྒྲུབ་པ་དྲི་མ་མེད་པ་དང༌། ། བསྟན་པ་དག་ཀྱང་དར་བར་མཛོད། ། མདོར་ན་གང་དང་གང་བཅོལ་བ། ། དེ་དང་དེ་ཡི་ལས་རྣམས་ལ། ། བཏང་སྙོམས་གཡེལ་བ་མ་མཛད་པར། ། བདག་ལ་རྗེས་སུ་བརྩེ་བར་མཛོད། ། དཔལ་ལྡན་གདོང་བཞིའི་མགོན་པོ་ལ་བསྟོད་པ། ཤཱཀྱའི་དགེ་བསྙེན་ཀུན་དགའ་རྒྱལ་མཚན་གྱིས་ས་སྐྱའི་དགོན་པར་སྦྱར་བའོ།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
