ས་སྐྱ་བཀའ་འབུམ།
པོད ༣༣༦
ཁྲོ་བོ་རྨེ་བརྩེགས་ཀྱི་སྒྲུབ་ཐབས།
༼ན༽ ༄༅། །ཁྲོ་བོ་རྨེ་བརྩེགས་ཀྱི་སྒྲུབ་ཐབས་བཞུགས།། ༄༅། །ན་མོ་གུ་རུ་བྷྱཿཁྲོ་བོ་སྟོབས་པོ་ཆེ་བསྒྲུབ་པར་འདོད་པས། སྐྱབས་འགྲོ་དང་སེམས་བསྐྱེད་བྱས་ལ། རང་གི་སྙིང་གར་ཧཱུྃ་མཐིང་ནག་བསམ། དེའི་འོད་ཟེར་གྱིས་ལུས་བསྲེགས་པས་སྐྱོན་ཐམས་ཅད་དག་ནས། སེམས་ཁྲོ་བོ་རྨེ་བརྩེགས་སུ་གྱུར་པར་བསམ་ཏེ། དེའང་སྐུ་མདོག་དུད་ཀ ཞལ་གསུམ་ཕྱག་དྲུག་པ། གཡས་དཀར།
གཡོན་དམར། དབུས་དུད་ཀ ཞལ་རེ་རེ་ལ་སྤྱན་གསུམ་གསུམ་བགྲད་པ། མཆེ་བ་གཙིགས་པ། ཁྲོ་གཉེར་བསྡུས་པ། སྨ་ར་དང་སྨིན་མ་དམར་སེར་འབར་བ། དབུ་སྐྲ་ཁམ་ནག་གྱེན་དུ་བརྫེས་པ་ལ། སྦྲུལ་སྔོན་ལྟོ་བ་དམར་སེར་གྱིས་དཀྲིས་ཤིང༌། ཐོད་པ་སྐམ་པོ་ལྔ་ལྔས་དབུར་བརྒྱན་པ། ཕྱག་གཡས་ཀྱི་དང་པོ་ན་རྡོ་རྗེ་རྒྱ་གྲམ།
བར་པ་རྡོ་རྗེ་རྩེ་ལྔ་པ། ཐ་མ་རྡོ་རྗེ་ལྕགས་ཀྱུ། གཡོན་གྱི་དང་པོ་རྡོ་རྗེ་དབྱུག་པ། བར་པ་རྡོ་རྗེ་ཞགས་པ། ཐ་མ་རྡོ་རྗེ་སྡིགས་མཛུབ་མཛད་པ་སྟེ། དེ་ཐམས་ཅད་གྱེན་དུ་བསྒྲེང་བ། ཐོད་པ་སྐམ་པོའི་ཕྲེང་བས་སེ་རལ་ཁར་བྱས་ཤིང་ཡན་ལག་ཐམས་ཅད་སྦྲུལ་གྱིས་བརྒྱན་པ། སྟག་གི་པགས་པའི་ཤམ་ཐབས་ཅན། ཞབས་གཉིས་བགྲད་པས་ཉི་མའི་གདན་ལ་བཞུགས་པ། སྐུ་ལས་ཡེ་ཤེས་ཀྱི་མེ་འབར་བ་བསྐྱེད་ལ།
ལྷའི་སྐུ་དེ་ཉིད་ལ་དམིགས་པ་གཏད་ལ། སྔགས་བཟླས་ཏེ། སྔགས་ནི་འདིའོ། ། ཨོཾ་བྷཱུར་ཁུཾ་མ་ཧཱ་བྷྲ་མ་ནཱ་ཡེ། བྷུ་ཙི་བྷུ་ཀི་བི་མ་ལེ། ཨུཙྪུཥྨ་ཀྲོ་དྷ་ཧཱུྃ་ཕཊ། ཨོཾ་བཛྲ་བྷུར་ཁུཾ་རི་ལི་ཤུ་ཐ་ར་ཤ་ཨུ་བི་མ་ལེ། ཨུཙྪུཥྨ་ཀྲོ་དྷ་ཧཱུྃ་ཧཱུྃ་ཕཊ་ཕཊ་སྭཱ་ཧཱ། ཞེས་བཟླས་པས་བགེགས་དང་ལོག་འདྲེན་གྱི་གནོད་པ་དང༌། ཉམས་གྲིབ་ལ་སོགས་པ་མི་གཙང་བ་གང་གིས་ཀྱང་མི་ཚུགས་ཤིང༌།
ཤིན་ཏུ་གཙང་སྦྲ་ཆུང་བས་ཀྱང་འགྲུབ་ལ། འདི་བསྙེན་བསྒྲུབ་ཀྱང་མི་དགོས་སོ། ། གཞན་ལ་ཕན་གདགས་པར་འདོད་ན། སྨྱོ་འབོག་ཅན་འདུལ་བ་ལ། གུ་གུལ་ནག་པོ་བསྲེགས་ཤིང༌། ནད་པའི་སྙིང་ག་ན་ཕར་ལ་སྔགས་བརྒྱ་རྩ་བརྒྱད་བཏབ་པས་གདོན་དང་བགེགས་ཐམས་ཅད་ཆོམས་ཀྱི་བསྲེགས་པར་བསམ། དེས་ངེས་པར་ཕན་ནོ། ། སེར་བ་བཟློག་པར་འདོད་ན། སྡིགས་མཛུབ་སྤྲིན་ནག་ལ་གཏད་དེ། སྔགས་དྲག་ཏུ་བཟླས་ཤིང༌།
སྔགས་ཀྱི་འོད་ཟེར་མེ་ལྟ་བུས་བསྲེགས་པར་བསམས་ན། སེར་བ་འཆད། འབྲུག་ཁ་འཆིང༌། གློག་ལྕེ་འཆད། ཐོག་གྱེན་ལ་བཟློག སྤྲིན་གྱི་གུར་ཞིག སེར་བ་རྐང་འཆག་གོ ། རིམས་ནད་གསོ་ན། བུམ་པ་སྤོས་ཆུས་བཀང་ལ། ཡུངས་ཀར་ལ་མང་དུ་སྔགས་བཟླས་ལ།
བུམ་པར་བླུགས། ནད་པ་ལ་གུ་གུལ་གྱི་དུད་པས་བདུགས་སྟེ། བུམ་ཆུས་ཕྱི་བཀྲུ་ཞིང་ཁོང་དུ་བཏང་ན་ཕན་ནོ། ། ཕྱུགས་ལ་གོད་བྱུང་ན། དུག་སྣ་གསུམ་ལ་གོད་འགོང་གི་གཟུགས་བྱས་ལ། དེ་ལ་གོད་གཏོང་བ་པོ་དགུག་གཞུག་བྱས་ལ། ཕུར་པ་སྙིང་གར་གདབ་ཅིང༌། སྔགས་བརྒྱ་རྩ་བརྒྱད་བཟླས་ནས་བཏབ་པས་ཕན་ནོ། ། ཕྱུགས་ནད་བྱུང་ན། ཕྱུགས་རའི་དབུས་སུ་མཎྜལ་ལམ།
ཁྲི་བྱས་པའི་སྟེང་དུ། སྤོས་ཆུ་ལ་སྔགས་ཆུ་བཏབ་ནས་གཏོར་ན་ཕན་ནོ། ། མི་ལོ་ནད་ཅན་གསོ་ན། ཤོག་ཁྲ་ལ་ནད་པ་བྲིས། ནད་པའི་མལ་འོག་ཏུ་བཅུག་ནས། ནད་པ་ལ་དམིགས་པ་གཏད་དེ་སྔགས་མང་དུ་བཏབ་ན་ཕན་ནོ། ། ར་ལུག་ལ་སྤྱང་ཁྱི་བྱུང་ན། ར་ལུག་རྣམས་ཀྱི་དོན་ཕོ་དོན་མོའི་མགུལ་དུ་སྔགས་བྲིས་ལ་གདགས། འབྲས་དང་ལྷོག་པ་གསོ་ན། ནད་པའི་སྔས་སུ་གུ་གུལ་བསྲེག་ཅིང་སྔགས་དྲག་ཏུ་གདབ་བོ། །
ཞིང་ལ་འབུས་ཟ་ན། ཚྭ་དང་ཡུངས་ཀར་བསྲེགས་ལ་སྔགས་བརྒྱ་རྩ་བརྒྱད་བཏབ་སྟེ། ཞིང་གི་མཐའ་མ་བསྐོར་ནས། རླུང་ཕྱོགས་ནས་སྔགས་བརྒྱ་རྩ་བརྒྱད་བཏབ་ན་གཞན་དུ་འབྲོས་སོ། ། བང་མཛོད་དུ་འགོང་པོ་ཞུགས་ནས་བསྲིས་ལ་གནོད་ན། ཙནྡན་ནམ་ཤུག་པ་དཀར་པོའི་ཕུར་པ་སོར་བཅུ་གཉིས་པ་ལ་སྔགས་བརྒྱ་རྩ་བརྒྱད་བཏབ་ནས། དར་ནག་གི་ཅོད་པན་བཅིངས་ཏེ། དེ་ཁྲོ་བོ་རྨེ་བརྩེགས་སུ་བསྐྱེད་ལ་ཐོད་པ་མཚན་ངན་དུ། འབྲུ་རྣ་ནག་པོས་བཀང་ལ་དེ་ལ་བཙུགས་ལ་བང་མཛོད་དུ་སྦས་ན། གནོད་མི་ནུས་ཤིང་བསྲིས་སྨེའོ། །
འགོང་པོ་བསྲེག་ན་ཚེར་མ་ཅན་གྱི་ཤིང་ལ་མེ་སྦར་ལ། མེ་དེ་སྐད་ཅིག་གིས་ཁྲོ་བོ་རྨེ་བརྩེགས་སུ་བསྐྱེད་ལ། དེའི་ཞལ་དུ་བགེགས་ཀྱི་ལིངྒ་གཏུབས་ལ་དབུལ་ཞིང༌། སྔགས་གསུམ་བརྒྱ་བཟླས་ཤིང་བསྲེགས་ན་ཕྱིན་ཆད་གནོད་མི་ནུས་སོ། ། ཚར་བ་དང་རང་ཉིད་ལ་བསྟིམ་མོ། ། ལས་ཚོགས་འདི་ལ་བསྙེན་པ་མི་དགོས་ཏེ། འཕྲལ་དུ་བྱས་པས་ཆོག ཕན་པར་འགྱུར་རོ། ། ཁྲོ་བོའི་རྒྱལ་པོ་རྨེ་བརྩེགས་ཀྱི་སྒྲུབ་ཐབས། རྗེ་ས་སྐྱ་པའི་མན་ངག་ཟབ་མོ།
དཔལ་ལྡན་ས་སྐྱ་པཎྜི་ཏས་སྦྱར་བའོ།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
