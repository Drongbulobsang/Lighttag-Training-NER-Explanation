ས་སྐྱ་བཀའ་འབུམ།
པོད ༡༥༢
གསང་བའི་གནད་ལྔ་ཞལ་ཤེས་བཅས།
༼ཉ༽ ༄། །གསང་བའི་གནད་ལྔ་ཞལ་ཤེས་བཅས་བཞུགས།། ༄༅། །འདིའི་མན་ངག་ལ་བསྐྱེད་རིམ་རྟེན་འབྲེལ་གྱི་གནད། རྫོགས་རིམ་དབང་སྡུད་ཀྱི་གནད། སྨན་ཆེན་པོ་བཅུད་ལེན་གྱི་གནད། རྩ་དབུ་མ་འཁྲུལ་འཁོར་གྱི་གནད། གནོད་སྦྱིན་མོ་མངོན་ཤེས་ཀྱི་གནད། གསང་བ་ཡང་གནད་ཞལ་ཤེས་དང་བཅས་པའི་ཐོ་ཡིག་གོ ། རྗེ་བཙུན་ཆེན་པོའི་ཞལ་ནས། སྤྱིར་ཆོས་ལ་ཟབ་པ་དང་ཞལ་པོ་ཆེ་མང་ཡང༌།
བླ་མའི་རྣལ་འབྱོར་དང༌། འདིའི་མན་ངག་ལས་ཟབ་པ་ཡོད་རེ་གསུངས་ནས་དབུ་སྙུང་གསུམ་བཞེས་ནས་གནང་བའོ། ། ཨི་ཐི།། །། བླ་མ་དམ་པའི་ཞབས་ལ་གུས་པས་ཕྱག་འཚལ་ལོ། ། སློབ་དཔོན་རིན་པོ་ཆེའི་ཞལ་ནས། ངའི་ཆོས་སྐོར་ཐམས་ཅད་ཀྱི་བཅུད་ཕྱུང་བ་འདི་ཁོ་ན་ཡིན་ཞིང༌། བླ་མ་ཆེན་པོ་དེས་ཀྱང་མན་ངག་འདི་འདའ་ཁ་མིན་ང་ལ་མ་གནང་བ་ཡིན་པས། ཁྱོད་ཀྱིས་ཀྱང་ཤིན་ཏུ་གཅེས་སྤྲས་སུ་གྱིས་ལ་ལྐོག་ཏུ་ཉམས་སུ་ལོངས་ལ། ཚེ་འདི་ཉིད་ལ་མཆོག་གི་དངོས་གྲུབ་ཐོབ་ཅིང༌། ཐུན་མོང་ཡང་གང་འདོད་པའི་མན་ངག་གིས་སྒྲུབ་པ་ལ་ཐེ་ཚོམ་མེད་དོ་གསུངས་ནས།
དབུ་སྙུང་བཞེས་ནས་བླ་མའི་རྣལ་འབྱོར་ཞུ་བའི་སྐབས་སུ། བཀའ་རྒྱས་བཏབ་ནས་གནང་བ་ཡིན་ནོ། ། ཨི་ཐི།། །། འདིའི་མན་ངག་ལ། སྒྲུབ་བསྙེན་གྱི་དུས་སུ། སྤྱི་བོའི་གནས་མ་ནོར་བར་བླ་མ་བསྒོམ་ཞིང་མོས་གུས་བྱ། ཐུགས་ཀའི་ཆོས་འབྱུང་ལ་གནས་པའི་ཐོད་པ་ལས། ཡེ་ཤེས་ཀྱི་བདུད་རྩིའི་རྒྱུན་འཛག་པས། རང་གི་ལུས་ཡེ་ཤེས་ཀྱི་བདུད་རྩིས་གང་བས་བདེ་སྟོང་གི་ཏིང་ངེ་འཛིན་སྐྱེས་པར་བསམ་པ་ནི། ཚེ་རིང་བ་དང༌།
གཞན་ཀྱི་བར་ཆད་ཀྱིས་མི་ཚུགས་ཤིང༌། བླ་མ་དང་བར་དོར་མི་འབྲལ་བའི་རྟེན་འབྲེལ་ཡིན་ནོ། ། གསང་བའི་གནས་སུ་དགའ་བ་འཁྱིལ་པ་གཡོན་དུ་འཁོར་བའི་ནང་ཐམས་ཅད་གང་འདོད་པའི་བྱང་སེམས་དང༌། ཅིག་ཤོས་ཀྱི་གང་བར་བསྒོམ་པ་ནི། ཚེ་འདིར་གང་འདོད་ཀྱི་རིག་མ་ལ་ལོངས་སྤྱོད་ཅིང༌། ཁྱད་པར་དུ་གཅེས་ཕྲུག་གི་གྲྭ་པ་འདུ། ཕྱི་མར་རིག་མཐོ་ཞིང་མཁའ་འགྲོ་མ་དང་མི་འབྲལ་བའི་རྟེན་འབྲེལ་ཡིན་གསུང་ངོ༌། ། རྟེན་འབྲེལ་ཤིན་ཏུ་ཟབ་པའི་སྐོར། ནཱ་རོ་པའི་མན་ངག ཕམ་ཐིང་པ་སྐུ་མཆེད་ཀྱི་ཉིང་ཁུ་ཐོ་ཡིག་དང་པོའོ། །
ས་མཱཔྟ། ཞལ་གདམས་ཚིག་བརྒྱུད་འདི། ཟླ་བ་ཡར་གྱི་ངོའི་དུས་སུ། ག་ཎ་ཙཀྲ་དང་འབྲེལ་པ་ཅན་ལས་གཞན་དུ་མི་གནང་བ་ཕྱག་ལེན་ཡིན་པས་ཤིན་ཏུ་གསང་བ་གལ་ཆེ། ། ཨི་ཐི།། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
