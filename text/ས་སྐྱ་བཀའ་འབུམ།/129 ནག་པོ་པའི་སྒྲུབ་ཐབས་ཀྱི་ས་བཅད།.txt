ས་སྐྱ་བཀའ་འབུམ།
པོད ༡༢༩
ནག་པོ་པའི་སྒྲུབ་ཐབས་ཀྱི་ས་བཅད།
༼ཇ༽ ༄༅། །ནག་པོ་པའི་སྒྲུབ་ཐབས་ཀྱི་ས་བཅད་བཞུགས།། ༄༅། །ཨོཾ་རྗེ་བཙུན་བླ་མ་རྣམས་ལ་ཕྱག་འཚལ་ལོ། ། སློབ་དཔོན་སྤྱོད་པ་བས་མཛད་པའི་དཔལ་འཁོར་ལོ་སྡོམ་པའི་སྒྲུབ་ཐབས་འདི་ལ་གཉིས། ཀླད་ཀྱི་དོན་དང༌། གཞུང་ངོ༌། ། དང་པོ་ལ་གཉིས། ཕྱག་བཙལ་བ་དང༌། བཤད་པར་དམ་བཅའ་བའོ། ། གཞུང་ལ་གཉིས།
མཉམ་པར་གཞག་པའི་རྣལ་འབྱོར་དང༌། མཉམ་ལངས་སོ། ། དང་པོ་ལ་གཉིས། བསྐྱེད་པའི་རིམ་པ་དང༌། རྫོགས་པའི་རིམ་པའི་རྒྱས་གདབ་པའོ། ། དང་པོ་ལ་གཉིས། རྒྱུ་ཚོགས་བསག་པ་དང༌། འབྲས་བུ་ལྷ་བསྐྱེད་པའོ། ། དང་པོ་ལ་གཉིས། བསོད་ནམས་ཀྱི་ཚོགས་བསག་པ་དང༌།
ཡེ་ཤེས་ཀྱི་ཚོགས་བསག་པའོ། ། འབྲས་བུ་ལྷར་བསྐྱེད་པ་ལ་གཉིས། རྟེན་བསྐྱེད་པ་དང༌། བརྟེན་པ་ལྷ་བསྐྱེད་པའོ། ། རྟེན་བསྐྱེད་པ་ལ་གཉིས། སྲུང་བའི་འཁོར་ལོ་བསྒོམ་པ་དང༌། གཞལ་ཡས་ཁང་བསྒོམ་པའོ། ། བརྟེན་པ་ལྷ་བསྐྱེད་པ་ལ་གསུམ། དང་པོ་སྦྱོར་བ་དང༌། དཀྱིལ་འཁོར་རྒྱལ་མཆོག་དང༌།
ལས་རྒྱལ་མཆོག་གོ ། དང་པོ་སྦྱོར་བ་ལ་བཞི། བསྙེན་པ་དང༌། ཉེ་བར་སྒྲུབ་པ་དང༌། སྒྲུབ་པ་དང༌། སྒྲུབ་པ་ཆེན་པོའོ། ། དང་པོ་ལ་གཉིས། རྒྱུ་རྡོ་རྗེ་འཛིན་པ་བསྐྱེད་པ་དང༌། འབྲས་བུ་རྡོ་རྗེ་འཛིན་པ་བཞེངས་པའོ། ། དེ་ལ་བཞི།
སྙོམས་པར་འཇུག་པ་ལས་འོད་དུ་ཞུ་བ་དང༌། གླུས་བསྐུལ་བ་དང༌། འབྲས་བུ་རྡོ་རྗེ་འཛིན་པར་བཞེངས་པ་དངོས་དང༌། དེ་བརྟེན་པའི་ཡན་ལག་ཏུ་བྱིན་གྱིས་བརླབ་པའོ། ། ཉེ་བར་སྒྲུབ་པ་ལ་གཉིས། དཔའ་བོའི་གོ་ཆ་དང༌། དཔའ་མོའི་གོ་ཆའོ། ། སྒྲུབ་པ་ལ་གསུམ། ཡབ་བྱིན་གྱིས་བརླབ་པ་དང༌། ཡུམ་བྱིན་གྱིས་བརླབ་པ་དང༌།
རང་བྱིན་གྱིས་བརླབ་པའོ། ། སྒྲུབ་པ་ཆེན་པོ་ལ་བཞི། ཡེ་ཤེས་པ་དགུག་པ་དང༌། དབང་བསྐུར་བ་དང༌། མཆོད་པ་དང༌། མཁའ་གསང་བྱིན་གྱིས་བརླབ་པའོ། ། དཀྱིལ་འཁོར་རྒྱལ་མཆོག་ལ་བཞི། དམ་ཚིག་པ་བསྐྱེད་པ་དང༌། ཡེ་ཤེས་པ་གཞུག་པ་དང༌། དབང་བསྐུར་བ་དང༌།
མཆོད་པ་བྱ་བའོ། ། དང་པོ་ལ་བཞི། དེ་བཞིན་གཤེགས་པ་སྤྱན་དྲང་བ་དང༌། འོད་དུ་ཞུ་བ་དང༌། ལྷ་རྣམས་བསྐྱེད་པ་དང༌། སོ་སོར་བསྟིམ་ཞིང་དགོད་པའོ། ། དེ་ལ་གཉིས། བསྟིམ་པ་དང༌། དགོད་པའོ། ། དེ་ལ་བཞི།
མདོར་བསྟན་པ་དང༌། རྒྱས་པར་བཤད་པའོ། ། སྤྱིའི་མཚན་ཉིད་དང༌། ལྷ་རྣམས་ཀྱི་རིགས་སོ། ། དང་པོ་ལ་གསུམ། བདེ་བ་ཆེན་པོའི་འཁོར་ལོ་ལ་དགོད་པ་དང༌། འཁོར་ལོ་གསུམ་གྱི་ལྷ་ཕྱི་དང་ནང་དུ་དགོད་པ་དག་པ་དང་བཅས་པ་དང༌། སྒོ་མཚམས་མ་དགོད་པའོ། ། བར་པ་ལ་གསུམ། ཐུགས་ཀྱི་འཁོར་ལོ་དང༌།
གསུང་གི་དང༌། སྐུའིའོ། ། སྤྱིའི་མཚན་ཉིད་ལ་གཉིས། འཁོར་ལོ་སྤྱིའི་མཚན་ཉིད་ལ་སོགས་པ་དང༌། ཁྱད་པར་དུ་སྒོ་མཚམས་རྣམས་ཀྱིའོ། ། ལས་རྒྱལ་མཆོག་ནི་བྱང་ཆུབ་ཀྱི་ཕྱོགས་ཀྱི་དག་པ་དྲན་པ་ཡིན་པར་དབྱེ་བ་མེད། མཉམ་གཞག་གི་སྤྱི་དོན་གཉིས་པའི་རིམ་པ་ལ་གཉིས། དཔྱིད་ཀྱི་ཐིག་ལེར་འཁོར་ལོ་གཉིས་ཀྱི་མཉམ་པར་གཞག་པ་དང༌། འཁོར་ལོ་བཞིའི་རྣམ་པར་གཞག་པའོ། ། དང་པོ་ལ་གཉིས།
དཔྱིད་ཀྱི་ཐིག་ལེའི་རྟེན་དང༌། བརྟེན་པ་རླུང་གི་མཚན་ཉིད་དོ། ། འཁོར་ལོ་བཞིའི་རྣམ་པར་གཞག་པ་ལ་གཉིས། འཁོར་ལོ་བཞི་སྤྱིའི་མཚན་ཉིད་དང༌། ཁྱད་པར་སྙིང་གའི་རྣམ་པར་གཞག་པའོ། ། མཉམ་ལངས་ལ་གསུམ། གཏོར་མ་དང༌། བཟླས་པ་དང༌། ལངས་ཏེ་སྤྱོད་ལམ་གྱི་དུས་སུ་གོ་ཆ་བགོ་བའོ། ། དང་པོ་ལ་གསུམ།
གཏོར་མ་བྱིན་གྱིས་བརླབ་པ་དང༌། གཏོར་མའི་ཕན་ཡོན་དང༌། གཏོར་མའི་སྔགས་སོ། ། བཟླས་པ་ལ་ལྔ། རྩ་བའི་སྔགས་དང༌། འཁོར་ལོ་ལྔའི་སྔགས་དང༌། ཡབ་ཀྱི་སྙིང་པོ་དང༌། ཉེ་སྙིང་དང༌། ཞལ་བཞི་པ་དང༌། ཡུམ་གྱི་སྙིང་པོ་དང༌།
ཉེ་སྙིང་དང༌། ཉེ་བའི་སྙིང་པོའོ། ། ནག་པོ་མངོན་པར་རྟོགས་པའི་བསྡུས་པའི་དོན་དགེ་བསྙེན་གྲགས་པ་རྒྱལ་མཚན་གྱིས་སྦྱར་བའོ།། །། ༄༅། །ནག་པོ་པའི་སྦྱིན་སྲེག་གི་ས་བཅད་བཞུགས།། ༄༅། །ཨོཾ་རྗེ་བཙུན་བླ་མ་རྣམས་ལ་ཕྱག་འཚལ་ལོ། ། སློབ་དཔོན་སྤྱོད་པ་བས་མཛད་པའི་སྦྱིན་སྲེག་ལ་དོན་གསུམ། ཀླད་ཀྱི་དོན་དང༌། གཞུང་དང༌། མཇུག་གོ ། དང་པོ་ལ་གཉིས།
ཤིས་པར་བརྗོད་པ་དང༌། བཤད་པར་དམ་བཅའ་བའོ། ། གཞུང་ལ་གཉིས། སྦྱིན་སྲེག་གི་དུས་དང༌། དགོས་པ་བསྟན་པ་དང༌། སྦྱིན་སྲེག་དངོས་སོ། ། དེ་ལ་གཉིས། མདོར་བསྟན་ཅིང་གཞན་དག་ལ་ཟུར་ཟ་བ་དང༌། སོ་སོར་རྒྱས་པར་བསྟན་པའོ། ། དེ་ལ་བཞི།
བླ་ན་མེད་པ་དང༌། ནང་གི་སྦྱིན་སྲེག་དང༌། སྤྱིའི་མཚན་ཉིད་དང༌། ཕྱིའི་སྦྱིན་སྲེག་གོ ། དང་པོ་ལ་གསུམ། མཚོན་བྱ་བླ་ན་མེད་པའི་སྦྱིན་སྲེག་དང༌། དེ་མཚོན་བྱེད་བླ་ན་མེད་པའི་སྦྱིན་སྲེག་དང༌། སློབ་དཔོན་གཞན་དང་མཐུན་པར་བསྟན་པའོ། ། ཕྱིའི་སྦྱིན་སྲེག་ལ་གཉིས། བཤད་པར་དམ་བཅའ་བ་དང༌།
ཕྱིའི་སྦྱིན་སྲེག་དངོས་སོ། ། དེ་ལ་གསུམ། སྦྱོར་བ་དང༌། དངོས་གཞི་དང༌། མཇུག་གོ ། དང་པོ་ལ་བཅུ། ཐབ་ཁུང་གི་མཚན་ཉིད་དང༌། མེ་པྲ་ལ་སོགས་པ་གཞུང་གཞན་ནས་ཁ་འཕངས་པ་དང༌། རྒྱུད་གཞན་ནས་བཤད་པ་དང༌། མན་ངག་དང་རྗེས་སུ་མཐུན་པར་བྲི་བར་དམ་བཅའ་བ་དང༌།
སྒྲུབ་པ་པོའི་མཚན་ཉིད་དང༌། བགེགས་བསལ་བ་དང༌། ཐབ་བྱིན་གྱིས་བརླབ་པ་དང༌། མེ་ལྷའི་མཚན་ཉིད་དང༌། མཆོད་ཡོན་གྱི་ཆོ་ག་དང༌། རྫས་དགོད་པའི་ཚུལ་ལོ། ། དང་པོ་ཐབ་ཁུང་ལ་གསུམ། མདོར་བསྟན་པ་དང༌། རྒྱས་པར་བཤད་པ་དང༌། ཐབ་ཁུང་བསྡུས་ཏེ་བྱ་བའོ། །
རྒྱས་པར་བཤད་པ་ལ་བཞི། དབྱིབས་དང༌། ཁ་དོག་དང༌། ཚད་དང༌། དབུས་སུ་དགོད་པ་ལ་སོགས་པའི་མཚན་མ་རྒྱས་པ་དང༌། ཕྱོགས་གང་དུ་བྱ་བའོ། ། དང་པོ་ལ་གསུམ། ཐབ་ཏུ་མེ་བསྒྲུབ་པ་དང༌། འཇིག་རྟེན་པའི་མེ་ལྷ་མཆོད་པ་དང༌། འདས་པའི་མེ་ལྷ་མཆོད་པའོ། །
འཇིག་རྟེན་པའི་མེ་ལྷ་མཆོད་པ་ལ་བཞི། མེ་ལྷ་དང་འབྲེལ་བའི་ཆོ་ག་དང༌། བྱོན་ཟན་དབུལ་ཞིང་མེ་པྲ་བརྟག་པ་དང༌། རྫས་དགྲམ་པ་དང༌། སྦྱིན་སྲེག་གི་མཆོད་པ་དངོས་སོ། ། དང་པོ་ལ་དྲུག དམ་ཚིག་པའི་མེ་ལྷ་བསྐྱེད་པ་དང༌། ཡེ་ཤེས་པ་དགུག་པ་དང༌། བྱིན་གྱིས་བརླབ་པ་དང༌། དབང་བསྐུར་ཞིང་མཆོད་ལ་གོས་བསྐོན་པ་དང༌།
ཁྲུས་བྱ་བ་དང༌། དངོས་སུ་དབང་བསྐུར་བའོ། ། སྦྱིན་སྲེག་གི་མཆོད་པ་ལ་ལྔ། དང་པོར་གང་བའི་སྦྱིན་སྲེག་དབུལ་བ་དང༌། སྦྱིན་སྲེག་གི་རྫས་དབུལ་བའི་རིམ་པ་གང་དུ་དབུལ་བ་དང་བཅས་པ་དང༌། དབུལ་བའི་རིམ་པ་སྔགས་དང་བཅས་པ་དང༌། རྫས་གསང་སྔགས་གང་གིས་དབུལ་བ་རྒྱས་པར་བཤད་པ་དང༌། རྫས་ཐམས་ཅད་བདུད་རྩིས་བསྲེ་བའོ། ། དངོས་གཞི་སྤྱིའི་དོན་གསུམ་པ་ལ་གསུམ། མཆོད་བྱའི་ཡུལ་དང་འབྲེལ་པ་དང༌།
མཆོད་པ་དངོས་དང༌། མཐར་བྱ་བའོ། ། དང་པོ་ལ་བཞི། དམ་ཚིག་པ་བསྐྱེད་པ་སྔོན་དུ་འགྲོ་བས་ཡེ་ཤེས་པ་སྤྱན་དྲང་བ་དང༌། ཐབ་ཁུང་གི་གཡས་སུ་སྤྱན་དྲང་བའི་མཆོད་པ་དང༌། དམ་ཚིག་པ་དང་ཡེ་ཤེས་པ་བསྲེ་བ་དང༌། དབང་བསྐུར་ཞིང་གོ་བསྐོན་པའོ། ། མཆོད་པ་དངོས་ལ་དྲུག ཡེ་ཤེས་སེམས་དཔའི་ཐུགས་ཀར་ལྷ་བསྐྱེད་པ་གང་བའི་སྦྱིན་སྲེག་དབུལ་བ་དང༌། བསྲེག་རྫས་རྣམས་བསངས་ལ་སྦྱིན་སྲེག་རྒྱས་པར་བྱ་བ་དང༌།
དགང་བླུགས་གསུམ་དབུལ་བ་སྔོན་དུ་འགྲོ་བས་སྦྱིན་སྲེག་བྱ་ཞིང་མཆོད་པ་རྒྱས་པར་བྱ་བ་དང༌། རྫས་ལྷག་མ་གཞན་གྱིས་སྦྱིན་སྲེག་བྱ་བ་དང༌། སྦྱིན་སྲེག་གི་སྔགས་དང༌། དངོས་གྲུབ་ཀྱི་སྦྱིན་སྲེག་གི་རྫས་རྣམས་བཤད་པའོ། ། མཐར་བྱ་བ་ལ་དྲུག མཐར་མར་གྱི་དགང་བླུགས་དབུལ་ཞིང་མཆོད་པ་རྒྱས་པས་མཆོད་པ་དང༌། བདེ་ལེགས་དང་བཀྲ་ཤིས་བརྗོད་པ་དང༌། བསྟོད་ཅིང་འདོད་པའི་དོན་གསོལ་བ་གདབ་པ་དང༌། བཟོད་པར་གསོལ་ཞིང་གཤེགས་སུ་གསོལ་བ་དང༌། གཏོར་མ་སྦྱིན་པ་དང༌།
སླར་ཡང་ཡེ་ཤེས་སེམས་དཔའ་ཆོས་ཀྱི་དབྱིངས་སུ་གཤེགས་སུ་གསོལ་བའོ། ། མཇུག་ལ་དྲུག འཇིག་རྟེན་པའི་མེ་ལྷ་ལྷག་མས་མཆོད་པ་དང༌། འདོད་པའི་དོན་གསོལ་བ་གདབ་ཅིང་གཤེགས་སུ་གསོལ་བ་དང༌། རང་ལྷའི་ང་རྒྱལ་དང་ལྡན་པས་ཕྱོགས་སྐྱོང་ལ་གཏོར་མ་སྦྱིན་པ་དང༌། ཡི་གེ་བརྒྱ་པ་གདོན་པ་དང༌། ཕུར་བུ་དང༌། མདའ་དབྱུང་ཞིང་བཀྲུ་བ་དང༌། བསྐོར་བ་བྱས་ཏེ་གླུ་གར་སྔོན་དུ་འགྲོ་བས་ཅི་བདེ་བར་གནས་པའོ། ། སྦྱིན་སྲེག་གི་བསྡུས་དོན་དགེ་བསྙེན་གྲགས་པ་རྒྱལ་མཚན་གྱིས་བགྱིས་སོ།། །།
༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
