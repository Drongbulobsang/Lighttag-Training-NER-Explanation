ས་སྐྱ་བཀའ་འབུམ།
པོད ༥༨༥
བྱང་ཆུབ་སེམས་དཔའི་སའི་སྡོམ།
༼བ༽ ༄༅། །བྱང་ཆུབ་སེམས་དཔའི་སའི་སྡོམ་བཞུགས།། ༄༅། །བྱང་ཆུབ་སེམས་དཔའི་སའི་སྡོམ་ཞེས་བྱ་བ། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། ། གང་གི་སྤྱོད་པ་དཔག་ཡས་པ། ། དཔག་མེད་འགྲོ་བའི་དེད་དཔོན་མཆོག ། རྒྱལ་སྲས་རྣམས་ལ་ཕྱག་འཚལ་ཏེ། ། དེ་ཡི་ས་བཅུ་རྣམ་པར་དབྱེ། ། སངས་རྒྱས་ཕལ་པོ་ཆེ་ལས། བྱང་ཆུབ་སེམས་དཔའི་སྤྱོད་པ་མདོ་ཙམ་བསྟན་པའི་མདོ་སྡེ་ས་བཅུ་པ་ལ་དོན་གསུམ།
གླེང་གཞི་ཕུན་སུམ་ཚོགས་པས་བྱུང་བའི་ཚུལ་ངེས་པར་བྱ་བ། གང་བཤད་པར་བྱ་བའི་ཆོས་ཕུན་སུམ་ཚོགས་པས་མདོ་ཉིད་རྒྱས་པར་བསྟན་པ། མཇུག་སྟོན་པས་དགོས་ཤིང་འཁོར་གྱིས་མངོན་པར་བསྟོད་པའོ། ། དང་པོ་ལ་གཉིས། ཆོས་ཕུན་སུམ་ཚོགས་པར་བསྟན་པ་དང༌། སྟོན་པ། དུས། གནས། འཁོར་ཕུན་སུམ་ཚོགས་པ་ངེས་པར་བྱ་བའོ། ། གཉིས་པ་ལ་ལྔ།
ཐུགས་དང༌། གསུང་དང༌། སྐུས་སངས་རྒྱས་ཀྱི་སྟོན་པར་བྱིན་གྱིས་བརླབས་པ་དཔེས་མདོ་ཙམ་བསྟན་པ། བསྟན་པའི་དོན་རྒྱ་ཆེར་ཞུས་པ། ཞུས་པའི་དོན་རྒྱས་པར་བཤད་པ། བཤད་པའི་དོན་བསྡུ་བའོ། ། གཉིས་པ་ལ་གཉིས། དོན་ལ་ངེས་པ་བསྐྱེད་པའི་ཕྱིར་སའི་ཆེ་བ་བསྟན་པ་དང༌། ཚིག་ལ་ངེས་པ་བསྐྱེད་པའི་ཕྱིར་སངས་རྒྱས་ཐམས་ཅད་ཀྱི་གསུང་བར་བསྟན་པའོ། ། གསུམ་པ་ལ་ལྔ།
ཞུ་བའི་རྒྱུ་མཚན། ཞུ་བ་དངོས། རྒྱས་པར་མི་གསུང་བའི་རྒྱུ་མཚན། སྣོད་སྐྱོན་མེད་དུ་བསྒྲུབས་ནས་སླར་ཡང་ཞུས་པ། དེ་བཞིན་གཤེགས་པ་ཐམས་ཅད་ཀྱི་རྫུ་འཕྲུལ་གྱིས་བསྐུལ་བའོ། ། ཞུས་པའི་དོན་རྒྱས་པར་བཤད་པ་ལ་གཉིས། མཉན་པར་གདམས་པ་དང༌། དོན་དངོས་སོ། ། དེ་ལ་བཅུ། སའི་དོན་རྒྱས་པར་བསྟན་པ་དང༌།
དེ་དབྱངས་ཀྱིས་བསྙད་པའི་ཚུལ་གྱིས་བསྡུས་ཏེ་བསྟན་པ་དེ་གཉིས་ཀྱིས། ས་དང་པོ་རབ་ཏུ་དགའ་བ། གཉིས་པ་དྲི་མ་མེད་པ། གསུམ་པ་འོད་བྱེད་པ། བཞི་པ་འོད་འཕྲོ་པ། ལྔ་པ་སྦྱང་དཀའ་བ། དྲུག་པ་མངོན་ད་གྱུར་པ། བདུན་པ་རིང་དུ་སོང་བ། བརྒྱད་པ་མི་གཡོ་བ། དགུ་པ་ལེགས་པའི་བློ་གྲོས།
བཅུ་པ་ཆོས་ཀྱི་སྤྲིན་ནོ། ། ས་དང་པོ་ལ་ནི་སྤྱིའི་ཞུ་བ་བྱས་མ་ཐག་ཡིན་པའི་ཕྱིར། ཁྱད་པར་གྱི་ཞུ་བ་མ་གསུངས་པས། ས་དེའི་དོན་རྒྱས་པར་བསྟན་པ་དང༌། དེ་དབྱངས་ཀྱིས་བསྙད་དེ་བསྡུ་བའོ། ། གཉིས་པ་ནས་དགུ་པའི་བར་གྱི་རེ་རེ་ལའང༌། ས་དེ་ཁྱད་པར་དུ་ཞུས་པ་དང༌། ཞུས་པའི་དོན་རྒྱས་པར་བསྟན་པ་དང༌། བསྟན་པའི་དོན་དབྱངས་ཀྱིས་བསྙད་པས་བསྡུ་བ་སྟེ། རེ་རེ་ལའང་གསུམ་གསུམ་མོ། །
ས་བཅུ་པའི་བསྡུ་བ་འོག་ནས་བསྟན་པས། ས་དེ་ཁྱད་པར་དུ་ཞུ་བ་དང༌། ཞུས་པའི་དོན་རྒྱས་པར་བསྟན་པ་གཉིས་སོ། ། ལྔ་པ་ས་ཐམས་ཅད་ཀྱི་མཇུག་བསྡུ་བ་ལ་གཉིས། རྐང་པས་བཤད་པ་དང༌། དེ་དབྱངས་ཀྱིས་བསྙད་དེ་བསྡུ་བའོ། ། དང་པོ་ལ་བཞི། སའི་ཆེ་བ། ཆེ་བ་ཅན་ཐོས་པར་དཀའ་བ། ཐོས་ནས་ཕན་ཡོན་ཆེ་བ།
དེ་ཉིད་ངེས་པའི་དོན་དུ་ཆོ་འཕྲུལ་སྣ་ཚོགས་བསྟན་པའོ། ། དང་པོ་ལ་གཉིས། དོན་དང་དཔེས་སའི་ཡོན་ཏན་མཐའ་ཡས་པ་མདོར་བསྟན་པ་དང༌། ས་བཅུའི་ཡོན་ཏན་རིམ་པ་བཅུ་དང་སྦྱར་བ་དང༌། རྒྱ་མཚོའི་ཆོས་བཅུ་དང་སྦྱར་བ་དང༌། སའི་ཡོན་ཏན་ཐུན་མོང་དུ་རིན་པོ་ཆེའི་ཆོས་བཅུ་ལ་སྦྱར་བ་དང༌། གསུམ་གྱིས་རྒྱས་པར་བཤད་པའོ། ། དབྱངས་ཀྱིས་བསྙད་དེ་བསྡུ་བ་ལ་གསུམ། ཆེད་དུ་བྱ་བ་དང༌། ཆེ་བ་དངོས་དང༌།
དེ་ངེས་པར་བྱ་བའོ། ། གཉིས་པ་ལ་གཉིས། དང་པོ། གཉིས་པ། གསུམ་པ། བཞི་པ། ལྔ་པ། དྲུག་པ། བདུན་པ། བརྒྱད་པ།
དགུ་པ་རྣམས་ཀྱི་ས་དགུ་སོ་སོའི་བསྡུ་བ་དང༌། དབང་བསྐུར་བ་རྒྱ་ཆེ་བ། རྟོགས་པ་རྒྱ་ཆེ་བ། རྫུ་འཕྲུལ་རྒྱ་ཆེ་བ། ཐོས་པ་རྒྱ་ཆེ་བ། སྤྱོད་པ་རྒྱ་ཆེ་བ། སྟོན་པ་རྒྱ་ཆེ་བ་སྟེ་དྲུག་གིས་ས་བཅུ་པ་རྒྱ་ཆེར་བསྡུ་བའོ། ། ད་ངེས་པར་བྱ་བ་ལ་གསུམ། རི་དང༌། རྒྱ་མཚོ་དང༌།
རིན་པོ་ཆེའི་དཔེ་གསུམ་ལ་སྦྱར་བའོ། ། དེ་ལྟར་བྱང་ཆུབ་སེམས་དཔའི་ས། ། ས་ལྟར་རྒྱ་ཆེ་བཅུ་རུ་བསྟན། ། བསྟན་པ་ཇི་བཞིན་བླ་མས་གསུངས། ། གསུངས་པ་ཇི་ལྟར་ཟིན་བཞིན་བྲིས། ། དེ་ལས་དགེ་བ་གང་བསྐྲུན་དེས། ། རྒྱལ་སྲས་སྤྱོད་བཞིན་ལེགས་སྤྱད་ནས། ། ཀུན་མཁྱེན་ཀུན་དགའི་ཁང་བཟངས་སུ། ། གེགས་མེད་པར་ནི་འཇུག་གྱུར་ཅིག ། དེ་ལྟར་མདོ་སྡེ་ས་བཅུ་པའི་སྡོམ་འདི་ནི།
བླ་མ་དམ་པ་ཆོས་ཀྱི་རྒྱལ་པོ་རིན་པོ་ཆེས་མེ་མོ་གླང་གི་ལོ་སྟོན་ཟླ་འབྲིང་པོ་ལ་དཔལ་ས་སྐྱའི་གཙུག་ལག་ཁང་དུ་སྡེ་སྣོད་འཛིན་པ་དུ་མའི་དབུས་སུ་གསལ་བར་གསུངས་ཤིང༌། དེའི་གསུང་དེ་མ་ཐག་ཏུ་ཇི་ལྟར་ཟིན་པ་བཞིན་བཙུན་པ་སྟོན་གཞོན་གྱིས་ཟིན་བྲིས་བྱས་ཏེ་སླར་ཡང་ཕྱག་ཏུ་ཕུལ་ནས་དག་པར་བགྱིས་སོ།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
