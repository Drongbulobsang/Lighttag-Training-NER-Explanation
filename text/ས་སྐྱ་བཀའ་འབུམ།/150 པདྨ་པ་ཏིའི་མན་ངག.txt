ས་སྐྱ་བཀའ་འབུམ།
པོད ༡༥༠
པདྨ་པ་ཏིའི་མན་ངག
༼ཉ༽ ༄༅། །པདྨ་པ་ཏིའི་མན་ངག་བཞུགས།། ༄༅། །གནོད་སྦྱིན་མོ་ཡི་བཅུད་ལེན་དང༌། ། དགོས་པ་ཐམས་ཅད་སྟེར་བྱེད་པ། ། པདྨ་ཏི་ན་ཡིད་འོང་མ། ། ཁྱོད་ཉིད་ལ་ནི་ཕྱག་འཚལ་ལོ། ། ཨོཾ་པདྨ་པ་ཏཱི་ཡེ་སྭཱ་ཧཱ། ཙནྡན་མཎྜལ་མདུན་དུ་བྱ། ། མདུན་དུ་ཡིད་འོང་དམིགས་བྱས་ལ། ། མེ་ཏོག་དཀར་པོས་དེ་ལ་མཆོད། །
གུ་གུལ་དུད་པ་རྒྱུན་མི་བཅད། ། ཟླ་བ་གཅིག་ཏུ་སྨྲ་བ་བཅད། ། ཤ་ཆང་འཁྲིག་པ་སྤང་བར་བྱ། ། བཅུ་དྲུག་ནས་བཟུང་ཉ་ཡི་བར། ། མཆོད་པ་འབྱོར་ཚད་དབུལ་བར་བྱ། ། ཕུལ་ལ་མཁྲིག་མ་ནས་བཟུང་ལ། ། དེ་ལ་ཆགས་པ་སྤྱད་པར་བྱ། ། ང་ཡི་ཆུང་མ་གྱིས་ཞེས་བརྗོད། ། མཎྜལ་དུད་པའང་དེ་ལ་དབུལ། ། ཇི་སྲིད་དེ་ལ་མ་བྱུང་ན། །
ཟླ་བ་གཅིག་ཏུ་ཡང་བསྒྲུབ་བོ། ། བཅུད་ཀྱིས་ལེན་གྱི་དངོས་གྲུབ་སྟེར། ། བདག་ལ་འཇིག་རྟེན་འདས་པ་ཡི། ། མཆོག་གི་དངོས་གྲུབ་སྩོལ་ཞེས་བརྗོད། ། ཐུན་མོང་དངོས་གྲུབ་གང་རུང་བླང༌། ། དེ་ནས་སྒྲུབ་པ་ཐོན་ནས་སུ། ། དེ་ཡི་རིག་པ་བཟླ་བྱ་ཞིང༌། ། དུས་གསུམ་མཎྜལ་དུད་པ་བཏང༌། ། དེ་མ་གྲུབ་ན་ལན་རེའོ། ། གཞན་ལ་ཆགས་པ་སྦང་བར་བྱ། །
ཡིད་དུ་འོང་བ་པདྨ་པ་ཏིའི་མན་ངག་རྫོགས་སོ།།
༄༅། །ཁོལ་པོ་པ་ཏིའི་མན་ངག་བཞུགས།། ༄༅། །འོང་ངེས་བས་འཇིགས་པ་ཅི་བྱུང་ཡང་སྔགས་རྒྱུན་མི་བཅད་གསུང༌། ཁོལ་པོ་པ་ཏ་ནའི་ཨུ་བ་དེ་ཤ་ནི། ཤིང་གཅིག་གི་དྲུང་དུ་སྤྱིལ་བུ་ཕུབ་ལ། སྒྲུབ་ཐབས་བཞིན་བསྒོམ་པར་བྱའོ། ། དེའང་མི་འདྲ་བ་ནི་ཧྲཱིཿནག་པོ་ལས་ལྷ་མོ་ནག་མོར་བསྐྱེད་པའོ། ། རང་གི་མདུན་དུ་ཤ་གསར་པའི་གཏོར་མ་བྱའོ། ། མདུན་དུ་ཤ་ཆེན་གྱི་དུད་པ་བཏང༌། དེའང་བསྙེན་སྔགས་ལ་རྟགས་མ་བྱུང་བར་དུ་བརྗོད་དོ། །
རྟགས་ནི་ལུས་ན་ཆལ་ཆིལ་འོང༌། བུ་ཡུག་ཆེན་པོ་འོང༌། རབ་ནི་བྱིས་པ་ཐོད་ཅན་དངོས་སུ་འོང༌། རྨི་ལམ་མམ་དངོས་སུ་རྟགས་འོང་བའོ། ། སྔགས་འོག་མ་སྒྲུབ་པ་ལ་གོང་མ་བསྙེན་སྔགས་ཡིན། གཏོར་མའང་དེས་སྦྱིན་ནོ། ། ནེའུ་ལེ་ཡིན་ནོ། ། ཨོཾ་སི་ཏྲ། ཨོཾ་བཛྲ་བྷ་ར་དྷི། པྲ་མ་ར།
ཙ་ཏ་ཀརྨ་རཀྴ་དྷྲིཛྫ། བསྙེན་པའི་སྔགས་སོ། ། རྟགས་མ་བྱུང་བའི་བར་དུ་བྱའོ། ། ཨོཾ་བཛྲིཾ་བཛྲིཾ་པྲ་མ་ར་ཙ་ཏ་ཀཏྟི་མ་པྲ་ཡཙྪཛྫ། ཞེས་བརྗོད།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
