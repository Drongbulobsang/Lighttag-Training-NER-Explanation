ས་སྐྱ་བཀའ་འབུམ།
པོད ༦༠༣
ཡི་གྱང་ཇུས་གླེགས་བམ་བསྒྲུབས་པ་ལ་བསྔགས་པ།
༼བ༽ ༄༅། །ཡི་གྱང་ཇུས་གླེགས་བམ་བསྒྲུབས་པ་ལ་བསྔགས་པ་བཞུགས།། ༄༅། །ན་མོ་གུ་རུ་རཏྣ་ཏྲ་ཡཱ་ཡ། དཔལ་ཀུན་གྱི་ནི་འབྱུང་གནས་ཏེ། ། ཉེས་པ་ཐམས་ཅད་དྲུང་ནས་འབྱིན། ། ཆེ་བའི་ཆེ་བས་ཆེར་མཆོད་པ། ། སངས་རྒྱས་དཔལ་གྱི་ཕུལ་ལ་འདུད། ། ཁྱོད་ཀྱི་ལེགས་བཤད་སེང་གེའི་སྒྲ། ། སེམས་ཅན་གྲངས་བཞིན་ཕ་མཐའ་ཡས། ། འོན་ཀྱང་གདུལ་བྱའི་དབང་བྱས་ནས། །
སྡུད་པོས་ངེས་པ་བཞིན་དུ་བསྡུས། ། ཚུལ་དེ་འཕགས་པའི་ཡུལ་ནས་ནི། ། ཡུལ་གཞན་དག་ཏུའང་གསལ་བར་གྱུར། ། ཁྱད་པར་ཐུབ་པ་ནོངས་ནས་ལོ། ། སྟོང་ནས་བརྩམས་ཏེ་རྒྱ་ཡུལ་དུ། ། མདོ་དང་དགོངས་འགྲེལ་དེ་འགྲེལ་བཅས། ། རིམ་པ་བཞིན་དུ་བསྒྱུར་བ་རྣམས། ། སྐྱེས་མཆོག་རྣམས་ཀྱིས་ཡི་གེའི་རྒྱར། ། བསྒྲུབས་ནས་བཏབ་པའི་གླེགས་བམ་ཚོགས། ། རྒྱ་ནག་ཆེན་པོར་བཞུགས་མོད་ཀྱང༌། །
སི་ཚོན་ལ་སོགས་ཡུལ་གཞན་དུ། ། སྔོན་ཆད་རྫོགས་པར་མི་བཞུགས་པ། ། དེ་བཞུགས་པ་དང་རྒྱས་བྱའི་ཕྱིར། ། ཧོར་གྱི་དབང་བྱས་ཏེའུ་ཅའོ་ལ། ། དབང་བསྒྱུར་དབང་པོ་ལྔ་པ་ནི། ། ཡོན་ཏན་སྣ་ཚོགས་ལོན་པ་སྟེ། ། དེ་མིང་རྒྱལ་པོ་གན་ཞེས་བྱ། ། དེ་ཡི་རིང་ལ་ཇི་ཝན་ནས། ། བརྩམས་ཏེ་ལོ་བདུན་ལོན་པའི་ལོར། ། ཆོས་རྗེ་ས་སྐྱ་པ་ཡི་འབངས། །
འཕགས་པ་ཏི་ཤྲིའི་སློབ་མ་ནི། ། སི་ཚོན་ཡུལ་དུ་སྐྱེས་གྱུར་ཞིང༌། ། ཆོས་ལ་བློ་གྲོས་ལེགས་སྦྱངས་པ། ། རྒྱ་དང་བོད་དང་བལ་པོ་དང༌། ། རྒྱ་གར་སོགས་ཀྱི་རྟེན་མཆོག་དང༌། ། མཁས་པའི་མཆོག་རྣམས་ལེགས་མཐོང་ཞིང༌། ། དེ་དག་རྣམས་ཀྱི་དྲིན་ཐོབ་ནས། ། དྲིན་ལ་ལན་དུ་ལྡོན་འདོད་པ། ། ཡི་གྱང་ཇུ་ཞེས་བྱ་བ་ཡིས། ། པར་ལ་གླེགས་བམ་ཡོངས་རྫོགས་པར། །
བསྒྲུབས་ནས་དོན་ཆེན་ལེགས་པར་བསྒྲུབས། ། འདི་ཡི་དགེ་བས་ཆོས་ཚུལ་འདི། ། ཅིག་ཅར་ཀུན་ཏུ་རྒྱས་གྱུར་ཅིག ། རྒྱལ་བའི་དགོངས་པའང་འགྲུབ་པར་ཤོག ། རྒྱལ་པོ་ཡུན་རིང་གནས་གྱུར་ཅིག ། རྒྱལ་སྲིད་ཆོས་བཞིན་སྐྱོང་བར་ཤོག ། རྒྱལ་ཁམས་དག་ཀྱང་བདེ་གྱུར་ཅིག ། ཡི་གེ་འདི་ནི་ཡི་གྱང་ཇུས། ། ཡང་དང་ཡང་དུ་རབ་བསྐུལ་ནས། ། དགེ་སློང་འཕགས་པས་དགེ་བའི་བློས། །
སྡེབ་སྦྱོར་རྣམ་པར་སྦྱར་འདི་སྡེབས། ། ཕྱོགས་དང་དུས་ཐམས་ཅད་དུ་བཀྲ་ཤིས་པར་གྱུར་ཅིག། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
