ས་སྐྱ་བཀའ་འབུམ།
པོད ༥༤༦
རི་བོ་རྩེ་ལྔ་སོ་སོའི་རིགས་སུ་མཐུན་པའི་བསྟོད་པ།
༼བ༽ ༄༅། །རི་བོ་རྩེ་ལྔ་སོ་སོའི་རིགས་སུ་མཐུན་པའི་བསྟོད་པ་བཞུགས།། ༄༅། །ན་མོ་མཉྫུ་གྷོ་ཥཱ་ཡ། བྱམས་པའི་ལྟེ་བ་རབ་ཏུ་བརྟན་ཞིང་མཐུ་སྟོབས་རྣོ་བའི་རྩིབས་སྟོང་ལྡན། ། ཕན་བདེའི་མུ་ཁྱུད་རྒྱ་ཆེན་གྱིས་བསྐོར་སྨོན་ལམ་ཤུགས་ཀྱིས་ལེགས་རྒྱུ་ཞིང༌། ། བདག་ཏུ་ལྟ་བའི་རི་བོ་རབ་བསྙིལ་ཕས་རྒོལ་དཔུང་གི་ཚོགས་འཇོམས་པ། ། འཇམ་དཔལ་འཁོར་ལོར་གྲགས་པའི་མཚན་ཅན་སྐྱོབ་པ་མཆོག་ལ་ཕྱག་འཚལ་ལོ། ། བཅོམ་ལྡན་གང་ཐུགས་གཉིས་མེད་ཡེ་ཤེས་སྣ་ཚོགས་རྟོགས་པས་མི་ཕྱེད་ཅིང༌། ། མཁྱེན་པའི་མེ་འོད་འབར་བའི་ཟེར་འཕྲོ་སྲིད་པའི་རི་བོ་རབ་འཇིག་ཅིང༌། ། བདུད་ཀྱི་གྲོང་ཁྱེར་རྣམ་པར་འཇོམས་བྱེད་ལྟ་ངན་གྱིས་ལྟར་མི་བཟོད་པ། །
དུས་གསུམ་རྒྱལ་བའི་ལྷ་དབང་གིས་འཛིན་འཇམ་པའི་རྡོ་རྗེའི་ཞབས་ལ་འདུད། ། སྲིད་དང་ཞི་བའི་མཐའ་གཉིས་རྣམ་སྤངས་རྒྱལ་བའི་ཡེ་ཤེས་རྒྱ་མཚོར་འཁྲུངས། ། ཐུགས་རྗེའི་དབྱིབས་མཛེས་ཡོན་ཏན་མདོག་བཟང་བསྡུ་དངོས་བཞི་ཡི་འོད་འབྱིན་ཅིང༌། ། བློ་གསལ་ཀླུ་དབང་གཙུག་གི་རྒྱན་གྱུར་གདུལ་བྱའི་དགོས་འདོད་ཀུན་འབྱུང་བ། ། བློ་མཆོག་འཇམ་དཔལ་ཡིད་བཞིན་ནོར་བུ་གུས་པའི་གཙུག་གིས་རྟག་ཏུ་མཆོད། ། དགེ་ཚོགས་དཔག་མེད་ཆུ་གཏེར་དབུས་སུ་བྱང་སེམས་ས་བོན་ལས་འཁྲུངས་ཤིང༌། ། བྱང་ཆུབ་ཕྱོགས་ཆོས་ལོ་འདབ་རབ་རྫོགས་དབང་བཅུའི་ཟེ་འབྲུས་ཡོངས་བསྐོར་བའི། ། ཏིང་འཛིན་སྙིང་པོ་བདེ་ཆེན་བཅུད་ལྡན་གཟུངས་དང་སྤོབས་པའི་མདངས་རབ་གསལ། ། འཕགས་པའི་ཚོགས་ཀྱི་བུང་བས་ལེགས་བསྟེན་འཇམ་དབྱངས་པདྨོ་ལ་ཕྱག་འཚལ། ། བསོད་ནམས་མཐའ་ཡས་ལྕགས་ཀྱི་ཁམས་ལས་ཐབས་མཁས་སྐྱེས་བུས་ལེགས་བསྒྲུབས་པའི། །
ཡེ་ཤེས་རལ་གྲི་སྤྲུལ་པའི་འོད་འཕྲོ་ཕྲིན་ལས་ཐོགས་མེད་རབ་རྣོ་ཞིང༌། ། གདུལ་བྱའི་སྲིད་སྡེ་རབ་ཏུ་སྙེམས་བྱེད་ནག་པོའི་རྩ་ལག་དཔུང་འཇོམས་པ། ། སྡུག་བསྔལ་མྱུ་གུ་རྣམ་པར་གཅོད་བྱེད་རྡོ་རྗེ་རྣོན་པོ་ལ་ཕྱག་འཚལ། ། མེ་མོ་སྦྲུལ་གྱི་ལོ་དབྱར་ཟླ་འབྲིང་པོའི་ཡར་གྱི་ངོ་ལ་རིམ་གྱིས་རི་བོ་རྩེ་ལྔའི་རྩེ་མོ་རྣམས་སུ་ཕྱག་འཚལ་དུ་ཕྱིན་པའི་ཚེ་རི་བོའི་རྩེ་མོ་སོ་སོའི་རིགས་སུ་མཐུན་པར་བསྟོད་པ་འདིའང་འཕགས་པས་སྦྱར་བའོ།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
