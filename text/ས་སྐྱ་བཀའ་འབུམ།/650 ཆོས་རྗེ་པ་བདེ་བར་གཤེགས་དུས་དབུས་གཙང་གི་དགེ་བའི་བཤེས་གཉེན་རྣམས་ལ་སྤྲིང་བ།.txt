ས་སྐྱ་བཀའ་འབུམ།
པོད ༦༥༠
ཆོས་རྗེ་པ་བདེ་བར་གཤེགས་དུས་དབུས་གཙང་གི་དགེ་བའི་བཤེས་གཉེན་རྣམས་ལ་སྤྲིང་བ།
༼བ༽ ༄༅། །ཆོས་རྗེ་པ་བདེ་བར་གཤེགས་དུས་དབུས་གཙང་གི་དགེ་བའི་བཤེས་གཉེན་རྣམས་ལ་སྤྲིང་བ་བཞུགས།། ༄༅། །ཨོཾ་སྭ་སྟི་སིདྡྷཾ། དུས་གསུམ་བདེ་བར་གཤེགས་པ་ཆོས་ཀྱི་སྐུ། ། དམ་ཆོས་འཆི་མེད་བདུད་རྩིའི་གཏེར་གྱུར་པ། ། བྱང་ཆུབ་སེམས་དཔའ་ཐམས་ཅད་བསྐྱེད་པའི་ཡུམ། ། མཚུངས་མེད་བླ་མའི་ཞབས་ལ་ཕྱག་འཚལ་ལོ། ། བདེ་ལེགས་ཐམས་ཅད་ཀྱི་འབྱུང་གནས་དཔལ་ས་སྐྱིའི་གཙུག་ལག་ཁང་ན་བཞུགས་པའི་དགེ་བའི་བཤེས་གཉེན་རྣམས་ཀྱི་དབུ་མཛད། བླ་མ་ཆོས་རྗེའི་ཞབས་རྡུལ་སྤྱི་བོས་ལེན་པ་དབུས་གཙང་ན་བཞུགས་པའི་བུ་སློབ་རྣམས་ཀྱི་ཕྱག་ཏུ་སྤྲིང་བ། བླ་མ་ཆོས་ཀྱི་རྗེ་དམིགས་པ་མེད་པའི་ཐུགས་རྗེ་ཆེན་པོས་སེམས་ཅན་ཐམས་ཅད་ཡོངས་སུ་སྐྱོང་བར་མཛད་ཅིང༌།
རྨད་དུ་བྱུང་བའི་མཁྱེན་རབ་ཕུན་སུམ་ཚོགས་པས་ཤེས་བྱའི་དཀྱིལ་འཁོར་མ་ལུས་པ་ཐུགས་སུ་ཆུད་པའི་བདག་ཉིད་ཆེན་པོ་དེས། རྣམ་པར་འཕྲུལ་པ་བསམ་གྱིས་མི་ཁྱབ་པས་གདུལ་བྱའི་སེམས་ཅན་དུ་མ་ཅིག་གི་དོན་རྒྱ་ཆེན་པོ་མཛད་ནས། སླར་ཡང་འཇིག་རྟེན་གྱི་ཁམས་གཞན་དུ་འགྲོ་བའི་དོན་མཛད་པའི་དུས་ལ་བབ་པར་གཟིགས་པ་དང༌། རྟག་པར་འཛིན་པའི་གདུལ་བྱ་འགའ་ཞིག་ལ་མི་རྟག་པའི་མངོན་པར་རྟོགས་པ་བསྐྱེད་པའི་ཕྱིར་དང༌། ལེ་ལོ་ཅན་རྣམས་ཡང་དག་པའི་ལམ་ལ་ནན་ཏན་གྱིས་བསྒྲུབ་ཏུ་གཞུག་པའི་ཕྱིར། ས་གཡོ་བ་དང༌། སྒྲ་གྲགས་པ་དང༌། ནམ་མཁའ་འོད་ཀྱིས་གང་བ་ལ་སོགས་པའི་ཆོ་འཕྲུལ་བསམ་གྱིས་མི་ཁྱབ་པ་བསྟན་པས། སྐྱེ་བོའི་ཚོགས་ཐམས་ཅད་ཡང་དག་པར་སྡུད་པར་མཛད་ནས། ཁོ་བོ་ཡང་སྐྱེ་བ་གསུམ་པའི་ལུས་ལ་བརྟེན་ནས།
དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དྲི་མ་མེད་པའི་དཔལ་ཞེས་བྱ་བར་མངོན་པར་འཚང་རྒྱ་བར་འགྱུར་རོ་ཞེས། རྗེ་བླ་མ་མངོན་སུམ་དུ་བྱོན་ནས་ལུང་བསྟན་པས། ང་ལ་རྩེ་གཅིག་ཏུ་གསོལ་བ་འདེབས་པ་ཁྱེད་ཐམས་ཅད་ཀྱང༌། དུས་ཐམས་ཅད་དུ་གཟུང་ཞེས་ཞལ་གྱིས་བཞེས་ནས། ཕག་གི་ལོ་སྨལ་པོའི་ཟླ་བའི་ཡར་གྱི་ངོའི་ཚེས་བཅུ་བཞི་ལ་ལྷའི་ཚོགས་བསམ་གྱིས་མི་ཁྱབ་པའི་འཇིག་རྟེན་ཐམས་ཅད་དང་ཐུན་མོང་དུ་བསྟན་ནས། ཡོངས་སུ་མྱ་ངན་ལས་འདས་པའི་ཚུལ་བསྟན་ཏོ། ། དེ་ལ་ཤེས་ལྡན་དག་གིས་མྱ་ངན་དང༌། ཡིད་མི་བདེ་བ་ལ་སོགས་པ་འཇིག་རྟེན་པ་ཐ་མལ་པའི་རྟོག་པ་ཐམས་ཅད་སྤངས་ནས། བསམ་པ་རྣམ་པར་དག་པས་ཆོས་ཀྱི་རྗེ་ཆེན་པོ་ཉིད་ལ་གསོལ་བ་བཏབ་ན། སངས་རྒྱས་དང་བྱང་ཆུབ་སེམས་དཔའ་རྣམས་སྒྲིབ་པ་མེད་པའི་ཡེ་ཤེས་དང་ལྡན་པའི་ཕྱིར།
བསླུ་བ་མེད་པའི་ཡེ་ཤེས་གཟིགས་པ་འཇུག་པར་འགྱུར་ཏེ། སེམས་ཅན་གྱི་དོན་ལ་བཏང་སྙོམས་སུ་འགྱུར་བ་ནམ་དུ་ཡང་མི་མངའ་བའི་ཕྱིར་རོ། ། བདག་ཉིད་ཆེན་པོ་སྐུ་གཤེགས་པའི་རྗེས་སུ་ཡང༌། ཆོས་རྗེ་ཉིད་ཀྱི་ཐུགས་རྗེའི་མཐུས་ངེད་ཐམས་ཅད་ཁམས་བདེ་བར་ཡོད། རྒྱལ་བུ་མོང་གོ་ཏ་ཡང་བྱོན། ཐུགས་ལ་འདོགས་པར་ཡོད། མོང་གོ་གན་རྒྱལ་པོར་མངའ་གསོལ་ཕྱོགས་ཐམས་ཅད་དུ་འཇའ་ས་བཟང་པོ་བསྒྲགས། རྒྱལ་ཁམས་ཐམས་ཅད་ཀྱང་ཤིན་ཏུ་བདེ། བྱེ་བྲག་ཏུ་བནྡེ་ལ་དམག་ཁྲལ་ཤོ་དང༌། གན་མཛོད་དུ་ནོར་འདབ་མི་དགོས།
བནྡེའི་ཁང་པ་དང་ལྷ་ཁང་དུ་གསེར་ཡིག་པ་འབབ་ར་མེད། འུ་ལག་སྦྱིན་ར་མེད། སོ་སོའི་ཆོས་ལུགས་བཞིན་དུ་གནམ་མཆོད། ངེད་ཐམས་ཅད་ལ་སྨོན་ལམ་ཐོབ། བནྡེ་ཐམས་ཅད་ཀྱི་ཇི་ལྟར་བྱ་བའི་མགོ་ལུང་དེ། ས་སྐྱ་པ་ཤེས་སུ་ཆུག་བྱ་བའི་འཇའ་ས་བཟང་པོ་གནང༌། དེ་ཕྱོགས་མཐའ་དག་ཏུ་བསྒྲགས་པ་དང༌། གསེར་ཡིག་པ་རྣམས་ཀྱི་བོད་སོ་སོའི་མི་རྩི་བ་དང༌། རྒྱལ་ཁམས་གཏན་ལ་འབེབས་པའི་ཆེད་དུ། ཁྱེད་ཀྱི་བནྡེ་ཅིག་ཀྱང་ཐོང་ཟེར་ནས།
དེའི་དོན་དུ་དགེ་བཤེས་རྡོ་རྗེ་འབྲུག་དང༌། དགེ་བཤེས་སུམ་བུ་དཔོན་གཡོག་རྣམས་བཏང་བ་ཡིན། བླའོ་ཞིབ་ཏུ་ཁོང་རྣམས་ལ་དྲིས། དེ་ན་ཡར་གཏམ་སྙན་མི་སྙན་སྣ་ཚོགས་ཡོད་ཀྱང་སྐྲག་མི་དགོས། ཕྱོགས་ཀུན་ནས་ལེགས་པར་འོང༌། ཁྱེད་ཐམས་ཅད་ཀྱིས་གོ་ཆ་ཆེན་པོ་གོན་ལ། བླ་མའི་ཞབས་ཏོག་ལ་འབད་པ་སྐྱེད། ཆུ་ཕོ་བྱི་བའི་ལོ་དཔྱིད་ཟླ་འབྲིང་པོའི་ཚེས་ལྔའི་ཡི་གེ དཔལ་ལིང་ཆུ་རྩིར་ཁབ་ཀྱི་གཙུག་ལག་ཁང་དུ་བྲིས།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
