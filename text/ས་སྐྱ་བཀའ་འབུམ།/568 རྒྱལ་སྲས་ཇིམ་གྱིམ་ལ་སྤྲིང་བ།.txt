ས་སྐྱ་བཀའ་འབུམ།
པོད ༥༦༨
རྒྱལ་སྲས་ཇིམ་གྱིམ་ལ་སྤྲིང་བ།
༼བ༽ ༄༅། །རྒྱལ་སྲས་ཇིམ་གྱིམ་ལ་སྤྲིང་བ་བཞུགས།། ༄༅། །ཨོཾ་སྭ་སྟི་སིདྡྷཾ། བླ་མ་དང་དཀོན་མཆོག་གསུམ་ལ་ཕྱག་འཚལ་ལོ། ། དགེ་སློང་རྡོ་རྗེ་འཛིན་པ་འཕགས་པས། རྒྱལ་བུ་ཇིམ་གྱིམ་ལ་སྤྲིང་བ། ཡུལ་གྱིས་རིང་དུ་བསྐལ་པའི་བརྗོད་པ་ཀུན། ། ཕལ་ཆེར་དོན་དང་ལྡན་པ་ཤིན་ཏུ་དཀོན། ། དེ་ཕྱིར་དེ་འདྲའི་ཚུལ་ལ་བརྟགས་ནས་དོན། ། སྒྲུབ་པ་མཛངས་པའི་རྣམ་ཐར་མ་ལགས་སམ། །
གང་ཞིག་དང་པོ་མངོན་པར་དགའ་བ་ལས། ། ཕྱི་ནས་དེ་དག་རྗེས་སུ་མི་སྐྱོང་བ། ། དེ་ཡི་མཛའ་བཤེས་སྟོན་ཀའི་ཆུ་འཛིན་ལྟར། ། རིམ་གྱིས་དེངས་པར་གྱུར་པ་མ་ལགས་སམ། ། གང་ཞིག་དང་པོ་ཕན་ཚུན་བག་ཕེབས་ནས། ། ཡིད་རབ་གཙུགས་པའི་སྲད་བུའི་འཆིང་བ་ཡིས། ། སླར་ཞིང་དམ་པར་གྱུར་པ་རྣམས་ཀྱི་བཤེས། ། རྒྱ་མཚོར་རླུང་གི་ཚོགས་འདྲར་མ་ལགས་སམ། ། གང་ཞིག་དང་པོ་མངོན་དུ་གནས་པ་བས། ། ཕྱི་ནས་དུས་དང་གནས་ཀྱིས་བསྐལ་པའི་ཚེ། །
སླར་ཞིང་དྲན་པའི་ཡིད་རབ་ཉེར་འགྱུར་བ། ། གཞུང་ལུགས་བཟང་པོ་བསྲེལ་བ་མ་ལགས་སམ། ། འབྱུང་ཁུངས་བཟང་པོའི་གླིང་ལས་བྱུང་གྱུར་ཞིང༌། ། མཁས་པའི་དེད་དཔོན་མཆོག་གིས་དབང་བྱས་ནས། ། ལེགས་པར་བཤད་པའི་འོད་ཟེར་སྟོང་འབར་བའི། ། བཤེས་གཉེན་ཡིད་བཞིན་ནོར་བུ་མ་ལགས་སམ། ། བླང་དང་དོར་བྱ་ལྟ་བའི་མིག་གསལ་ཞིང༌། ། གཙུག་ལག་གཉིས་ལ་དཔྱོད་པའི་ཡིད་གསལ་ཡང༌། ། འཇིག་རྟེན་དོན་དུ་རྣལ་འབྱོར་མི་ཉམས་པ། ། སྲིད་པ་གསུམ་ན་དཀོན་པ་མ་ལགས་སམ། །
འདི་འདྲ་ཁྱེད་ཀྱིས་མཁྱེན་མོད་དེ་ལྟ་ནའང༌། ། དེ་འདྲ་སྒྲོགས་པ་དཔྱོད་ལྡན་ངང་ཚུལ་བས། ། འདི་ལ་འགལ་བར་གྱུར་པ་གང་ལགས་པ། ། དེ་ལ་དེས་པ་ཁྱོད་ཀྱིས་བཟོད་པར་དགོངས། ། བྱི་བའི་ལོ་ཟླ་བ་དྲུག་པ་ལ་དྲ་མདའ་ནས་བསྐུར་བ།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
