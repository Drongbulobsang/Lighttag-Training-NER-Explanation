ས་སྐྱ་བཀའ་འབུམ།
པོད ༢༥༩
བིརྺ་པ་ལ་བསྟོད་པ།
༼ན༽ ༄༅། །བིརྺ་པ་ལ་བསྟོད་པ་བཞུགས།། ༄༅། བླ་མ་དམ་པའི་ཞབས་ལ་སྤྱི་བོས་གུས་པར་ཕྱག་འཚལ་ལོ། ། དད་པའི་ཆུ་ལས་ཚིག་གི་མེ་ཏོག་འདི། ། དཔལ་ལྡན་བིརྺར་གྲགས་པའི་ཞབས་པད་ལ། ། གུས་པར་གཏོར་རོ་འདི་ལས་དགེ་བ་གང༌། ། གྲུབ་པ་དེ་ཡང་སེམས་ཅན་རྣམས་ལ་སྦྱིན། ། དཔལ་ལྡན་ཁྱེད་ཀྱིས་ཤེས་བྱ་འདི། ། མ་ལུས་ཐུགས་སུ་ཆུད་གྱུར་ནས། ། བསྟན་བཅོས་ཐམས་ཅད་མཛད་པ་ལ། །
མངའ་བརྙེས་ཁྱོད་ལ་འཚལ་ལོ། ། འཇིག་རྟེན་ཀུན་གྱི་རྒྱན་གྱུར་ཏེ། ། ཤིང་རྟ་ཆེན་པོ་ཞེས་སུ་གྲགས། ། དཔལ་ལྡན་ཆོས་སྐྱོང་མཚན་ལྡན་པ། ། འཇིགས་བྲལ་ཁྱོད་ལ་ཕྱག་འཚལ་ལོ། ། ཤེས་བྱ་ཀུན་ལ་མངའ་བརྙེས་པས། ། རིག་པ་ལམ་མེར་ཀུན་ཏུ་གསལ། ། རང་གཞན་རྒོལ་བ་སྟོང་ཕྲག་གིས། ། མི་རྫི་ཁྱོད་ལ་ཕྱག་འཚལ་ལོ། ། འཆད་རྩོད་རྩོམ་པའི་བྱ་བ་ཡིས། །
ཉིན་པར་དགེ་འདུན་ལེགས་བསྡུས་ནས། ། མཚན་མོ་བརྩོན་པས་གྲོལ་བརྙེས་པ། ། མཚུངས་བྲལ་ཁྱོད་ལ་ཕྱག་འཚལ་ལོ། ། ཁྱོད་ཀྱི་ཕྲིན་ལས་བསམ་མི་ཁྱབ། ། དེ་ལ་གང་གིས་བགྲང་བར་ནུས། ། ཆ་ཙམ་གྱིས་ཀྱང་བསྐལ་པ་བརྒྱར། ། རྫོགས་བྲལ་ཁྱོད་ལ་ཕྱག་འཚལ་ལོ། ། ཁྱོད་ཀྱིས་ཇི་ལྟར་མཛད་པ་ཡི། ། ཆ་ཙམ་འཇིག་རྟེན་མགོན་ལ་བསྙད། ། དེས་ཀྱང་ཁྱོད་ལ་གདམས་ཚུལ་གྱིས། །
བསྔགས་པ་ཁྱོད་ལ་ཕྱག་འཚལ་ལོ། ། མུ་སྟེགས་སྟོན་པ་དྲེགས་ལྡན་པ། ། ཁྱུ་མཆོག་རྣམས་ཀྱིས་ཁྱོད་ཐོས་ནས། ། བརྒྱལ་ཏེ་དཀོན་མཆོག་གསུམ་འཛིན་པར། ། འཇུག་པ་ཁྱོད་ལ་ཕྱག་འཚལ་ལོ། ། ཁྱོད་ཀྱི་མཚན་སྔར་ཆོས་སྐྱོང་ལ། བིརྺ་པ་ཞེས་བྱིན་བརླབས་ནས། ། ཐོས་པ་ཙམ་གྱིས་སྒྲིབ་པ་ཀུན། ། སྤོང་མཛད་ཁྱོད་ལ་ཕྱག་འཚལ་ལོ། ། ཁྱོད་རྗེ་བསྒྲུབ་པའི་གང་ཟག་གིས། །
ཇི་ལྟར་ཁྱོད་སྐུ་རྣམ་འཕྲུལ་དང༌། ། ལྡན་པར་བསམས་ཏེ་དོན་ལྡན་པའི། ། མཚན་ཙམ་དྲན་པར་བྱེད་ན་ཡང༌། ། དེ་ལ་བདུད་རྣམས་བྱེ་བ་བརྒྱས། ། གླགས་རྙེད་ལྟ་ཞིག་འགྱུར་རེ་སྐན། ། དེ་བས་ཁྱོད་ལས་སྐྱབས་ཀྱི་མཆོག ། མེད་ཅེས་ངེས་པར་བདག་གི་རྟོགས། ། ཁྱོད་ལྟར་བསམས་ཏེ་གཞན་དག་ལ། ། བཀའ་ལུང་བཙལ་ལས་མི་འདའ་ཞེས། ། འཕྲིན་གྱིས་གདམས་པར་བྱས་ནས་ཡང༌། །
དེ་ཡི་སྡུག་བསྔལ་གཙུབས་པའི་མེ། ། གདོན་མི་ཟ་བར་ཞི་འགྱུར་ཏེ། ། འདི་ལ་དཀོན་མཆོག་དཔང་པོ་ནུས། ། དེ་བས་ཁྱོད་ལས་དམ་པ་གཞན། ། ཡོད་ན་གང་ཡིན་བདག་ལ་གསུངས། ། དཀོན་མཆོག་གསུམ་ལས་ཁྱོད་གཞན་མེད། ། ཁྱོད་ལས་གཞན་པའི་དཀོན་མཆོག་མེད། ། དེ་བས་གཞན་པའི་བླ་མ་མེད། ། དེ་བས་ལྷག་པའི་སྐྱབས་མེད་པས། ། དེས་ན་ཁྱོད་ཀྱིས་བྱེ་བྲག་ཏུ། །
འགྲོ་ལ་བརྩེ་ཕྱིར་ཉིད་ཀྱི་མཚན། ། ཐོས་པས་སྡིག་ལས་རྣམ་གྲོལ་བར། ། བྱིན་གྱིས་བརླབ་པའི་དམ་པ་མཛད། ། དེ་བས་འགྲོ་འཆག་ཉལ་བ་དང༌། ། འདུག་ནའང་རྟག་ཏུ་ཁྱོད་དྲན་པས། ། ཇི་སྲིད་ཁྱོད་མཚུངས་མ་གྱུར་པར། ། དེ་སྲིད་བདག་ནི་མི་གཏོང་བས། ། འདི་ལ་བྱིན་རླབས་ཅིས་མི་འབྱུང༌། ། བླ་མས་ཀྱང་ནི་དེ་བཞིན་གནང༌། ། གཏན་ཚིགས་བཟང་པོ་འདི་ལ་མཐོང༌། །
དེས་ན་བདག་བློ་འགྱུར་བ་མེད། ། ཐུགས་རྗེ་མངའ་བ་ཁྱོད་ལ་འདིས། ། ཉི་མ་རེ་རེ་གང་བསྟོད་པ། ། དེ་ལའང་ཁྱོད་ཀྱི་བྱིན་གྱིས་བརླབ། ། གདོན་མི་ཟ་བར་འཇུག་པར་ཤོག ། རྣལ་འབྱོར་གྱི་དབང་ཕྱུག་བིརྺ་པ་ལ་སོགས་པ་འདེབས་པ། པཎྜི་ཏ་ཀུན་དགའ་རྒྱལ་མཚན་དཔལ་བཟང་པོས། དཔལ་ས་སྐྱའི་གཙུག་ལག་ཁང་དུ་ཁ་ཏོན་དུ་བགྱིས་པའོ།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
