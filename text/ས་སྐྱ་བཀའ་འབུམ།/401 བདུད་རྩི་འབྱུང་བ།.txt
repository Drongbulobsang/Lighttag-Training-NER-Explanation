ས་སྐྱ་བཀའ་འབུམ།
པོད ༤༠༡
བདུད་རྩི་འབྱུང་བ།
༼པ༽ ༄༅། །བདུད་རྩི་འབྱུང་བ་བཞུགས།། ༄༅། །བདུད་རྩི་འཁྱིལ་པ་ལ་ཕྱག་འཚལ་ལོ། ། དངོས་གཞི་ལྔ་དང་བརྡ་ལྔ་དང༌། ། ཁ་བ་ཚ་བ་རྡོ་རྗེར་དབུལ་བ་དང༌། ། ཨ་ཀ་རུ་གནག་ཀྱེའི་རྡོ་རྗེ་ལ་སོགས་པ་ཕྱོགས་ཕྱོགས་སུ་བཀོད་ནས། བགེགས། སྡིག་པ། དྲི་མ་རྣམས་སྦྱངས་ནས། སྭ་བྷཱ་ཝས་སྟོང་པར་བསམས་པའི་ངང་ལས།
སོ་སོའི་ས་བོན་ལས་སོ་སོ་བསྐྱེད་ནས་སོ་སོའི་རིགས་དང་མཐུན་པའི་ཡེ་ཤེས་ཀྱི་བདུད་རྩིར་བྱིན་གྱིས་བརླབས་ལ། གཟུགས་སྦྱོང་ཞིང་སྐུའི་དངོས་གྲུབ་སྟེར་བའི་ངོ་བོར་དམིགས་ཏེ། ཨོཾ་ཨཱཿགོ་ཧཱུྃ་ཕཊ་སྭཱ་ཧཱ། ལ་སོགས་པ་བརྗོད། ན་དང་ག་ཧ་དང་པོ་དང༌། ། དང་པོའི་ཤྭ་དང་གང་གི་མཐར། ། ཤ་ལྔ་རྣལ་འབྱོར་པ་ཡིས་བཟའ། ། འདི་དག་ཤ་ལྔའི་མཆོག་ཡིན་ཏེ། ། རྒྱལ་བ་ཡབ་ལྔའི་ངོ་བོ་ཉིད། ། དངོས་གྲུབ་རྒྱ་མཚོ་འགུགས་བྱེད་པའི། །
ལྕགས་ཀྱུ་རྣམ་པ་ལྔ་ཡང་ཡིན། ། རིགས་དང་དངོས་གྲུབ་གསལ་བ་ཡི། ། སྒྲོན་མ་ལྔ་ཡང་འདི་ཡིན་ནོ། ། ཨོཾ་ཨཱཿམ་ཧཱ་པཉྩ་མཾ་ས་ཧཱུྃ་ཕཊ། ཅེས་བརྗོད་དོ། ། དེ་བཞིན་དུ་ས་བོན་ལས་རྣམ་པར་སྣང་མཛད། གཏི་མུག་སྦྱོང་ཞིང་མེ་ལོང་ལྟ་བུའི་ཡེ་ཤེས་ཀྱི་རང་བཞིན་དུ་དམིགས་ལ། ཨོཾ་ཨཱཿབི་ཧཱུྃ་ཕཊ་ལ་སོགས་པ་བརྗོད་ནས། མི་བསྐྱོད་བསྟེན་པའི་རྣལ་འབྱོར་ལ་སོགས་པ་འདི། འདི་ལྔ་བདུད་རྩིའི་མཆོག་ཡིན་ཏེ། །
རྒྱལ་བ་ཡུམ་ལྔའི་ངོ་བོ་ཉིད། ། འཆི་མེད་ཚེ་དང་མཆོག་སྩོལ་བས། ། བདུད་རྩི་རྣམ་པ་ལྔ་ཡིན་ནོ། ། ཨོཾ་ཨཱཿམ་ཧཱ་པཉྩ་ཨ་མྲྀ་ཏ་ཧཱུྃ་ཕཊ་སྭཱ་ཧཱ། དེ་ནས་རྫས་གཞན་རྣམས་ཀྱང་དེ་ཉིད་གསུམ་ལས་བསྐྱེད་པ་ལས་འོད་འཕྲོས། སྣོད་བཅུད་དང་ཡེ་ཤེས་ཀྱི་བདུད་རྩིའི་ཚོགས་ལ་ཐིམ་པར་བསམ་ཞིང་དེ་ཉིད་གསུམ་བྱིན་གྱིས་བརླབ་བོ། ། གོང་བུ་བྱིན་གྱིས་བརླབ་པའི་སྐབས་ཏེ་དང་པོའོ།། །། རྡོ་རྗེ་པདྨ་རང་བཞིན་གྱིས། ། རྟེན་དང་གཏུན་གྱི་རབ་སྦྱངས་པ། ། སྣོད་གཅིག་བླུགས་ནས་ཇི་བཞིན་དུ། །
བསྐྱེད་ནས་སྔར་བཞིན་བྱིན་གྱིས་བརླབ། ། ཁྱད་པར་ཡང་ནི་འདི་ཡིན་ནོ། ། ཨོཾ་ཨཱཿགོ་གོ་རུ་མཾ་ས་ཧཱུྃ་ཕཊ་སྭཱ་ཧཱ། ཨོཾ་ཨཱཿཀུ་ཀུ་ཀུ་ར་མཾ་ས་ཧཱུྃ་ཕཊ་སྭཱ་ཧཱ། ཨོཾ་ཨཱཿད་ད་ཏ་མཾ་ས་ཧཱུྃ་ཕཊ་སྭཱ་ཧཱ། ཨོཾ་ཨཱཿཧ་ཧ་སྟི་མཾ་ས་ཧཱུྃ་ཕཊ་སྭཱ་ཧཱ། ཨོཾ་ཨཱཿན་ན་ར་མཾ་ས་ཧཱུྃ་ཕཊ་སྭཱ་ཧཱ། ཨོཾ་ཨཱཿབི་རེ་ཨ་མྲྀ་ཏ་ཧཱུྃ་ཕཊ་སྭཱ་ཧཱ། ཨོཾ་ཨཱཿརཀྟ་ཨ་མྲྀ་ཏ་ཧཱུྃ་ཕཊ་སྭཱ་ཧཱ། ཨོཾ་ཨཱཿཤུ་ཀྲ་ཨ་མྲྀ་ཏ་ཧཱུྃ་ཕཊ་སྭཱ་ཧཱ།
ཨོཾ་ཨཱཿམ་ཧཱ་མཾ་ས་ཨ་མྲྀ་ཏ་ཧཱུྃ་ཕཊ་སྭཱ་ཧཱ། ཨོཾ་ཨཱཿམུ་ཏྲ་ཨ་མྲྀ་ཏ་ཧཱུྃ་ཕཊ་སྭཱ་ཧཱ། ས་བོན་སོ་སོའི་ཡེ་ཤེས་ཀྱང༌། ། སོ་སོར་བསྐྱེད་ཅིང་བྱིན་བརླབས་ནས། ། ཨོཾ་ཨཱཿབྷྲཱུྃ་ཨཱ་དརྴ་ཛྙཱན་ཨ་མྲྀ་ཏ་ཧཱུྃ་ཕཊ་སྭཱ་ཧཱ། ཨོཾ་ཨཱཿཨཱཾ་ས་མ་ཏཱ་ཛྙཱ་ན་ཨ་མྲྀ་ཏ་ཧཱུྃ་སྭཱ་ཧཱ། ཨོཾ་ཨཱཿཛྲཱི་པྲ་ཏྱ་བེ་ཀྵ་ཛྙཱ་ན་ཨ་མྲྀ་ཏ་ཧཱུྃ་ཕཊ་སྭཱ་ཧཱ། ཨོཾ་ཨཱཿཁཾ་ཀྲི་ཏྱ་ཨ་ནུཥྛཱ་ན་ཨ་མྲྀ་ཏ་ཧཱུྃ་ཕཊ་སྭཱ་ཧཱ། ཨོཾ་ཨཱཿཧཱུྃ་དྷརྨ་དྷཱ་ཏུ་ཛྙཱ་ན་ཨ་མྲྀ་ཏ་ཧཱུྃ་ཕཊ་སྭཱ་ཧཱ། རྣམས་སོ། །
ཕྱི་མ་བྱིན་རླབས་ཀྱི་སྐབས་ཏེ་གཉིས་པའོ།། །། མྱོས་བྱེད་ཚ་བ་ཉིང་ཁུ་རུ། ། བྱས་པ་ལ་སོགས་ལྡེ་གུར་བྱ། ། ཡོངས་སུ་རྫོགས་པར་བསྐྱེད་ནས་ནི། ། སྔར་བཞིན་བྱིན་གྱིས་བརླབ་པར་བྱ། ། ལྡེ་གུ་བྱིན་གྱིས་བརླབ་པའི་སྐབས་ཏེ་གསུམ་པའོ།། །། དེ་ནས་རིལ་བུར་བྱས་ལ་སྔར་བཞིན་བསྐྱེད་ཅིང་བྱིན་གྱིས་བརླབས་ལ། ཨོཾ་གྱི་བྱིན་གྱིས་བརླབས་པ་ཡིས། ། ཁ་དོག་ཕུན་སུམ་ཚོགས་གྱུར་ཅིང༌། ། སྐུ་ཡི་རྡོ་རྗེ་སྤྱན་དྲངས་ནས། །
རྣལ་འབྱོར་ལུས་ཀྱི་དངོས་གྲུབ་འགྱུར། ། ཨཱཿཡི་བྱིན་གྱིས་བརླབས་པ་ཡིས། ། ཕུན་སུམ་ཚོགས་པའི་རོར་ལྡན་ཞིང༌། ། གསུང་གི་རྡོ་རྗེ་སྤྱན་དྲངས་ནས། ། རྣལ་འབྱོར་ངག་གི་དངོས་གྲུབ་འགྱུར། ། ཧཱུྃ་གི་བྱིན་གྱིས་བརླབས་པ་ཡིས། ། ནུས་པ་ཕུན་སུམ་ཚོགས་གྱུར་ཅིང༌། ། ཐུགས་ཀྱི་རྡོ་རྗེ་སྤྱན་དྲངས་ནས། ། རྣལ་འབྱོར་སེམས་ཀྱི་དངོས་གྲུབ་འགྱུར། ། ཧ་ཡིས་ཁ་དོག་འཕྲོག་པར་བྱེད། །
ཕྲོགས་ནས་འཕགས་པ་མཆོད་བྱེད་ཅིང༌། ། སེམས་ཅན་ཐམས་ཅད་ཚིམ་བྱེད་པའི། ། ཁ་དོག་དམ་པར་བྱིན་གྱིས་བརླབས། ། ཧ་ཧ་ཧ། ཧོས་ནི་དྲི་ནི་འཇིག་པར་བྱེད། ། བཤིག་ནས་འཕགས་པ་མཆོད་བྱེད་ཅིང༌། ། སེམས་ཅན་ཐམས་ཅད་ཚིམ་བྱེད་པའི། ། ནུས་མཆོག་ལྡན་པར་བྱིན་གྱིས་བརླབ། ། ཧོཿཧོཿཧོཿཧོཿ ཧྲཱིཿས་ནི་ནུས་པ་འཇིག་པར་བྱེད། །
བཤིག་ནས་འཕགས་པ་མཆོད་བྱེད་ཅིང༌། ། སེམས་ཅན་ཐམས་ཅད་ཚིམ་བྱེད་པའི། ། ནུས་མཆོག་ལྡན་པར་བྱིན་གྱིས་བརླབ། ། ཧྲཱིཿཧྲཱིཿཧྲཱིཿཧྲཱིཿ དེ་ནས་ཚེ་བསྒྲུབ་པའི་ཕྱིར་ཚེ་དཔག་མེད་ཡབ་ཡུམ་གྱི་འདུས་སྦྱོར་ལས་བྱུང་བའི་བདུད་རྩིར་བྱིན་གྱིས་བརླབས་པར་བསམ་ཞིང༌། སྔགས་སོ་སོའི་མཐར། ཨཱ་ཡུཿཔུཥྚིཾ་ཀུ་རུ་ཨོཾ། ཨོཾ་པུཎྱེའི་བཟླས་པ་མང་དུ་བྱའོ། ། ཐོག་མར་ཞི་བའི་སྦྱིན་སྲེག་བྱ། ། རྫོགས་ནས་རྒྱས་པའི་སྦྱིན་སྲེག་བྱ། །
ཕུད་ཀྱིས་མཆོད་ནས་སླར་ཡང་ནི། ། ཞི་བས་ལྷག་ཆད་ཉེས་པ་སྦྱང༌། ། བདུད་རྩི་འབྱུང་བ་ཞེས་བྱ་བ་འཕགས་པས་སྦྱར་བའོ། ། འདིས་བསྟན་པ་དང་སེམས་ཅན་མང་པོ་ལ་ཕན་པ་རྒྱ་ཆེན་པོ་འབྱུང་བར་གྱུར་ཅིག། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
