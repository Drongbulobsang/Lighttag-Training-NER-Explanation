ས་སྐྱ་བཀའ་འབུམ།
པོད ༡༤༣
བསྐྱེད་རིམ་བཟླས་བསྒོམ་ལ་བརྟེན་ནས་མཁའ་སྤྱོད་སྒྲུབ་པ།
༼ཉ༽ ༄། །བསྐྱེད་རིམ་བཟླས་བསྒོམ་ལ་བརྟེན་ནས་མཁའ་སྤྱོད་སྒྲུབ་པ་བཞུགས། ། རྡོ་རྗེ་རྣལ་འབྱོར་མ་ལ་ཕྱག་འཚལ་ལོ། ། བསྐྱེད་པའི་རིམ་པའི་ཆ་བཟླས་བསྒོམ་གཉིས་ལ་བརྟེན་ནས་མཁའ་སྤྱོད་ཀྱི་དངོས་གྲུབ་སྒྲུབ་པ་ནི། ཡུམ་རྡོ་རྗེ་ཕག་མོ་ལ་བརྟེན་ཏེ། དེའང་བླ་མས་ལྷན་ཅིག་སྐྱེས་པའི་ཕག་མོ་བསྟན་ཅིང་ངོས་ཟིན་པ་ལ་མཆོད་ཅིང་བླ་མས་ཡིད་དམ་དུ་བསྟན་ནས། སློབ་མས་ཀྱང་ཚེས་བཅུ་རྣམ་པ་གཉིས་ལ་རྡོ་རྗེ་རྣལ་འབྱོར་མའི་རྟེན་ལ་མཆོད་ཅིང༌། བཟླས་བསྒོམ་ཡུན་རིང་བྱས་ཤིང་སྒྲུབ་པ་ལ། རྣལ་འབྱོར་པ་དམ་ཚིག་དང་ལྡན་ཞིང་བསོད་ནམས་རབ་ཡིན་ན། རྣལ་འབྱོར་མའི་གཟུགས་ལ་བརྟེན་ཏེ།
རྣལ་འབྱོར་པ་ལ་མཁའ་སྤྱོད་ལ་སོགས་པར་བྱིན་གྱིས་རློབ་པར་མཛད་དེ། དེའི་རྟགས་ནི་མི་མོ་གང་ཞིག་ཤ་དང་མིག་སྐྲ་ལ་སོགས་པ་དམར་སེར་དུ་འདུག་ཅིང༌། དཔྲལ་བ་ན་ཤའི་རི་མོ་དགའ་བ་འཁྱིལ་པ་ལྟ་བུ་ཡོད་པ་དེ་ལྟ་བུ་དང་ཕྲད་ན། དེ་ནི་རྣལ་འབྱོར་མ་ཡིན་པའི་རྟགས་ཡིན་ཏེ། དེ་ལ་གཡོན་ནས་བསྐོར་བ་གསུམ་ལ་སོགས་པའི་སྒོ་ནས་མཆོད་པས་མཉེས་པར་བྱས་ཤིང༌། གསོལ་བ་བཏབ་ན་ཚེ་འདི་ཉིད་ལ་མཁའ་སྤྱོད་དུ་འཁྱེར་རོ། ། གལ་ཏེ་དེ་ལྟ་བུའི་ཚུལ་གྱིས་གྲུབ་པར་མ་གྱུར་ན། རྣལ་འབྱོར་པ་བསོད་ནམས་འབྲིང་པོ་ཡིན་ཏེ། དེས་ནི་སིནྡྷཱུར་བསྒྲུབ་པའི་ཚུལ་གྱིས་བསྙེན་པ་འབུམ་ཕྲག་བཞི་བསྐྱལ་ལ། དེ་ནས་སིནྡྷཱུ་རའི་སྒྲུབ་པ་བརྩམས་ཏེ།
ལངྐ་ལི་ཡ་ཞེས་བྱ་བའི་ཤིང་སྦུ་གུ་ཅན་ཞིག་ཡོད་དེ། དེ་སོར་བཞིའམ། ཡང་ན་བརྒྱད་པ་ཅིག་ཚེས་བཅུ་གང་རུང་ཞིག་ལ་བླངས་ཏེ། རྣལ་འབྱོར་མ་ལ་མཆོད་པ་བྱས་ཤིང༌། དེ་ལག་ཏུ་ཐོགས་ལ་སྟོང་རྩ་བརྒྱད་བཟླས་སོ། ། དེ་ནས་ཡར་གྱི་བཅུ་གཅིག་ལ་སིནྡྷཱུ་རའི་ཕྱེ་མ་བཙག་ཅིང་གསེར་གྱི་སྨྱུ་གུས། ཆོས་འབྱུང་དང་སྔགས་དང་དགའ་བ་འཁྱིལ་པ་བྲི་སྟེ། རྟེན་དེ་ལ་མཆོད་ཅིང་བསྟོད་ལ་བཟླས་པ་བྱ། གསོལ་བ་བཏབ་སྟེ་སིནྡྷཱུ་ར་བསྡུས་ལ་སྔགས་བཟླས་པའི་ཤིང་གི་སྦུབས་བཀང་སྟེ། འོག་གི་བུ་ག་ལ།
ལ་ཅའམ་སྤྲ་ཚིལ་གྱིས་བཀག་ལ། སྒྲུབ་པའི་གྲོགས་མཆོག་སུམྦྷ་ནི་ཟློས་པ་ཅིག་དང་དུར་ཁྲོད་དུ་ཕྱིན་ལ་སིནྡྷཱུ་ར་དང་བཅས་པའི་ཤིང་དེ་དུར་ཁྲོད་ཀྱི་ས་བརྐོས་པའི་ནང་དུ་བཅུག་སྟེ། དེའི་སྟེང་དུ་བདག་ཉིད་བསྡད་ལ་བཟླས་པ་ཅི་ནུས་བྱས་ལ་ས་ཕྱོགས་དེ་བསྲུང་བ་བྱས་ལ་བཞག དེ་ནས་བདག་ཉིད་བསམ་གཏན་གྱི་ཁང་བུར་ལོག་ལ་ཇི་ལྟ་བ་བཞིན་བཟླས་སོ། ། དེ་ནས་ཚེས་བཅུ་གཅིག་ནས་བཟུང་ནས་བཅོ་ལྔའི་བར་དུ་ནི། ནམ་སུམ་ཆ་དུར་ཁྲོད་དུ་ཕྱིན་ལ་བཟླས་སོ། ། དེ་ནས་ཚེས་བཅུ་དྲུག་ནས་ཉི་ཤུའི་བར་དུ་ནི་ནམ་ཕྱེད་ཕྱེད་བཟླས་སོ། ། དེ་ནས་ཉི་ཤུ་གཅིག་ནས་བཞིའི་བར་དུ་ནི་སུམ་གཉིས་སུ་བཟླས་སོ། ། དེ་ནས་ཉི་ཤུ་ལྔའི་ཚེ་ནི་མཚན་ཐོག་ཐག་ཏུ་བཟླས་ལ། སྐྱ་རེངས་དང་པོ་ཤར་བ་དང༌།
སིནྡྷཱུ་ར་བཏོན་ལ་བསམ་གཏན་གྱི་ཁང་པར་སོང་སྟེ། ཡུམ་རྡོ་རྗེ་ཕག་མོ་ལ་མཆོད་ཅིང་བསྟོད། དེ་ལ་གསོལ་བ་བཏབ་ལ། དེ་ལ་ནང་མ་རེ་རེ་ཞིང་བཟླས་སྒོམ་དང་མཆོད་བསྟོད་ལ་སོགས་པ་སྒྲུབ་པ་ཇི་ལྟ་བ་བཞིན་བྱེད་ཅིང༌། བདག་ཉིད་ཀྱི་དཔྲལ་བར་སིནྡྷཱུ་རས་དགའ་བ་འཁྱིལ་པ་བྲི་ཞིང༌། བདག་ཉིད་ས་ལ་འདུག་པའི་བོང་ཚོད་དང་མཉམ་པའི་སྦའི་དབྱུག་པ་ཅིག་ལ་སུམྦྷའི་སྔགས་མང་དུ་བཟླས་པ་ཅིག་ལ། རྣལ་འབྱོར་གྱི་དབྱུག་པར་བྱིན་གྱིས་བརླབས་ལ། དེ་ཐོགས་ནས་ནང་མ་རེ་རེ་ཞིང་སིནྡྷཱུ་རའི་རི་མོ་དཔྲལ་བར་དགའ་བ་འཁྱིལ་པ་བྲི་ཞིང༌། ཡུལ་ཐམས་ཅད་དུ་འཁྱམ་པར་བྱའོ། ། འཁྱམས་པ་ལས་ཡུམ་རྡོ་རྗེ་ཕག་མོ་དང་ཕྲད་པར་འགྱུར་ཞིང༌།
མི་མོ་ལ་སོགས་པ་གང་དང་ཕྲད་པའི་དུས་སུ་དེའི་རྟགས་ནི་སིནྡྷཱུ་རའི་རི་མོ་དེའི་དཔྲལ་བར་འཕོས་ན། རྡོ་རྗེ་རྣལ་འབྱོར་མ་ཡིན་པས་དེ་ལ་མཆོད་ཅིང་བསྙེན་བཀུར་བྱས་ཏེ་གསོལ་བ་བཏབ་པས་མཁའ་སྤྱོད་ལ་སོགས་པའི་དངོས་གྲུབ་སྟེར་བར་འགྱུར་རོ། ། སྒྲུབ་པ་དེ་ལྟ་བུས་ཀྱང་ཚེ་འདི་ཉིད་ལ་གྲུབ་པར་མ་གྱུར་ན། རྣལ་འབྱོར་པ་བསོད་ནམས་ཐ་མ་ཡིན་ཏེ། བར་མ་དོར་ནུས་པ་བསྐྱེད་ན་བར་མ་དོར་ཡུམ་རྡོ་རྗེ་ཕག་མོའི་ཞལ་མཐོང་ཞིང་མཁའ་སྤྱོད་ལ་སོགས་པའི་དངོས་གྲུབ་སྟེར་བར་འགྱུར་རོ། ། བླ་མའི་ཞལ་གྱི་གདམས་པ་ལགས་སོ།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
