ས་སྐྱ་བཀའ་འབུམ།
པོད ༤༢༡
བདེ་མཆོག་གི་རྒྱུན་བཤགས།
༼ཕ༽ ༄༅། །བདེ་མཆོག་གི་རྒྱུན་བཤགས་བཞུགས།། ༄༅། །ན་མོ་གུ་རུ་བྷཊྚཱ་ར་ཀཱ་ཡ། ན་མཿཤྲཱི་ཙཀྲ་སམྦ་ར་མཎྜ་ལེ་བྷྱཿ དུས་གསུམ་བདེ་བར་གཤེགས་པའི་ཡེ་ཤེས་སྐུ། ། ཐུགས་རྗེ་ཆེན་པོས་ཐབས་ཚུལ་སྣ་ཚོགས་ཀྱིས། ། གདུལ་བྱ་ཀུན་མཁྱེན་ས་ལ་འགོད་མཛད་པ། ། བླ་མེད་བླ་མའི་ཞབས་ལ་ཕྱག་འཚལ་ལོ། ། ཆོས་དབྱིངས་རང་བཞིན་ཡེ་ཤེས་ཆེན་པོའི་སྐུ། ། སྤྲུལ་པའི་འོད་འཕྲོ་ཤེས་རབ་ཕག་མོས་འཁྱུད། །
བྱང་ཆུབ་ཕྱོགས་ཆོས་དཔའ་བོ་དཔའ་མོའི་ཚོགས། ། སྲིད་ཞིའི་དབང་ཕྱུག་ཀུན་ལ་ཕྱག་འཚལ་ལོ། ། ཉེ་བར་བཀོད་དང་བདག་པོས་མ་བཟུང་དང༌། ། གསང་བའི་རྫས་དང་ཟག་མེད་བདེ་ཆེན་དང༌། ། ཀུན་ཏུ་བཟང་པོའི་མཆོད་སྤྲིན་ཆེན་པོ་ནི། ། ནམ་མཁའ་དག་དང་མཉམ་པས་རྟག་ཏུ་མཆོད། ། ཐོག་མེད་དུས་ནས་ཉོན་མོངས་དབང་གྱུར་པས། ། ལུས་ངག་ཡིད་ཀྱིས་སྡིག་པ་ཅི་བགྱིས་དང༌། ། བགྱིད་དུ་སྩལ་དང་དེ་ལ་ཡི་རང་བའི། ། ཉེས་པའི་ཚོགས་རྣམས་མགོན་པོའི་སྤྱན་སྔར་བཤགས། །
དེང་ནས་བྱང་ཆུབ་སྙིང་པོ་མཆིས་ཀྱི་བར། ། ཐུགས་རྗེའི་བདག་ཉིད་བླ་མ་དམ་པ་དང༌། ། ཡོན་ཏན་མཐའ་ཡས་རྒྱལ་དང་དམ་པའི་ཆོས། ། གནས་གསུམ་མཁའ་འགྲོའི་ཚོགས་ལ་བདག་སྐྱབས་མཆི། ། གསང་བ་བླ་མེད་འཁོར་ལོ་སྡོམ་པ་ཡི། ། ཐུན་མོང་བ་དང་ཁྱད་པར་དམ་ཚིག་ཀུན། ། བདག་གིས་ཡོངས་སུ་གཟུང་ཞིང་བྱང་ཆུབ་བར། ། ལུས་ངག་ཡིད་ཀྱིས་འབད་དེ་བསྐྱང་བར་བགྱི། ། དུས་གསུམ་ཕྱོགས་བཅུའི་འཇིག་རྟེན་ཐམས་ཅད་ན། ། རྒྱལ་དང་རྒྱལ་སྲས་རང་རྒྱལ་དགྲ་བཅོམ་དང༌། །
སོ་སོའི་སྐྱེ་བོའི་དགེ་བ་ཅི་མཆིས་པ། ། མ་ལུས་པ་ལ་རྗེས་སུ་ཡི་རང་ངོ༌། ། ཕྱོགས་བཅུའི་བདེར་གཤེགས་སྲས་དང་བཅས་རྣམས་ཀྱིས། ། འགྲོ་བའི་དོན་དུ་བྱང་ཆུབ་ཐུགས་བསྐྱེད་ལྟར། ། བདག་གིས་ཀྱང་ནི་བྱང་ཆུབ་སེམས་བསྐྱེད་ཅིང༌། ། བྱང་ཆུབ་སྤྱོད་པ་བླ་མེད་སྤྱད་པར་བགྱི། ། མ་ལུས་ཕྱོགས་བཅུའི་ཞིང་ན་བཞུགས་གྱུར་པའི། ། རྒྱལ་བ་ཀུན་གྱི་དྲུང་དུ་བདག་མཆིས་ཏེ། ། མཐའ་ཡས་སེམས་ཅན་ཚོགས་རྣམས་བསྒྲལ་བའི་ཕྱིར། ། བླ་མེད་ཆོས་ཀྱི་འཁོར་ལོ་བསྐོར་བར་བསྐུལ། །
འགྲོ་ཀུན་ཀུན་མཁྱེན་གོ་འཕང་ལ་གནས་པར། ། ནམ་མཁའི་མཐར་ཐུག་གྱུར་པའི་སངས་རྒྱས་རྣམས། ། མྱ་ངན་མི་འདའ་བཞུགས་ནས་གདུལ་བྱ་ཡི། ། དོན་ཀུན་མཛད་པར་བདག་གིས་གསོལ་བ་འདེབས། ། བདག་གིས་སེམས་ཅན་ཀུན་གྱི་དོན་སླད་དུ། ། ཧེ་རུ་ཀ་དཔལ་གོ་འཕང་བསྒྲུབ་པའི་ཕྱིར། ། ཟབ་མོ་འཁོར་ལོ་སྡོམ་པའི་ལམ་གྱི་མཆོག ། རིམ་པ་གཉིས་ལ་ཡང་དག་གནས་པར་བགྱི། ། དེ་ལས་བྱུང་བའི་དགེ་བའི་རྩ་བ་མཆོག ། དྲི་མེད་རབ་ཏུ་དཀར་བ་གང་ཡོད་དེས། །
སྐུ་གསུམ་བདག་ཉིད་ཧེ་རུ་ཀར་གྱུར་ནས། ། འཁོར་འདས་མ་ལུས་ཡོངས་སུ་འདྲེན་པར་ཤོག ། རྡོ་རྗེ་འཛིན་པ་ཁྱོད་ཀྱིས་ལེགས་བསྒྲུབས་པའི། ། གནས་པ་འདི་ནི་ལེགས་པར་གནས་པ་སྟེ། ། ལམ་མཆོག་འདི་ཡིས་རིང་པོར་མི་ཐོགས་པར། ། རང་གཞན་དོན་རྫོགས་ཧེ་རུ་ཀར་འགྱུར་རོ། ། བླ་མ་མཆོག་དང་ཀུན་བཟང་ཧེ་རུ་ཀའི། ། བཀའ་དྲིན་ཆེན་པོས་བདག་ཀྱང་ལེགས་བསྐྱངས་ནས། ། དངོས་གྲུབ་ཆེན་པོས་བདག་ཡིད་ཚིམ་མཛོད་ལ། ། སངས་རྒྱས་ཡུལ་དུ་གཤེགས་ནས་སླར་ཡང་བྱོན། །
ཚུལ་འདི་ནི་མའི་མ་གསང་བ་བླ་ན་མེད་པ་འཁོར་ལོ་སྡོམ་པའི་རྒྱུད་ཀྱི་རྗེས་སུ་འབྲངས་ནས། རྣལ་འབྱོར་གྱི་དབང་ཕྱུག་ལཱུ་ཧི་པའི་དགོངས་པ། དཔལ་ནཱ་རོ་པ་ལས་བརྒྱུད་དོ་འོངས་པའོ། ། ཚིགས་སུ་བཅད་པར་གང་གིས་བསྡེབས་ཤེ་ན། དཔལ་ལྡན་བླ་མ་ཆོས་ཀྱི་རྗེ་མཁྱེན་རབ་ཀྱི་དབང་ཕྱུག་ས་སྐྱ་པཎྜི་ཏ་ཆེན་པོའི་ཞབས་རྡུལ་སྤྱི་བོས་ལེན་ཞིང༌། དེ་ཉིད་ཀྱི་རྗེས་སུ་བཟུང་བའི་དགེ་ཚུལ་རྡོ་རྗེ་འཛིན་པ་བློ་གྲོས་རྒྱལ་མཚན་དཔལ་བཟང་པོ་ཞེས་བྱ་བས། ཆུ་ཕོ་བྱ་ཡི་ལོ་རྟ་པའི་ཟླ་བའི་ཚེས་བརྒྱད་ལ་བྱང་ངོས་ལིང་ཆུ་ཙེར་ཁབ་ཏུ་སྦྱར་བའོ།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
