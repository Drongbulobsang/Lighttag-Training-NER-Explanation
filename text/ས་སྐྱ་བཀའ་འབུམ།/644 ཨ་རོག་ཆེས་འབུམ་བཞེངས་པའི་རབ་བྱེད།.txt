ས་སྐྱ་བཀའ་འབུམ།
པོད ༦༤༤
ཨ་རོག་ཆེས་འབུམ་བཞེངས་པའི་རབ་བྱེད།
༼བ༽ ༄༅། །ཨ་རོག་ཆེས་འབུམ་བཞེངས་པའི་རབ་བྱེད་བཞུགས།། ༄༅། །ཨོཾ་སྭ་སྟི་སིདྡྷཾ། བླ་མ་དང་དཀོན་མཆོག་གསུམ་ལ་ཕྱག་འཚལ་ལོ། ། སྲིད་ཞིའི་བདེ་ལེགས་མ་ལུས་འབྱུང་བའི་གཞི། ། རྒྱལ་སྲས་རྣམས་ཀྱི་བགྲོད་པ་གཅིག་པའི་ལམ། ། དུས་གསུམ་རྒྱལ་བ་སྐྱེད་པར་བྱེད་པའི་ཡུམ། ། ཤེས་རབ་ཕ་རོལ་ཕྱིན་ལ་ཕྱག་འཚལ་ལོ། ། རྒྱུ་ལམ་རྣམ་པའི་རང་བཞིན་སྐྱེ་མེད་པར། ། བསྒོམ་པ་གོམས་ཤིང་སྦྱོར་བ་རྣམ་བཞི་ཡི། །
ཕྲིན་ལས་བཅས་པའི་ཆོས་སྐུ་ལེགས་བརྙེད་པ། ། བདེ་གཤེགས་སྐྱོབ་པ་རྣམས་ལ་ཕྱག་འཚལ་ལོ། ། ཡི་གེའི་མིང་ཚིག་སྣ་ཚོགས་སྦྱོར་བ་ཡི། ། བརྗོད་པས་བརྗོད་དུ་མེད་པའི་དོན་སྟོན་ཞིང༌། ། ཟབ་ཅིང་སྤྲོས་བྲལ་ངང་དུ་ཞི་བྱེད་པ། ། ཆགས་བྲལ་དམ་པའི་ཆོས་ལ་ཕྱག་འཚལ་ལོ། ། བགྲོད་པ་གཅིག་ལམ་ཆོས་ལ་ཞུགས་གྱུར་ཞིང༌། ། སེམས་ཅན་ཀུན་དོན་བསྒྲུབ་པའི་གོ་བགོས་ནས། ། ཀུན་མཁྱེན་ཡེ་ཤེས་རྒྱ་མཚོར་ཉེར་གཞོལ་བ། ། རྒྱལ་སྲས་དགེ་འདུན་ཆེ་ལ་ཕྱག་འཚལ་ལོ། །
དཀོན་མཆོག་གསུམ་གྱི་ངོ་བོ་ཉིད་གྱུར་པ། ། གང་ལས་དཀོན་མཆོག་གསུམ་དགེ་གསུམ་འབྱུང་ཞིང༌། ། ལྷར་བཅས་འགྲོ་བའི་གཙུག་གི་རྒྱན་གྱུར་པ། ། མཚུངས་མེད་བླ་མའི་ཞབས་ལ་ཕྱག་འཚལ་ལོ། ། ཐུབ་པའི་བསྟན་པ་ལྔ་བརྒྱ་བདུན་པའི་ཚེ། ། རང་གིས་སྔོན་དགེ་སྤྱད་པའི་འབྲས་སྨིན་པས། ། ཧོར་གྱི་རིགས་ཀྱི་གཙོ་བོར་ཉེར་བསྐྲུན་ཞིང༌། ། བློ་དང་མཐུ་སྟོབས་ཕུན་སུམ་ཚོགས་གྱུར་པས། ། འཛམ་གླིང་བྱང་ཕྱོགས་སྲིད་ལ་དབང་གྱུར་པའི། ། རྒྱལ་པོའི་མཆོག་གྱུར་དེ་ནི་ཇིང་གིར་གན། །
དེ་ཡིས་ལོ་གྲངས་སུམ་ཅུ་ལྷག་པ་རུ། ། རྒྱལ་སྲིད་བསྐྱངས་ནས་དེ་སྲས་མཆོག་གྱུར་པ། ། ག་གན་རྒྱལ་པོས་རྒྱལ་ཐབས་རིང་དུ་མཛད། ། དེ་སྲས་གོ་ཡུག་གན་ཞེས་བྱ་བས་ཀྱང༌། ། རྒྱལ་སྲིད་གཙོ་བོ་རྣམ་པར་ཐོབ་པར་གྱུར། ། དེ་ཡི་ཡབ་མཆེད་མོ་གོ་གན་ཞེས་བྱ། ། རྒྱལ་སྲིད་བཟུང་ནས་དེ་རྗེས་དེ་ཡི་གཅུང༌། ། གོ་པེ་ལ་ཞེས་མཚན་དུ་རབ་གྲགས་པ། ། དད་དང་ཤེས་རབ་བརྩེ་བའི་ངང་ཚུལ་ཅན། ། བདེན་པའི་སྟོབས་ཀྱིས་ས་ཆེན་སྐྱོང་བ་ཡི། །
རྒྱལ་ཆེན་ཉིད་གྱུར་བཙུན་མོའི་མཆོག་གྱུར་པ། ། ཆའུ་ག་དུན་ཞེས་གྲགས་ཟུང་གི་སྲས། ། ཇིམ་གྱིམ་མངྒ་ལ་དང་ནོ་མོ་གན། ། དེ་དག་གི་གཅུང་ཨ་རོག་ཆེ་ཞེས་པས། ། ཡབ་དང་གཅེན་གྱི་དྲི་ལན་བསབས་ཕྱིར་དང༌། ། རང་གིས་རྫོགས་པའི་བྱང་ཆུབ་ཐོབ་བྱའི་ཕྱིར། ། རྒྱ་བོད་ས་མཚམས་ཤིང་ཀུན་ཞེས་བྱ་བར། ། ཤིང་ཕོ་ཁྱི་ལོའི་སྟོན་ཟླ་རྣམ་གསུམ་ལ། ། དགེ་སློང་ད་རིག་ཞེས་བྱས་གཙོར་བྱས་པའི། ། ཡིག་མཁན་རྣམས་དང་གཞན་ཡང་བཟོ་རིག་ལ། །
མཁས་པ་ཤིན་ཏུ་མང་པོ་ཉེར་བསྡུས་ནས། ། རྒྱལ་བའི་ཡུམ་གྱུར་ཤེས་རབ་ཕ་རོལ་ཕྱིན། ། སྟོང་ཕྲག་བརྒྱ་པ་གསེར་གྱི་རང་བཞིན་ལས། ། ཉེ་བར་བསྒྲུབས་པའི་དགེ་བའི་རྩ་བ་འདིས། ། བདག་དང་མཐའ་ཡས་སེམས་ཅན་ཐམས་ཅད་ཀྱིས། ། བླ་མེད་རྫོགས་པའི་བྱང་ཆུབ་ཐོབ་པར་ཤོག ། གནས་སྐབས་རྒྱལ་པོ་མཆོག་དང་གཅེན་རྣམས་དང༌། ། བདག་ཅག་འཁོར་དང་བཅས་པ་ཐམས་ཅད་ཀྱང༌། ། ཚེ་རིང་ནད་མེད་བདེ་སྐྱིད་ཕུན་སུམ་ཚོགས། ། རྟག་ཏུ་དམ་ཆོས་ཚུལ་བཞིན་སྤྱོད་པར་ཤོག །
ཤིང་ཕོ་ཁྱིའི་ལོ་སྟོན་ཟླ་གསུམ་པའི་ཚེས་བཅུ་གསུམ་ལ་བྲིས་པའི་ཡི་གེའོ།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
