ས་སྐྱ་བཀའ་འབུམ།
པོད ༧༦
བདག་མེད་མའི་དབང་གི་ཐོ་ཡིག
༼ཅ༽ ༄༅། །བདག་མེད་མའི་དབང་གི་ཐོ་ཡིག་བཞུགས།། ༄༅། །བླ་མ་དམ་པའི་ཞབས་ལ་གུས་པས་ཕྱག་འཚལ་ལོ། ། རྗེ་བཙུན་ལྷ་མོ་བཅོ་ལྔའི་རིམ་གཉིས་བསྒོམ། ། དེ་ལས་བྱུང་བའི་ཡེ་ཤེས་ཅུང་ཟད་བསྐྱང༌། ། དེ་ནས་དག་པ་རྗེས་དྲན་བྱ། ། དེར་དཀྱིལ་འཁོར་གྱི་འཁོར་ལོ་བསྡུས། ། དེའི་རྗེས་ལ་སྐད་ཅིག་གིས་ཧཱུྃ་ཧཱུྃ་བརྗོད་ལ། རྗེ་བཙུན་མའི་ང་རྒྱལ་དེ་ཧེ་རུ་ཀ་ཕྱག་གཉིས་པར་བསྒྱུར། ཧི་ཧི་ཞེས་བརྗོད་པས་བགེགས་བསྐྲད་ལ།
དེ་ནས་ཧེ་རུ་ཀ་ཕྱག་གཉིས་པའི་ང་རྒྱལ་དུ་གནས་པས། སའི་ལྷ་མོ་སྟ་གོན་དུ་བྱ་བ་མཐུན། ལྷ་སྟ་གོན་གྱི་མེ་ཏོག་ཚོམ་བུ་ལྷ་མོ་བཅོ་ལྔར་བྱ། སྟེང་གི་ཚོམ་བུ་བེ་ཏཱ་ལཱིའི་གཡོན་དུ་བྱ། འོག་གི་ཚོལ་བུ་གཽ་རཱིའི་གཡས་སུ་གཞག གཞན་མཆོད་པ་ལ་སོགས་པ་འདྲ། སྙན་གསན་འབེབས་པའི་དུས་སུ། ཧེ་རུ་ཀ་དཔལ་དཔའ་བོ་ཆེ། ། རིག་པའི་རྒྱལ་པོར་ཕྱག་འཚལ་བསྟོད། ། ཅེས་པའི་དོད་དུ།
བཅོམ་ལྡན་རྡོ་རྗེ་བདག་མེད་མ། ། རིག་སྔགས་རྒྱལ་ལ་ཕྱག་འཚལ་བསྟོད། ། ཅེས་བྱ། གཞན་ཐམས་ཅད་འདྲ། བུམ་པ་སྟ་གོན་ཡང་ལྷ་དགུའི་དོད་དུ་ལྷ་མོ་བཅོ་ལྔ་བསྒོམས་ལ་ཨཱ་ལིའི་ཕྲེང་སྔགས་བཟླས། ནང་པར་དཀྱིལ་འཁོར་གྱི་བྱ་བའང་ཡུམ་གྱི་ང་རྒྱལ་གྱིས་མི་བྱེད་པར་ཧེ་རུ་ཀ་ཕྱག་གཉིས་པའི་ང་རྒྱལ་གྱིས་བྱ། དཀྱིལ་འཁོར་བསྒྲུབ་པའི་དུས་སུ་ཡུམ་གྱི་ང་རྒྱལ་བསྡུས་ནས་ཧེ་རུ་ཀ་ཕྱག་གཉིས་པའི་ང་རྒྱལ་གྱིས་ལས་ལ་འཇུག དེའང་བརྟག་པའི་ཡུམ་གྱི་སྐབས་ལེའུ་བཅུ་པ་ལས། རྡོ་རྗེ་སེམས་དཔའི་བསྙེམས་བྱས་ནས། ། རྐང་པ་གཡས་པ་བརྐྱང་བྱ་སྟེ། །
ཕྱག་གཉིས་ཀྱེ་རྡོ་རྗེ་སྦྱོར་བས། ། སློན་དཔོན་དཀྱིལ་འཁོར་འཇུག་པ་ཉིད། ། ཅེས་གསུངས། བླ་མའི་མན་ངག་ཀྱང་དེའི་རྗེས་སུ་འབྲངས་ནས། ཡུམ་གྱི་དཀྱིལ་འཁོར་ཡིན་ཡང་དཀྱིལ་འཁོར་གྱི་བྱ་བ་དེ་ཡབ་ཀྱི་ང་རྒྱལ་གྱིས་མཛད། སྒྲུབ་མཆོད་གྱི་འབྱིན་པའི་དཀྱིལ་འཁོར་ཡང་ཧེ་རུ་ཀ་ཕྱག་གཉིས་པའི་ཐུགས་ཀ་ནས་འོད་ཟེར་སྤྲོས་ནས། ཕྱོགས་བཅུའི་དེ་བཞིན་གཤེགས་པ་ཐམས་ཅད་ཐུགས་ཀར་བཀུག་ནས། ཐུགས་ཀ་ནས་དཀྱིལ་འཁོར་གྱི་འཁོར་ལོ་རྫོགས་པར་སྤྲུལ་ཏེ། དེ་རྐང་ཐོན་ནམ་བྱུང་རྫོགས་སུ་སྤྲོ། འདི་བཤད་པའི་རྒྱུད་ལས་ཀྱང་འདི་ལྟར་བཤད།
བླ་མའི་མན་ང་གི་ཕྱག་ལེན་ཡང་འདི་ལྟར་ལགས། དབང་གི་དངོས་གཞི་ལ་མི་བསྐྱོད་པ་དགྱེས་པ་རྡོ་རྗེ་ལ་སོགས་པ་རིག་པའི་དབང་ལྔ་པོ་ཐམས་ཅད། ཡབ་ཀྱི་ལ་ཞལ་བརྒྱད་ཕྱག་བཅུ་དྲུག་པར་བསྒོམ། ཡུམ་གྱི་ལ་ཞལ་གཅིག་ཕྱག་གཉིས་པར་བསྒོམ། གཞན་ཐམས་ཅད་འདྲ། མཆོག་དབང་གསུམ་ལ་ཁྱད་པར་མེད། སྤྱིར་ཁྱེད་ལྟ་བུའི་གང་ཟག་དམ་པས་དབང་བསྐུར་མཛད་དགོས། རྡོ་རྗེ་ཐེག་པའི་བསྟན་པ་ལ་ཡང་དེས་ཕན། ཉན་ཐོས་ལ་སྡོམ་པ་མ་ཐོབ་པར་དགེ་སློང་ཡིན་ནམ་དགེ་ཚུལ་ཡིན་བྱ་བ་ཁས་ལེན་མི་ནུས་པར་འདུག ཁས་བླངས་ཀྱང་གཞན་ཐམས་ཅད་ཀྱིས་སྲད་མ་ཅན་དུ་བྱེད།
དེས་ན་ཉན་ཐོས་ཀྱི་ཐེག་པ་འདི་ལ་བསྟན་པའི་གཟུགས་བརྙན་བག་ཙམ་གདའ། རྡོ་རྗེ་ཐེག་པ་འདི་ལ་གཟུགས་བརྙན་རང་ཡང་མེད་པར་སོང་གདའ། དབང་བསྐུར་ཡང་མ་ཐོབ། དབང་བསྐུར་གྱི་དུས་ཀྱི་སྡོམ་པ་ཐོབ་མ་ཐོབ་ཀྱང་སུ་ལ་ཆ་མེད། འོན་ཀྱང་རང་སྔགས་པ་ཡིན་པར་བསྒོམ། གཞན་ཐམས་ཅད་ཀྱིས་ཀྱང་སྔགས་པར་བྱེད་པའི་དུས་སུ་སོང་གདའ། ད་ཁྱེད་ཀྱིས་ཅི་ནས་ཀྱང་ཆོས་རྗེ་རིན་པོ་ཆེའི་ཡང་བཀར་འདུག བསྟན་པ་ལའང་འདིས་ཕན་པར་འདུག་པས། སློབ་མ་ཐམས་ཅད་གསང་སྔགས་ཀྱི་སྡོམ་པ་རེ་དང་ལྡན་པར་མཛད་པར་ཞུ། དེ་ལ་དབང་བསྐུར་དགོས་པར་གདའ།
ཅིས་ཀྱང་དབང་བསྐུར་མཛད་པར་ཞུ། སླད་མ་ལྟ་བའི་ཆོས་དེ་ལ་བླ་མ་དང་དཀོན་མཆོག་ལ་གསོལ་བ་ཐོབ་ལ། ཅི་ལྟར་དགོངས་པ་བཞིན་མཛད་པར་ཞུ། ཡི་གེའི་རྟེན་རས་ཡུག་ཟུང་དུ་སྦྱར་བ་ཅིག་འབུལ་བས་ཆོས་གོས་ཤིག་མཛད་པར་ཞུ། སློབ་དཔོན་རིན་པོ་ཆེས་ནེ་ཙོ་སྦལ་སྟོན་ལ་སྤྲིང་བའི་ཡི་གེ་བདག་མེད་མའི་དབང་གི་ཐོ་ཡིག་དགེའོ།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
