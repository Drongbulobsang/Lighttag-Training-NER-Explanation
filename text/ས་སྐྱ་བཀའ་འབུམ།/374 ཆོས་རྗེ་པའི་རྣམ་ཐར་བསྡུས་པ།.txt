ས་སྐྱ་བཀའ་འབུམ།
པོད ༣༧༤
ཆོས་རྗེ་པའི་རྣམ་ཐར་བསྡུས་པ།
༼པ༽ ༄༅། །ཆོས་རྗེ་པའི་རྣམ་ཐར་བསྡུས་པ་བཞུགས།། ༄༅། །ཨོཾ་སྭ་སྟི་སིདྡྷཾ། བླ་མ་དང་འཇམ་པའི་དབྱངས་ལ་གུས་པས་ཕྱག་འཚལ་ལོ། ། གང་གི་རང་བཞིན་ཀུན་ནས་རྣམ་དག་བརྗོད་པའི་ཡུལ་ལས་རབ་འདས་ཀྱང༌། ། སྨོན་ལམ་མཐར་ཕྱིན་གཞན་གྱི་དབང་གིས་རྣམ་པ་སྣ་ཚོགས་ཀུན་སྤྲུལ་ཞིང༌། ། སྲིད་ཞིའི་དབང་ཕྱུག་མགོན་པོ་དེ་ཉིད་གསུམ་པོ་རང་བཞིན་འགྱུར་མེད་སྐུ། ། བླ་མ་མཆོག་ལ་གུས་པས་བཏུད་ནས་རྣམ་ཐར་ཆ་ཙམ་བདག་གིས་བརྗོད། ། བདག་ཅག་གི་བླ་མ་དམ་པ་ཆོས་ཀྱི་རྗེ་འདི་ནི་ངེས་པར་རྡོ་རྗེ་འཆང་ཆེན་པོ་ཡིན་མོད། དེ་ལྟ་ནའང་སོ་སོའི་སྐྱེ་བོར་མཐོང་ཞིང་བརྟགས་སོ། །
འོན་ཀྱང་ངོ་མཚར་བའི་རྣམ་པར་ཐར་པ་འགའ་ཞིག་མཐོང་སྟེ། འདི་ལྟར་ཀླུའི་རྒྱལ་པོའི་ཚུལ་དུ་ཡུམ་ལ་རྨི་ལྟས་བསྟན་ནས་ལྷུམས་སུ་ཞུགས་ཤིང་བལྟམས་པའི་ཚེ་ན་རྒྱ་གར་དང་བོད་ཀྱི་ཡི་གེའི་ཕྱི་མོ་རྣམས་འདྲི་ཞིང་ལྟ་བ་དང༌། ཅུང་ཟད་མནོ་ཤེས་པའི་དུས་ནའང་ཤེས་བྱ་ཕལ་ཆེ་བ་ལ་འབད་པ་མེད་པར་ཐུགས་སུ་ཆུད་ཅིང་ཉིད་ཀྱི་སློབ་དཔོན་དུ་གྱུར་པ་དེ་དག་ཀྱང་སྤྲུལ་པ་དང་བྱིན་གྱིས་བརླབས་པ་ཡིན་གྱིས་རང་རྒྱུད་པ་མ་ཡིན་ནོ། ། འདིའི་མནལ་ལམ་དུ་ཕྱོགས་ཀྱི་གླང་པོ་དང༌། ཆོས་ཀྱི་གྲགས་པ་དང༌། དབྱིག་གཉེན་ལ་སོགས་པ་རྣམས་ལས་རྟོག་གེ་དང་མངོན་པ་ལ་སོགས་པ་དུ་མ་གསན་ནས། དེ་དང་དེའི་ཆོས་ཕྱོགས་སུ་གཏོགས་པ་རྣམས་དཔྱིས་ཕྱིན་ཅིང་ལྷག་མ་མ་ལུས་པར་ཐུགས་སུ་ཆུད་པར་གྱུར་ཏོ། ། དེའང་དངོས་སུ་འཇམ་པའི་དབྱངས་དང༌། མི་གཡོ་མགོན་པོ་དང༌། སྒྲོལ་མ་ལ་སོགས་པ་རྣམས་ཀྱི་ཞལ་གཟིགས་ཤིང་དེ་དག་གིས་དབུགས་ཕྱུང་ནས་ཆོས་ཀྱི་སྒོ་དུ་མ་ཡང་བསྟན་ལ།
དེ་ལ་བརྟེན་ནས་ཏིང་ངེ་འཛིན་དང་ཡོན་ཏན་གྱི་ཆོས་དུ་མ་སྐྱེས་པར་གྱུར་ཏོ། ། གཞན་ཡང་སྐུ་ཞི་ཀར་གྱུར་པ་ལ་ཉེ་བའི་ཚེ། རྗེ་བཙུན་རིན་པོ་ཆེ་དང༌། བིརྺ་པ་དང༌། ནག་པོ་པ་གསུམ་གྱིས་ཁྱོད་སྐྱེ་བ་ཐོག་མ་མེད་པ་ནས་སྦྱངས་ཤིང༌། ཁྱད་པར་དུའང་སྐྱེ་བ་ཉི་ཤུ་རྩ་ལྔར་མི་ནས་མིར་གྱུར་ཏེ། འཇམ་པའི་དབྱངས་ཀྱིས་རྗེས་སུ་བཟུང་ཞིང༌། རིག་པའི་གནས་ལྔ་ལ་སྦྱངས་པ་ཡིན་པས། འདི་ཉིད་ཀྱི་འོག་ཏུ་ཤར་ཕྱོགས་སུ་འཇིག་རྟེན་གྱི་ཁམས་དུ་མ་བརྒལ་བའི་ཕ་རོལ་ཏུ་མཁའ་ལ་གནས་པའི་རིག་པ་འཛིན་པར་གྱུར་ནས། དེ་བཞིན་གཤེགས་པ་དུ་མ་མཉེས་པར་བྱས་ཤིང་སངས་རྒྱས་ཀྱི་ཞིང་ཡོངས་སུ་དག་པ་དང༌།
སེམས་ཅན་དུ་མ་ཡོངས་སུ་སྨིན་པར་བྱས་ནས། ས་དང་ལམ་རྣམས་ཕལ་ཆེར་བགྲོད་དེ། སྐྱེ་བ་གསུམ་པ་ལ་འཇམ་བུའི་གླིང་འདི་ཉིད་ཀྱི་ཤར་ཕྱོགས་ཀྱི་ལྷོ་ལ་ཉེ་བའི་རྒྱ་གར་ན། མུ་མུ་ནི་ཞེས་བྱ་བར་རྒྱལ་པོ་ཉི་མའི་སྟོབས་འཕེལ་བ་ཞེས་བྱ་བའི་སྲས་སུ་གྱུར་ནས། བདེ་བར་གཤེགས་པའི་བསྟན་པ་རྒྱས་པར་བྱས་ཏེ། སྐྱེ་བ་བཞི་པ་ལ་མངོན་པར་དགའ་བ་ཞེས་བྱ་བའི་ཞིང་དུ་དྲི་མ་མེད་པའི་དཔལ་ཞེས་བྱ་བར་འཚང་རྒྱ་བར་ལུང་བསྟན་ཞིང་དབུགས་འབྱུང་བ་མཛད་དོ། ། སྨལ་པོའི་ཚེས་བཅུ་བཞིའི་ཐོ་རངས་ལྷའི་ཚོགས་དུ་མས་རབ་ཏུ་མཆོད་ཅིང༌། མངོན་པར་བསུས་ཏེ་ཞི་བར་གཤེགས་སོ། ། སྐུ་གདུང་ཕལ་ཆེར་རིང་བསྲེལ་དུ་གྱུར་ཏོ། ། རྡོ་རྗེ་འཆང་དབང་ཆེན་པོ་ལ། །
དུང་ལ་སེར་པོར་མཐོང་ལྟ་བུར། ། སོ་སོའི་སྐྱེ་བོར་བརྟགས་པ་འཁྲུལ། ། བཟོད་པར་མཛོད་ཅིག་བྱིན་གྱིས་རློབས། ། བླ་མ་ཆོས་ཀྱི་རྗེ་རིན་པོ་ཆེ་བདེ་བ་ནས་བདེ་བར་གཤེགས་པས་ལུང་བསྟན་པའི་ཆ་ཟུར་ཙམ་བརྗོད་པ། བློ་གྲོས་རྒྱལ་མཚན་དཔལ་བཟང་པོས་སྦྱར་བའོ།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
