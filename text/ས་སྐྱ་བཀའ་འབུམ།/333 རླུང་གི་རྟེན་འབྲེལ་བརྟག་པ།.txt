ས་སྐྱ་བཀའ་འབུམ།
པོད ༣༣༣
རླུང་གི་རྟེན་འབྲེལ་བརྟག་པ།
༼ན༽ ༄༅། །རླུང་གི་རྟེན་འབྲེལ་བརྟག་པ་བཞུགས།། ༄༅། །བླ་མ་དམ་པའི་ཞབས་པད་ལ་བཏུད་དེ། ། རླུང་གི་རྟེན་འབྲེལ་འདིར་བྲི་བྱ། ། དེ་ཡང་རང་ལ་བརྩི་བ་དང༌། གཞན་ལ་བརྩི་བའོ། ། དང་པོ་ནི་རང་གི་བྱ་བ་གང་བྱེད་ཀྱང་རླུང་གཡོན་དུ་རྒྱུ་བ་དང་བསྟུན། བྱ་བ་དེ་དུས་དེང་ནས་བསྒྲུབ་རུང་དེ་རིང་བསྒྲུབ་རུང་གང་ལ་དམིགས་པ་དེ་འགྲུབ་ངེས་སོ། ། གཡས་ནས་རྒྱུ་བ་དང་བསྟུན་ན་བྱ་བ་བསྒྲུབས་ཀྱང་མི་འགྲུབ་ལ། འགྲུབ་པ་དེ་ཡང་བར་ཆད་འབྱུང་བས་དེ་སྤང་བར་བྱའོ། །
ཕྱིར་གཡས་ནས་རིང་ཡང་དགུ་བརྒྱ་ལས་མི་རྒྱུའོ། ། ཐུང་ན་ཉིས་བརྒྱ་ཉི་ཤུ་རྩ་ལྔ་ཕྲག་གཉིས་རྒྱུ་ལ། དེ་བས་ཐུང་ཡང་ཉེས་པ་མེད་དེ། དགུ་བརྒྱ་ལས་ལྷག་པ་རྒྱུ་ན་འཆི་ལྟས་ཡིན་པའོ། ། ནང་གི་འཆི་ལྟས་ཡིན་པས་འཆི་ལྟས་འདི། འཆི་བླུས་མི་བླུས་པས་རླུང་གིས་བླུ་དགོས། དེ་ཡང་སྣ་སྒོ་གཡོན་དུ་སྤོ་བར་བྱ་སྟེ། ནུ་མ་གཅུད་པའི་མན་ངག་ཏུ་བསྟན་པ་བཞིན་ནོ། ། གཡོན་ནས་ཇི་ལྟར་རིང་དུ་དགུ་བརྒྱ་ལས་ལྷག་ཀྱང༌། རྒྱས་ལས་དགའ།
སྐྱོན་པ་མིན་ནོ། ། ལམ་དུ་འཇུག་པ་ལ་རླུང་གཡོན་དང་མ་འགྲིག་ན། བསྡད་ནས་བསྒྲིགས་པས་མི་ཕན་སྟེ། དུས་ནམ་འགྲིག་རང་རྟེན་འབྲེལ་ཡིན་ནོ། ། གཉིས་པ་གཞན་ལ་བརྩི་བ་ནི། གཞན་དྲུང་ན་ཡོད་པའི་དུས་སུ་ཁྱོད་རང་ངའི་ཕྱོགས་གང་རུང་ཅིག་ནས་འགྲུབ་བམ། འོང་ངམ། ཡིན་ནམ། མི་འཆིའམ། བྱ་བ་ལ་སོགས་པ་རྐྱང་པ་འདྲིར་གཞུག་གི
ཕྱོགས་གཉིས་ཀ་ནས་སྨོས་པའི་ཚིག་འགྲུབ་བམ། མི་འགྲུབ། འཆིའམ། མི་འཆི་ཞེས་བྱ་བ་ལྟ་བུའི་དྲི་བ་འདི་བྱར་མི་བཏུབ་སྟེ། ལན་གཅིག་ལས་གཉིས་འདེབས་མི་ཤེས་པས་སོ། ། དེ་ཇི་ལྟར་ཡིན་ན་འདྲི་མིས་གཡས་ནས་འདྲི་བ་ལ་རླུང་ཡང་གཡས་ནས་རྒྱུ་ན་འགྲུབ། འོང༌། མི་འཆི། མི་འོང༌། འཆི་བྱ་བ་ལ་སོགས་པ་ཁོ་རང་གིས་འདྲི་བ་ལྟར་ལན་གདབ།
འདྲི་མིས་གཡས་ནས་འདྲི་བ་ལ་རླུང་གཡོན་ན་འདུག་ན། ཚིག་གང་འདྲི་བ་དེ་ལས་བཟློག་ནས་ལན་འདེབས་ཏེ། འོང་ཟེར་ན་མི་འོང་བྱ། མི་འགྲུབ་བམ་ཟེར་ན་འགྲུབ་བྱའོ། ། འདིར་ལན་བསྣོལ་མར་གདབ་བོ། ། གཡོན་པའང་དེས་འགྲེའོ། ། འདི་ལ་རླུང་དང་འདྲི་མི་བསྣོལ་ན་བཟང་གི གཡོན་ལ་ཁྱད་པར་འགྲུབ་རྒྱུ་མེད་པར་བཤད། མདུན་ནས་འདྲི་ན་གཞི་ཆེ། རང་བློ་རྩེ་གཉིས་སུ་འདུག་བྱའོ། །
དེ་ལ་རང་གི་རླུང་གཡོན་ནས་རྒྱུ་བའི་དུས་སུ་ཕྱི་ནས་མཇལ་ཟེར་བ་བྱུང་ན། ཕྱོགས་བྱང་ངམ། ནུབ་གང་རུང་ནས་འོངས་པ་ཡིན། བྱང་ནས་འོངས་ཟེར་ན་ཤ་རྩི་སྔོ། སྨྲ་བ་མགྱོགས། འགྲོ་བ་སྐྱེན། གོས་སྔོན་པོ་གོན་ཞིང་བློ་མི་བརྟན། ནུབ་ནས་འོངས་ཟེར་ན། མདོག་དམར། ཤེས་རབ་ཆེ།
ཁ་སྤྲོ་ཐུང༌། གོས་དམར་པོ་གོན་ཞིང་ལག་ཆ་དམར་པོའམ། རྒྱན་དམར་པོ་ལྟ་བུ་བཟུང་བ་འོང༌། རླུང་གཡས་ནས་རྒྱུ་བའི་དུས་སུ་མཇལ་ཟེར་བ་ལྟ་བུ་བྱུང་ན། ལྷོ་འམ། ཤར་ནས་འོངས་པ་དེའི་བྱེ་བྲག་དྲི་སྟེ། ཤར་ནས་འོངས་ཟེར་ན་མདོག་དམར། ཤེས་རབ་ཆེ། གོས་སམ། རྒྱན་ནམ།
ལག་ཆ་དཀར་པོ་ཐོགས་པའོ། ། ལྷོ་ན་འོང་ན། མདོག་སེར། ཤེས་པ་གྱོང༌། བཅོས་དཀའ། གོས་སམ། རྒྱན་ནམ། ལག་ཆ་སེར་པོ་ཐོགས་པ་འོང༌། དོན་ཡང་ཕྱོགས་དེ་དང་དེར་འདེང་ཟེར་བའམ། ཕྱོགས་ཁ་དོག་ཀྱང་དེ་ལྟ་བུར་འདོད་པ་ཡིན།
རླུང་གི་དུས་སུ་རང་ལ་རྐུན་པོའམ། དགྲ་ལྟ་བུ་བྱུང་ཡང༌། ཕྱོག་དེ་དང་མཚན་མ་དེ་ལྟ་བུ་ཅིག་ཡོད་པ་ཡིན། རང་གི་ནོར་ཡང་དེ་ལྟ་བུས་ཁྱེར་བ་ཡིན། རང་གཞན་གྱིས་བོས་པའི་སྟོན་མོ་ལ་འགྲོ་ན། རླུང་གི་རྟེན་འབྲེལ་ཕྱོགས་ལ་དབང་བ་སྔར་དང་འདྲ་བས་ན། གཡས་ནས་རྒྱུ་བའི་དུས་སུ་ལྷོར་ཕྱིར་ཕྱིན་ན་གྲལ་ཁ་ལྷོར་ལྟ་བ་ཅིག་འོང༌། ཟས་སམ། ནོར་སེར་པོ་ཅིག་སྟེར། མི་དེའི་མཚན་མ་རྟགས་སྔར་དང་འདྲའོ། །
དེ་བཞིན་དུ་ལྷག་མ་སྔར་དང་འདྲའོ། ། རང་གི་ནོར་སྟོར་ན་ནི། ཚོལ་བའི་དུས་སུ་ལུས་མ་འགྱུར་བར་སྡོད། རླུང་གང་ནས་རྒྱུ་བ་བལྟས་པས་གཡས་ནས་རྒྱུ་ན། ཅིས་ཀྱང་ཕྱོགས་གཡས་ན་སོང༌། གཡོན་ནས་རྒྱུ་ན་ཕྱོགས་གཡོན་དུ་ཁྱེར་བ་ཡིན། རྙེད་ན་ཡང་ཕྱོགས་དེ་ནས་ཅིས་ཀྱང་འོང༌། ཡང་རླུང་གི་སྟོབས་ཀྱིས་བུ་ཚ་འཆགས་པ་ཡིན་ཏེ། ཕ་མ་གཉིས་ཀྱི་རླུང་གཡོན་ནས་རྒྱུ་བའི་དུས་སུ་བར་དོ་དང་མཚུངས་ནས་བུ་ཕོར་འཆགས། གཡས་ནས་རྒྱུ་བའི་དུས་སུ་མཚུངས་ན་བུ་མོར་འཆགས།
གཉིས་ཀ་ནས་རྒྱུ་བ་འཕོ་བའི་བར་དོ་ཙམ་འབྱུང་ལ། དེ་དང་དུས་མཚུངས་ན་མ་ནིང་འཆགས་སོ། ། བསྣོལ་མ་དེ་ཞ་བོའམ། དིག་པའམ། དྲུག་གུའམ། ཤོ་རེ་ལ་སོགས་པར་འཆགས་སོ། ། གདོན་རྩིས་ཅིག་ཡོད་པ་མ་བརྗོད་དོ། ། འཇིག་པའི་བྱ་བ་རླུང་གིས་བྱེད་པར་སློབ་དཔོན་ཀླུ་སྒྲུབ་ཀྱིས་གསུངས་ཏེ། སེམས་ཅན་ཀུན་གྱིས་སྲོག་གྱུར་པ། ། རླུང་ཞེས་བྱ་བ་དེ་ཀུན་བྱེད། །
ཅེས་གསུངས་སོ། ། ལས་ཞི་རྒྱས་བྱེད་ན་གཡོན་དང་བསྟུན། དབང་དྲག་བྱེད་ན་གཡས་དང་བསྟུན་ནོ། ། འདི་རྣམས་ཀྱང་རྟེན་ཅིང་འབྲེལ་བར་འབྱུང་བ་ཟབ་བོ། ། རླུང་ལྟས་རྟེན་འབྲེལ་བརྟག་པ་འདི། ། དཔལ་ལྡན་ས་སྐྱ་པཎྜི་ཏས། ། རབ་ཏུ་དབེན་པའི་གནས་སུ་སྦྱར། ། རྟེན་འབྲེལ་ཐབས་ལ་མཁས་གྱུར་ཅིག། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
