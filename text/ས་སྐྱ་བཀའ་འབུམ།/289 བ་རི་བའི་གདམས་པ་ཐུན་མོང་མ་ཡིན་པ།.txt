ས་སྐྱ་བཀའ་འབུམ།
པོད ༢༨༩
བ་རི་བའི་གདམས་པ་ཐུན་མོང་མ་ཡིན་པ།
༼ན༽ ༄༅། །བ་རི་བའི་གདམས་པ་ཐུན་མོང་མ་ཡིན་པ་བཞུགས།། ༄༅། །ཐམས་ཅད་མཁྱེན་པ་སྟོན་མཆོག་འགྲོ་བའི་མགོན། ། ཐུབ་དབང་སྲས་དང་བཅས་ལ་གུས་པས་འདུད། ། འདིར་རྒྱལ་པོ་དང་དགེ་བཤེས་དབང་དུ་བྱེད་ན། འཁོར་ལོ་གཞུང་ལྟར་བྲིས་ལ། སེམས་བསྐྱེད་པ་དང༌། བདུན་རྣམ་དག་སྔོན་དུ་སོང་བས། ཐོ་རངས་ཀྱི་ཐུན་ལ་འཇུག་ཁར་སྟོང་པ་ཉིད་ཡུན་ཅི་རིགས་པར་བསྒོམ། དེའི་ངང་ལས་ཡི་གེ་ཧཱུྃ་དམར་པོ་ཞིག་བསྒོམ།
དེའི་འོད་ཀྱིས་བསྒྲུབ་བྱ་དེ་འཁོར་ལོའི་ལྟེ་བ་ལ་གསལ་བར་བཀུག་ལ་བསྟིམ། དེ་མིང་གི་ཡི་གེའི་སྟེང་དུ་དམར་ལྟེམ་ཞུ་བར་བསམ། དེ་ལ་དར་ཅིག་གསལ་བར་བསྒོམ། དེའི་ངང་ལས་ཧཱུྃ་དེ་འོད་དུ་ཞུ་བ་ལས། ཉི་ཟླ་པདྨའི་གདན་ལ་ཁྲོ་བོ་འདོད་པའི་རྒྱལ་པོ་སྐུ་མདོག་དམར་པོ་ཕྱག་གཡས་པས་ལྕགས་ཀྱུ། གཡོན་པས་བྱུ་རུ་ལྟ་བུའི་ཞགས་པ་དང་བཅས་པའི་སྡིགས་མཛུབ་ཅན། རིན་པོ་ཆེས་བརྒྱན་པའི་སྐུ་ཞི་མ་ཁྲོའི་རྣམ་པ་ཅན་གྱིས་བཞུགས་པ། ཡུམ་བདེ་བ་རྒྱས་མ་སྐུ་མདོག་ཡབ་དང་འདྲ་བ། ཕྱག་གཡས་པས་ལྕགས་ཀྱུ་བསྣམས་པས་ཡབ་ལ་འཁྱུད་པ། གཡོན་པས་བདུད་རྩིའི་བུམ་པ་དམར་པོ་བསྣམས་པས།
སྒྲུབ་པ་པོ་ལ་དགོས་འདོད་ཆར་བཞིན་དུ་འབེབས་པ་ཅིག་ཏུ་བསྒོམ། ཡབ་ཡུམ་གཉིས་ཀའི་ཐུགས་ཀར་ཉི་མའི་སྟེང་ན་ཧཱུྃ་ལ་སྔགས་ཀྱིས་བསྐོར་བ་ལས་འོད་དམར་པོ་འཕྲོ་བར་བསྒོམ། ཧཱུྃ་དང་སྔགས་དང་སྐུ་ལས་འོད་འཕྲོས་ཏེ། ཁྲོ་བོ་ཁྲོ་མོ་ཡབ་ཡུམ་དང་འདྲ་བ་དཔག་ཏུ་མེད་པས་བསྒྲུབ་བྱའི་མགྲིན་པ་ནས་བཟུང་ནས་འཁོར་ལོ་ལ་གསལ་བར་བསྟིམ། དེའི་སྐུ་ལས་འོད་དཀར་དམར་འབར་བ་ཕྱོགས་བཅུར་འཕྲོས་ནས། རིགས་དྲུག་གི་སེམས་ཅན་ལ་ཕོག་པས་དེ་རྣམས་བཀུག་ནས། དད་ཅིང་དབང་དུ་འདུས་པར་བསམ། སྟེང་ལྷ། འོག་ཀླུ། བར་མི།
ས་ཤིང་རྡོ་ཆུ་བཅུད་རིན་པོ་ཆེ་བདུད་རྩི་རྣམས་བསྡུས་ཏེ། དངོས་གྲུབ་ཆར་ལྟར་བབ་པར་བསམ། ལྷ་དང་མི་ལ་སོགས་པ་ཀུན་བཀའ་ཉན་དངོས་གྲུབ་སྟེར། དགོས་པ་སྒྲུབ་པར་བསམ། ཡབ་ཡུམ་ཀྱི་སྦྱོར་མཚམས་ནས་འོད་དམར་པོ་འཕྲོས་ཏེ་འཁོར་ལོའི་བསྒྲུབ་བྱ་ལ་ཕོག་པས་དམར་མྱོས་མྱོས་སོང་བར་བསམ་མོ། ། རིག་དྲུག་ལྷ་མི་ཀུན་ཀྱང་དམར་མྱོས་མྱོས་སོང་ནས་བདག་ལ་དད་པར་བསམ་མོ། ། སྔགས་བཟླས་པའི་འོད་ཟེར་ལྷ་མོ་ལ་སོགས་པ་ལྕགས་ཀྱུ་ཅན་དུ་གྱུར་ནས་དགུག་གཞུག་བྱ། དམིགས་པ་ལ་འདིས་རྒྱལ་པོ་དང་དགེ་བཤེས་ལ་སོགས་པ་ཡུལ་ཁམས་དབང་དུ་བྱེད་ན་དགོས་པ་ཡིན་ནོ། ། དགོས་སུ་ཕོ་རྐྱང་པས་མོ་དབང་དུ་བསྡུ། མོ་རྐྱང་པས་ཕོ་དབང་དུ་བསྡུ།
དེ་ཡང་པདྨའི་འོད་ཟེར་དམར་པོ་སྐྱེས་པ་ལ་སྤྲོ། རྡོ་རྗེ་འོད་ཟེར་དམར་པོ་བུད་མེད་ལ་སྤྲོ། འདོད་ཆགས་ཀྱི་མྱོས་པར་བསམ། དེ་ལྟར་འགྲོ་བ་ཕོ་མོ་གང་རུང་རེ་ལ་བྱེད་ན་སླའོ། ། དེ་ལྟར་ཞག་ཉི་ཤུ་རྩ་གཅིག་རྒྱུན་པར་དགོས་པ་ཐོ་རངས་ཏིང་ངེ་འཛིན་དང་བཅས་པས་སྔགས་ཉི་ཤུ་རྩ་གཅིག་བཟླས་སོ། ། མཇུག་ཏུ་བསྒྲུབ་བྱ་དེས་གཙོ་བྱས་པའི་ཚེ་དང་དཔལ་དང་བསོད་ནམས་དང༌། སྦྱིན་པ་ལ་སོགས་པ་དྲུག་དང༌། ཏིང་ངེ་འཛིན་གྱི་ཡོན་ཏན་དང༌། འབྱོར་པ་ལ་སོགས་པའི་ཕུན་སུམ་ཚོགས་པ་ཐམས་ཅད་བསྡུས་ཏེ། ས་བོན་གྱི་ཞབས་འོག་ཏུ་བཅུག་པས།
བདག་ཉིད་ཀྱི་དཔལ་འབྱོར་ཕུན་སུམ་ཚོགས་པར་བསམ་མོ། ། བསྒྲུབ་བྱ་རྐྱང་པ་ལ་ཡུམ་རྐྱང་པའི་དམིགས་པས་ཆོག ལྷའི་བ་སྤུའི་བུ་ག་དང་ཕྱག་མཚན་ལས། འོད་ཟེར་ལྕགས་ཀྱུ་ལྟ་བུས་བུ་ག་དགུ་ནས་བཟུང་ནས་དད་ཅིང་དབང་དུ་འདུས་པར་བསམ། ཐུན་གྱི་མཇུག་ལ་ཤིས་པ་བརྗོད། མི་དམིགས་པ་བསྒོམ། དེ་ལྟར་བྱས་ཤིང་ཉམས་སུ་བླངས་པས་ཐམས་ཅད་དབང་དུ་འདུས་ཤིང༌། སྣོད་བཅུད་ཀྱི་བདག་པོ་བྱེད་པར་འགྱུར་རོ། ། འདི་ནི་བླ་མ་བ་རི་བའི་གདམས་པ་ཐུན་མོང་མ་ཡིན་པའོ། ། འདི་བ་རི་བའི་ཉམས་ལེན་གྱི་མཐིལ་འདི་ཡིན་གསུང་སོ། །
ཤིན་ཏུ་ཟབ་པས་བཀའ་རྒྱ་ཡོད་དོ། ། ཨི་ཐི།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
