ས་སྐྱ་བཀའ་འབུམ།
པོད ༥༧༦
ཟབ་མོ་སྣང་བའི་རབ་བྱེད།
༼བ༽ ༄༅། །ཟབ་མོ་སྣང་བའི་རབ་བྱེད་བཞུགས།། ༄༅། །ཟབ་མོ་སྣང་བ་ཞེས་བྱ་བའི་རབ་ཏུ་བྱེད་པ། འཇམ་པའི་དབྱངས་ལ་ཕྱག་འཚལ་ལོ། ། རྒྱུ་དང་རྐྱེན་ལས་སྐྱེས་དངོས་རྣམས། ། རྟེན་འབྲེལ་ཉིད་ཡིན་འཁྲུལ་པའི་གཞི། ། ཡིན་ཕྱིར་དེ་ནི་ཀུན་རྫོབ་སྟེ། ། དོན་བྱེད་ཕྱིར་ན་བདེན་པའང་དེ། ། དེ་ཉིད་བརྟགས་ན་གནས་མེད་པས། ། རང་བཞིན་མེད་པའི་རང་བཞིན་ཅན། །
དམ་པའི་ཡུལ་ཕྱིར་དོན་དམ་པ། ། བསླུ་བ་མེད་ཕྱིར་བདེན་པའང་ཡིན། ། དེ་དག་ཆོས་དང་ཆོས་ཉིད་ཕྱིར། ། དབྱེ་བ་མེད་མོད་གང་ཟག་གི ། བློ་ལ་ལྟོས་ནས་སོ་སོར་གཞག ། མ་བརྟགས་བློ་དོན་དབྱེ་བའི་གཞི། ། ལས་དང་ཉོན་མོངས་ལས་བྱུང་བའི། ། རྟེན་འབྱུང་འཁོར་བའི་ཀུན་རྫོབ་སྟེ། ། བསོད་ནམས་ཡེ་ཤེས་ལས་བྱུང་བའི། ། རྟེན་འབྱུང་རྣམ་པར་བྱང་བ་ཡིན། །
དེ་དག་གཉིས་ཀའི་རང་བཞིན་ཡང༌། ། རང་བཞིན་མེད་པར་མཚུངས་ཕྱིར་དང༌། ། དེ་དག་བློ་ཡང་མཚུངས་པའི་ཕྱིར། ། མཉམ་པ་ཉིད་ཅེས་ཐུབ་པས་གསུངས། ། འཁོར་དང་མྱ་ངན་འདས་པ་ལ། ། བདེན་པ་གཉིས་སུ་འཇོག་པ་དང༌། ། དེ་གཉིས་ཀུན་དུ་གཅིག་པ་དང༌། ། ཐ་དད་ཉིད་ཅེས་གང་སྨྲ་བ། ། དེ་ཡིས་ཇི་ལྟར་གནས་དོན་དང༌། ། ལུང་ཡང་ཇི་བཞིན་རྟོགས་མ་ཡིན། །
ཚུལ་འདིས་ཐུབ་པའི་གསུང་གི་གསང༌། ། རྣམ་པར་དཔྱད་ནས་ཤེས་བྱ་ལ། ། ཀུན་ཏུ་སྤྱོད་ཅིང་མཉམ་འཇོག་པ། ། མ་འོངས་པ་ཡི་སངས་རྒྱས་ཡིན། ། བྱང་ཆུབ་དཔལ་གྱིས་བྱང་ཆུབ་ལམ། ། ཀུན་ཏུ་ཆུབ་པར་བྱ་བའི་ཕྱིར། ། ཐེག་ཆེན་དོན་ལ་བློ་གསལ་བ། ། བློ་གྲོས་རྒྱལ་མཚན་དཔལ་གྱིས་སྦྱར། ། དགེ་དེས་འགྲོ་བ་ཀུན་ཡིད་ལ། ། ཟབ་མོའི་དེ་ཉིད་སྣང་བར་ཤོག །
ཟབ་མོ་སྣང་བ་ཞེས་བྱ་བའི་རབ་ཏུ་བྱེད་པ། ཆོས་སྨྲ་བ་བྱང་ཆུབ་དཔལ་ཞེས་བྱ་བས་བསྐུལ་ནས། འཕགས་པས་ཤིང་མོ་བྱི་བའི་ལོ། སྒྲོག་ཁྲུམས་ཀྱི་ཟླ་བའི་ཚེས་ཉི་ཤུ་གཅིག་ལ་མདོ་ཁམས་ཀྱི་སའི་ཆར་སྦྱར་བའོ།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
