ས་སྐྱ་བཀའ་འབུམ།
པོད ༣༡༣
རྔའི་བསྟོད་པ་སྒྲ་ལས་དྲངས་པ།
༼ན༽ ༄༅། །རྔའི་བསྟོད་པ་སྒྲ་ལས་དྲངས་པ་བཞུགས།། ༄༅། །ཨོཾ་སྭ་སྟི་སིདྡྷཾ། ལྷ་དང་ལྷ་དབང་ཀླུ་དབང་མི་ཡི་གཙོ། ། ཆེ་བའི་ཆེ་བ་གཙུག་གི་གཙུག་རྒྱན་གྱིས། ། བུ་རམ་ཤིང་པའི་ཞབས་ལ་མངོན་མཆོད་པ། ། ཤཱཀྱའི་རྒྱལ་པོ་དེ་ལ་བདག་དད་དོ། ། འགྲོ་བའི་བླ་མ་སྲིད་གསུམ་སྙན་པར་གྲགས། ། འཆི་མེད་དབང་པོའི་ཆོས་རྔ་ཆོས་ཀྱིས་མཐོ། ། དམ་པའི་སྐྱེ་བོ་མཁས་པ་རྣམས་ལ་གསལ། །
དགེ་བའི་སྒྲ་དབྱངས་ཕྱོགས་བཅུར་གྲགས་པར་ཤོག ། ཉེ་བར་ཕན་ལ་ཡིད་འོང་སྒྲ། ། རྣམ་པ་ཀུན་དུ་ཐེ་ཚོམ་གཅོད། ། མཁས་པའི་སྙིང་ལ་ཆར་བཞིན་འབབ། ། ཐམས་ཅད་མཁྱེན་པ་རྣམས་ཀྱི་གསུང༌། ། དེ་ལྟའི་ཚུལ་འཛིན་ཆོས་ཀྱི་རྔ། ། བདུད་སྡེའི་ཀླད་པ་རབ་འགེམས་ཤིང༌། ། མུ་སྟེགས་བྱེད་པའི་ང་རྒྱལ་འཇོམས། ། ཆོས་མིན་སྤྱོད་པ་སུན་འབྱིན་བྱེད། ། དམ་པའི་ཆོས་སྐྱོང་གཙུག་ལག་ཁང་གི་རྒྱན། །
དགའ་སྟོན་འདུ་བ་དགེ་འདུན་འབོད་པའི་དབྱངས། ། འཆལ་བའི་གང་ཟག་ཕྱི་རོལ་སྐྲོད་པའི་སྒྲ། ། སྡོམ་བརྩོན་འདུས་ལ་དགེ་བ་སྤྱོད་ཅེས་སྐུལ། ། ཤིང་ལྤགས་བྱམས་དང་སྙིང་རྗེའི་རང་བཞིན་ལ། ། གཟེར་བུ་བུ་ག་དགའ་དང་བཏང་སྙོམས་ཚུལ། ། ཁོང་པ་ཆོས་ཀྱི་དབྱིངས་ཀྱི་དེ་བཞིན་ཉིད། ། དབྱུ་གུ་ཐབས་དང་ཤེས་རབ་བཟུང་འབྲེལ་བ། ། ལྷག་བསམ་དག་པའི་སྐྱེས་བུས་བསྐུལ་བ་ན། ། རྟེན་ཅིང་འབྲེལ་འབྱུང་ཟབ་མོའི་སྒྲ་དབྱངས་ཅན། ། ཧ་ཧའི་གད་རྒྱངས་ཊཱ་ཀ་ཌཱ་ཀཱིའི་སྒྲ། །
ཛ་བ་ཛི་བ་མེ་ཏོག་མདའ་འཇོམས་པ། ། གང་ལ་སུ་ར་ཝ་ར་ན་མི་ཏ། ། ཧཱུྃ་ཧཱུྃ་ཕཊ་ཕཊ་བདུད་ཀྱི་ཀླད་པ་འགེམས། ། གང་གི་མཚན་མོ་བྱང་ཆུབ་ཤིང་དབང་དྲུང༌། ། འཆི་མེད་བརྙེས་པ་དེ་ཡི་གསུང་རབ་རྒྱལ། ། གང་དག་སྤྲིན་སྒྲ་ཟིལ་གནོན་རྔ་བོ་ཆེ། ། སྒྲུབ་དང་རྡུང་རབ་བརྩོན་པའི་སྐྱེ་བོ་དང༌། ། འདི་སྒྲ་ཐོས་དང་ཆེད་དུ་འཛིན་པ་གང༌། ། དེ་ཀུན་རྒྱལ་བའི་ཞིང་ཁམས་མ་ལུས་པར། ། ཆོས་ཀྱི་རྒྱལ་པོའི་གོ་འཕང་མཐོ་ཐོབ་ནས། །
ཆོས་སྒྲ་སྒྲོགས་པའི་ཆོས་མཛོད་ཐོབ་པར་ཤོག ། སྐད་གཉིས་སྨྲ་བ་དེ་ལ་དེས་བསྐུལ་ནས། ། སྒྲ་ལས་དྲངས་པའི་ཚིགས་བཅད་འདི་བརྗོད་དོ། ། རྟ་ནག་རི་ཁུད་དུ་ས་སྐྱ་པཎྜི་ཏས་སྦྱར་བའོ།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
