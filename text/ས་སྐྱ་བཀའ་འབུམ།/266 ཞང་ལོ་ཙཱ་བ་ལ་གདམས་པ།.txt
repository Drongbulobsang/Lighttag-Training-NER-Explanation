ས་སྐྱ་བཀའ་འབུམ།
པོད ༢༦༦
ཞང་ལོ་ཙཱ་བ་ལ་གདམས་པ།
༼ན༽ ༄༅། །ཞང་ལོ་ཙཱ་བ་ལ་གདམས་པ་བཞུགས།། ༄༅། །ཨོཾ་སྭ་སྟི་སིདྡྷཾ། ན་མཿཤྲཱི་མཉྫུ་གྷོ་ཥཱ་ཡ། རྣམ་དག་ཡིད་ཀྱི་ཆུ་གཙང་ལས་འཁྲུངས་པའི། ། ཚིག་གི་མེ་ཏོག་སྙན་ཚིག་ཟེའུ་འབྲུ་ཅན། ། བློ་གསལ་བུང་བ་དགའ་བའི་དྲིའི་བྱུང་བའི། ། ཕྲེང་མཛེས་འདི་ནི་མཁས་པའི་མགུལ་རྒྱན་ཡིན། ། གང་ཞིག་དགའ་བས་རིང་ནས་མངོན་དགོངས་ཤིང༌། ། ཡིད་གཅུགས་གྱུར་པས་ཤིན་ཏུ་རྗེས་འབྲེལ་བ། །
ཁྱེད་ལ་རྗེས་སུ་གདམས་པ་གང་ཡིན་པ། ། འདི་ལ་གཟུ་བོའི་ཡིད་ཀྱིས་རྣམ་པར་དཔྱོད། ། མངོན་དུ་གྱུར་ན་དགའ་བའི་རྣམ་འགྱུར་ཅན། ། ལྐོག་ཏུ་སོང་ན་རྣམ་པ་བརྒྱས་སྨོད་ལ། ། ཉེ་བར་བསྟན་ན་མེ་ལྟར་སྲེག་པ་ཡི། ། སྐྱེ་བོ་འདི་ལ་སུ་ཞིག་ཡིད་བརྟན་འཆའ། ། རང་ལུས་འདི་ཡང་སྐད་ཅིག་འཇིག་ཆོས་ཅན། ། གུས་པར་བྱས་ན་ཕྱིར་ཞིང་སྲད་འཕེལ་ལ། ། འབྱོར་པར་གྱུར་ན་ངན་འགྲོ་སྐྱེ་བའི་གཞི། ། སེམས་ཤེས་སུ་ཞིག་འདི་ལ་བདག་ཏུ་འཛིན། །
བློ་གསལ་ཕལ་ཆེར་གྲགས་པ་གཙོར་འཛིན་ལ། ། དགེ་སྦྱོང་ཚོགས་ཀྱང་འཚོ་བའི་རྗེས་འབྲང་ཞིང༌། ། མཁས་པ་རྣམས་ཀྱང་ཚིག་ལ་ཞེན་པས་ན། ། ཀྱེ་མ་སུ་ཞིག་རྒྱལ་བ་མཉེས་པར་བྱེད། ། འདོད་ལྡན་འགའ་ཞིག་ཟང་ཟིང་བསྒྲུབས་པས་གཡེངས། ། མི་མཁས་པ་དག་ཐོས་མེད་སྒྲུབ་པའང་མཐོང༌། ། མཁས་པ་འགའ་ཞིག་བདག་ཏུ་ང་རྒྱལ་ན། ། འདི་ན་ཕུན་ཚོགས་སྐྱེ་བོ་སུ་ཞིག་ཡིན། ། ཁྱོད་ཀྱང་རང་གི་རྣམ་ཐར་དུ་མ་ཞིག ། སྡོམ་བརྩོན་དགེ་འདུན་འདུས་པའི་ཚོགས་ནང་དུ། །
དམ་བཅས་སྒྲུབ་པ་ཁས་ལེན་ངོ་མཚར་མོད། ། གཡེལ་བས་ལྷོད་ན་ཉམས་པར་གྱུར་ཏ་རེ། ། སྒྲ་ཡི་རྣམ་གཞག་རྩྭ་ལྟར་དོར་ནས་ནི། ། མཁས་པ་སྔ་མས་བསྒྱུར་བ་ཟུར་བཅོས་ཏེ། ། འཕྲལ་སྐད་ཙམ་གྱིས་གཞན་གྱི་བློ་བསྒྱུར་བ། ། འདི་དག་སྐད་གཉིས་སྨྲ་བའི་གཟུགས་བརྙན་ཡིན། ། རྣམ་དག་མཁས་པ་འཇུག་པའི་ལམ་མེད་པར། ། གྲོང་པའི་སྐྱེ་བོ་ཕོ་མོ་འདུས་ནང་དུ། ། ཟུར་གྱིས་བལྟ་དང་མགོ་ཀྱོག་བཞད་གད་ཅན། ། ཆགས་སྡང་རང་བཟོ་འཆད་པར་དམ་པས་ཁྲེལ། །
ཟས་དང་ནོར་དོར་འཁོར་རྣམས་དགའ་བསྐྱེད་དེ། ། རྣམ་པར་འཕྱིན་པས་ན་ཆུང་མགུ་བར་བྱས། ། རྣམ་འཕྲུལ་དུ་མས་ལོག་པར་འཚོ་བ་ཡི། ། དགེ་བའི་བཤེས་ལ་བྱང་ཆུབ་ཐག་རེ་རིང༌། ། མང་དུ་ཐོས་པའི་འོད་ཟེར་སྟོང་གསལ་ཞིང༌། ། ཆགས་སྡང་གཏི་མུག་སྤྲིན་གྱིས་མ་བསྒྲིབས་ལ། ། ཚུལ་ཁྲིམས་འཆལ་པའི་སྒྲ་གཅན་ལས་གྲོལ་བའི། ། དམ་པ་ཉི་མ་དེ་ལ་བདག་ཀྱང་དད། ། དེ་སླད་མཁས་རྣམས་མགུ་བར་འདོད་ན་ཁྱོད། ། རང་གི་བསྒྲུབ་པར་ནུས་པའི་གཞུང་ལུགས་གཅིག །
ཚིག་དོན་བཅས་པ་བློ་ལ་ངེས་པ་དང༌། ། སྒྲུབ་དང་གཞན་ལ་ཕན་པའི་བརྟུལ་ཞུགས་ཟུང༌། ། བདག་ཀྱང་བརྫུན་གྱིས་གཞན་གྱི་བློ་བསྒྱུར་ཏེ། ། འཁོར་དང་ཟང་ཟིང་བསྒྲུབ་པ་མི་དྲན་མོད། ། འོན་ཀྱང་འཛེམ་མེད་སྨྲ་བའི་ངང་ཚུལ་བས། ། འདི་ལ་འགལ་གང་ཁྱེད་ལ་བཟོད་པར་གསོལ། ། དཔལ་ལྡན་ས་སྐྱ་པཎྜི་ཏས། ཞང་ལོ་ཙཱ་བ་ལ་གདམས་པ་ཚིགས་སུ་བཅད་པ་བཅུ་གསུམ་པའོ།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
