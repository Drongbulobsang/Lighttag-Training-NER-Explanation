ས་སྐྱ་བཀའ་འབུམ།
པོད ༥༡༩
བྱུར་བསལ་བ།
༼བ༽ ༄༅། །བྱུར་བསལ་བ་བཞུགས།། ༄༅། །དེ་ནས་དབང་བསྐུར་བའི་སྔོན་དུ་བྱུར་བསལ་བའི་ཕྱིར། སྐྱེས་པའམ་བུད་མེད་གདུགས་གཅིག་སྨྱུང་བར་བགྱིས་པ། རབ་ཏུ་བཀྲུས་པ་ཤིན་ཏུ་བརྒྱན་པ་དེས། དོག་ས་ལ་མེ་ཏོག་གི་སིལ་མ་བཀྲམ་སྟེ། སྤོས་སྣ་ཚོགས་ཀྱིས་བདུག་ལ། སེང་ལྡེང་དང༌། རྒྱ་ཤུག་རིགས་གཉིས་ཀྱི་ཞུགས་བུས་ལ། ས་བོན་ཐམས་ཅད་ཕྱོགས་བཞིར་གཏོར་བར་བགྱི།
ཞུགས་ཀྱི་ནང་དུ་ཡང་གཏོར་བར་བགྱི། རྩ་བ་ཐམས་ཅད་དང༌། མེ་ཏོག་ཐམས་ཅད་ཚོན་སྐུད་སྣ་ཚོགས་ལ་བརྒྱུས་ཏེ། རལ་གྲིའམ། མདུང་རྩེ་གསུམ་པའམ། མདུང་ངམ་མདའ་ལ་གདགས་པར་བགྱིའོ། ། སྤོས་ཆབ་སྣ་ཚོགས་སྦྱར་ཏེ། བུམ་པ་ཆེན་པོའི་ནང་དུ་བླུགས་ལ་གང་ལ་བྱད་ཀྱིས་ཕོག་པ་དེ་སྐུད་པ་དེས་བཅིངས་ཏེ། བུམ་པའི་ཆབ་ཀྱིས་བཀྲུ་བར་བགྱིའོ། ། སྐུད་པ་ཡང་མཚོན་གྱིས་བཅད་དེ།
ཞུགས་ཀྱི་ནང་དུ་དོར་རོ། ། སྟོང་ཆེན་མོ་རབ་ཏུ་འཇོམས་པའི་གཟུངས་འདི་ཡང་བརྗོད་པར་བྱའོ། ། གང་དག་སངས་རྒྱས་རང་སངས་རྒྱས། ། སངས་རྒྱས་རྣམས་ཀྱི་ཉན་ཐོས་དང༌། ། ཚངས་དབང་དང་ནི་འཇིག་རྟེན་སྐྱོང༌། ། གནོད་སྦྱིན་སྡེ་དཔོན་དབང་ཕྱུག་དང༌། ། དེ་བཞིན་གནོད་སྦྱིན་སྟོབས་ཆེན་དང༌། ། འཕྲོག་མ་བུ་དང་བཅས་པ་དང༌། ། དེ་དག་མཐུ་དང་གཟི་བརྗིད་ཀྱི། ། ཆེ་གེ་མོ་ཡི་བྱད་སྟེམས་ལས། །
རྣམ་པ་ཐམས་ཅད་ཆད་གྱུར་ཅིག ། ཅེས་བརྗོད་ཅིང་བཅིངས་པའི་ཚོན་སྐུད་རྣམས་བཅད་པར་བྱའོ། ། དེ་ནས་བྱིན་གྱིས་བརླབས་པའི་མེས་སྲེག་ཅིང༌། རྡོ་རྗེས་རིན་ཆེན་ཕུག་པ་དང༌། ། མེ་ཡིས་བུད་ཤིང་སྲེག་པ་དང༌། ། རླུང་གིས་སྤྲིན་རྣམས་གཏོར་བ་དང༌། ། ཉི་མས་ནགས་ཚལ་སྐེམས་བྱེད་པ། ། བདེན་པའི་ཚིག་ནི་དེ་དག་གིས། ། བྱད་སྟེམས་ལས་རྣམས་ཚིག་གྱུར་ཅིག ། སྤོས་དང་མེ་ཏོག་སྣ་ཚོགས་ཀྱིས། །
སྡིག་པ་ཐམས་ཅད་ངེས་པར་བསལ། ། ཏདྱ་ཐཱ། ཧུ་མེ་ཧུ་མེ། ཀ་ཁ་ལི། ཀ་ཁ་ལི། ཁ་ར་ལེ། ཛུ་ཧྭི་ནི། ཛ་བ་ལེ། ག་ར་གེ ཧ་ར་གེ
ཧ་ར་གི ཤཱ་བ་རི། ཤཱནྟ། པྲ་ཤཱནྟི་སྭཱ་ཧཱ། དྷཱ་བ་ནི་སྭཱ་ཧཱ། པྲ་དྷཱ་བ་ནི་སྭཱ་ཧཱ། གནྡྷརྦྷཱ་སྭཱ་ཧཱ། པ་ལྃ་གི་ནི་སྭཱ་ཧཱ། སརྦ་ཀཱ་ཁོ་རྡ། ཙྪེ་ད་ནི་སྭཱ་ཧཱ།
ཨི་མཻརྻནྟྲ་ས་དེར། མ་མ་སརྦ་ས་ཏཱ་ནཉྩ། སརྦ་ཀཱ་ཁོརྡ། བེ་ད་དོ་ཥ་ཏི། མནྟྲ་བི་ཥ་པྲ་ཡོ་ག སརྦ་ད་རྦཻ་ཤྪེ་དི་ཏྲ། བེ་དི་ཏཱ་ཛི་ཏ་པ་ར་ཛི་ཏ་སྭཱ་ཧཱ། ཞེས་བསྲེག་པ་ལན་ཉི་ཤུ་རྩ་གཅིག་ལ་སོགས་པ་བྱས་ནས་ཐལ་བ་ལམ་གྱི་བཞི་མདོར་དོར་རོ། ། བྱུར་བསལ་བ་སྟེ་བརྒྱད་པའོ།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
