ས་སྐྱ་བཀའ་འབུམ།
པོད ༥༨༢
སྙིང་པོའི་སྡོམ།
༼བ༽ ༄༅། །སྙིང་པོའི་སྡོམ་ཞེས་བྱ་བ་བཞུགས།། ༄༅། །སྙིང་པོའི་སྡོམ་ཞེས་བྱ་བ། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། ། སྙིང་པོ་ཡོངས་སུ་སྦྱང་བ་གང་ཞིག་གིས། ། སྙིང་པོ་མངོན་དུ་མཛད་ལ་ཕྱག་འཚལ་ནས། ། སྙིང་པོ་སྟོན་པར་བྱེད་པ་མདོ་སྡེའི་སྡོམ། ། སྙིང་པོ་གསལ་བར་བྱ་ཕྱིར་བདག་གིས་བཤད། ། དེ་བཞིན་གཤེགས་པའི་སྙིང་པོ་བསྟན་པོའི་མདོ་སྡེ་ལ་མངོན་སུམ། གླེང་གཞི་ཕུན་སུམ་ཚོགས་པའི་སྒོ་ནས་ཆོས་ཇི་ལྟར་བྱུང་བའི་ཚུལ།
གང་གསུངས་པའི་ཆོས་ཕུན་སུམ་ཚོགས་པ་དངོས། མཇུག་འཁོར་གྱི་དཀྱིལ་འཁོར་རྗེས་སུ་ཡི་རང་བས་གཞུང་རྫོགས་པར་བསྟན་པའོ། ། གཉིས་པ་ལ་གཉིས། གང་གིས་ཇི་ལྟར་གླེང་བསླང་བ་དང༌། གླེང་བའི་ཆོས་དངོས་སོ། ། དང་པོ་ལ་གཉིས། སྟོན་པས་གླེང་བསླང་བ་དང༌། འཁོར་གྱིས་གླེང་བསླང་བའོ། ། དང་པོ་ལ་གཉིས། ཆོས་གསུངས་པའི་དོན་དུ་རྫུ་འཕྲུལ་མངོན་པར་འདུ་མཛད་པ་དང༌།
ཞུ་བ་པོའི་སྤྲོ་བ་བསྐྱེད་པའོ། ། དེ་ལ་གཉིས། གང་ལ་སྤོངས་བ་བསྐྱེད་པར་བྱ་བའི་ཡུལ་ངོས་གཟུང་བ་དང༌། གང་གིས་ཇི་ལྟར་སྤོབས་པ་བསྐྱེད་པའོ། ། འཁོར་གྱིས་གླེང་བསླང་བ་ལ་གཉིས། འཁོར་གྱི་ཐེ་ཚོམ་བསལ་བའི་ཕྱིར་རྫུ་འཕྲུལ་སྟོན་པའི་རྒྱུ་མཚན་ཞུ་བ་དངོས་དང༌། དེ་ཉིད་ཚིགས་སུ་བཅད་པའི་དབྱངས་ཀྱིས་བཟླས་ཏེ་ཞུས་པའོ། ། གཉིས་པ་གླེང་བའི་ཆོས་དངོས་ལ་གཉིས། བཤད་པར་དམ་བཅའ་ཞིང་མཉན་པར་གདམས་པ་དང༌། དོན་དངོས་སོ། །
དེ་ལ་གཉིས། འཁོར་རྣམས་གུས་པས་ཉན་པའི་ཚུལ་དང༌། སྟོན་པས་ཇི་ལྟར་གསུངས་པའི་ཆོས་སོ། ། དེ་ལ་གཉིས། སེམས་ཅན་རྣམས་ལ་དེ་བཞིན་གཤེགས་པའི་སྙིང་པོ་ཡོད་ཀྱང་མི་མཐོང་བས་དཔེ་དགུ་བསྟན་པ་དང༌། ཆོས་ཉིད་ལ་མོས་པ་དང༌། བཟུང་བའི་ཡོན་ཏན་བསྟན་པའོ། ། དང་པོ་ལ་བཞི། སོ་སོ་སྐྱེ་བོ་ལ་གཞི་སྨྲས་པའི་དཔེ། ཉན་ཐོས་ལ་སྒྲིབ་པའི་དཔེ།
སློབ་པ་ལ་སྒྲིབ་པའི་དཔེ། བྱང་ཆུབ་སེམས་དཔའ་ལ་སྒྲིབ་པའི་དཔེའོ། ། དང་པོ་ལ་བཞི། འདོད་ཆགས་ཀྱི་བག་ལ་ཉལ་པདྨའི་འདབ་མ་དང༌། ཞེ་སྡང་གི་བག་ལ་ཉལ་བུང་བ་དང༌། གཏི་མུག་གི་བག་ལ་ཉལ་སྦྲང་བུ་དང་འདྲ་ལ་ཉོན་མོངས་པའི་ཀུན་ནས་ལྡང་བ་མི་གཙང་བ་དང་འདྲ་བའོ། ། གསུམ་པ་ལ་གཉིས། མཐོང་སྤང་གི་སྒྲིབ་པས་ས་བོན་གྱི་ཤུན་པ་དང་འདྲ་བའོ། ། སྒོམ་སྤང་གི་དྲི་མ་གོས་རྡུལ་དང་འདྲ་བའོ། ། བཞི་པ་ལ་གཉིས།
མ་དག་པའི་ས་བདུན་ལ་བརྟེན་པའི་སྒྲིབ་པ་མངལ་གྱི་དྲི་མ་དང་འདྲ་བ་དང༌། དག་པའི་ས་གསུམ་ལ་བརྟེན་པའི་སྒྲིབ་པ་འཇིམ་པ་དང་འདྲ་བའོ། ། དོན་གཉིས་པ་ཆོས་འདི་ལ་མོས་ཤིང་འཛིན་པའི་ཕན་ཡོན་ལ་གསུམ། བསོད་ནམས་རྒྱ་ཆེ་བར་བསྐྱེད་པ། ཚེགས་ཆུང་ངུས་འཚང་རྒྱ་བར་འགྱུར་ལ། ལས་དང་པོ་པས་ཇི་ལྟར་བསྒོམ་པའི་ཚུལ་ཕན་ཡོན་དང་བཅས་པ་བསྟན་པའོ། ། དང་པོ་ལ་གཉིས། བསོད་ནམས་ཇི་ཙམ་འཕེལ་བར་འགྱུར་བ་དང༌། དེ་ངེས་པར་བྱ་བའི་ཕྱིར་སྔོན་བྱུང་བའི་རབས་བསྟན་པའོ། ། དང་པོ་ལ་གཉིས།
དགེ་བ་གཞན་ཟིལ་གྱིས་གནོན་པ་དང༌། དེ་ཉིད་ཚིགས་སུ་བཅད་པས་བཟླས་ཏེ་གསུངས་པའོ། ། དང་པོ་ལ་གཉིས། རྫུ་འཕྲུལ་གྱིས་སངས་རྒྱས་མང་པོ་མཆོད་པའི་དགེ་བ་ཟིལ་གྱིས་གནོན་པ་དང༌། ཆོས་འདི་ལ་ཡི་རང་ཙམ་གྱིས་ཀྱང་རྫུ་འཕྲུལ་ལ་མ་བརྟེན་པར་སངས་རྒྱས་མཆོད་པའི་དགེ་བ་ཟིལ་གྱིས་གནོན་པའོ། ། གཉིས་པ་དེ་ངེས་པར་བྱ་བའི་ཕྱིར་སྔོན་བྱུང་བའི་རབས་བསྟན་པ་ལ་གཉིས། ཞུ་བ་པོ་རྡོ་རྗེ་བློ་གྲོས་ཀྱིས་སྔོན་ཆོས་འདི་གང་ལས་རྙེད་པ་དང༌། དེ་ཉིད་ཚིགས་སུ་བཅད་པའི་དབྱངས་ཀྱིས་བཟླས་ཏེ་གསུངས་པའོ། ། དེ་ལ་གཉིས། ཞུ་བ་པོའི་སྔོན་རབས་དང༌།
སྟོན་པ་ཉིད་ཀྱིས་ཐོག་མར་གང་ལས་རྙེད་པ་གསུངས་པའོ། ། གཉིས་པ་ཚེགས་ཆུང་ངུས་འཚང་རྒྱ་བར་འགྱུར་བ་ལ་གཉིས། ལས་ཀྱི་སྒྲིབ་པས་བསྒྲིབས་ཀྱང་ཚེགས་ཆུང་ངུས་དོན་རྟོགས་པར་འགྱུར་བ་དང༌། སྒྲིབ་པས་མ་བསྒྲིབས་པ་ཆོས་འདིའི་སྣོད་དུ་འགྱུར་བའི་རྒྱུ་བསྟན་པའོ། ། དེ་ལྟར་དེ་བཞིན་གཤེགས་པའི་སྙིང་པོའི་སྡོམ། བྲིས་པའི་དགེ་བ་གང་དེས་འགྲོ་ཀུན་གྱི། ། རང་གི་ཁམས་ཀྱི་དྲི་མ་ཡོངས་སྦྱངས་ནས། ། རྟོགས་པའི་ཆོས་སྐུ་མངོན་དུ་འགྱུར་བར་ཤོག ། སྙིང་པོའི་སྡོམ་ཞེས་བྱ་བ་དགེ་སློང་འཕགས་པས་མེ་མོ་གླང་གི་ལོ་སྟོན་ཟླ་ར་བ་ལ། དཔལ་ས་སྐྱའི་ཆོས་གྲྭ་ཆེན་པོར་བཤད་པའི་ཚེ་སྦྱར་བ་འདི་རྫོགས་སོ།། །།
༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
