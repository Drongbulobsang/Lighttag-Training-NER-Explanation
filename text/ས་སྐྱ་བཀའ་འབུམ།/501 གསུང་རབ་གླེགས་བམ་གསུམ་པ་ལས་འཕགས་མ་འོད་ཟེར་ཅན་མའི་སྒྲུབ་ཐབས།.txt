ས་སྐྱ་བཀའ་འབུམ།
པོད ༥༠༡
གསུང་རབ་གླེགས་བམ་གསུམ་པ་ལས་འཕགས་མ་འོད་ཟེར་ཅན་མའི་སྒྲུབ་ཐབས།
༼བ༽ ༄༅། །ཏྲིདྷཱཏུཛགཏོནཱཐཱརྻམཏིདྷྭཛཤྲཱིབྷདྲཔཱདསྱཔྲཝཙནཾཔུསྟཀསྟྲྀཏཱིཡེབྷྱཨཱརྻཱམཱརཱིཙྱཻསཱདྷནཾབིཧརཏིསྨ།། ༄༅། །ཁམས་གསུམ་འགྲོ་བའི་མགོན་པོ་འཕགས་པ་བློ་གྲོས་རྒྱལ་མཚན་དཔལ་བཟང་པོའི་ཞབས་ཀྱི་གསུང་རབ་གླེགས་བམ་གསུམ་པ་ལས་འཕགས་མ་འོད་ཟེར་ཅན་མའི་སྒྲུབ་ཐབས་བཞུགས་སོ།། ༄༅། །རྒྱ་གར་སྐད་དུ། ཨཱརྻཱ་མཱ་རཱི་ཙྱཻ་སཱ་དྷ་ནཾ། བོད་སྐད་དུ། འཕགས་མ་འོད་ཟེར་ཅན་གྱི་སྒྲུབ་པའི་ཐབས། འཕགས་མ་འོད་ཟེར་ཅན་ལ་ཕྱག་འཚལ་ལོ། ། གང་གིས་མིང་ཙམ་དྲན་པས་ཀྱང༌། ། སྡུག་བསྔལ་ཀུན་ལས་ཐར་བྱེད་མ། །
འོད་ཟེར་ཅན་ལ་ཕྱག་འཚལ་ནས། ། དེ་ཡི་བསྒྲུབ་པའི་རིམ་པ་བཤད། ། རང་གི་སྙིང་གའི་དབུས་གནས་པའི། ། ཟླ་བའི་དཀྱིལ་འཁོར་སྟེང་དུ་ནི། ། མྃ་གྱི་ཡི་གེ་བསམ་པར་བྱ། ། དེ་ཡི་འོད་ཟེར་སྣང་བ་ཡིས། ། བདེ་གཤེགས་སྲས་བཅས་སྤྱན་དྲངས་ལ། ། ཡན་ལག་བདུན་པ་སྔོན་འགྲོ་བས། ། ཚངས་པའི་གནས་བཞི་བསྒོམ་པར་བྱ། ། ཀུན་ཏུ་སྟོང་པར་བསམས་ནས་ནི། །
མྃ་གྱི་ཡི་གེ་གྱུར་པ་ལས། ། རིན་ཆེན་ལས་གྲུབ་ཤིང་རྟའི་དབྱིབས། ། ཕག་གིས་དྲངས་པའི་སྟེང་དུ་ནི། སྣ་ཚོགས་པདྨའི་ལྟེ་བ་ལ། ། འཕགས་མ་གསེར་གྱི་མདོག་ལྟ་བུ། ། གཡས་བརྐྱང་སྐྱིལ་ཀྲུང་ཚུལ་གྱིས་གནས། ། ཞལ་གཅིག་ཕྱག་གཉིས་གཡོན་པ་ཡིས། ། མྱ་ངན་མེད་པའི་ཤིང་འཛིན་ཅིང༌། ། གཡས་པ་མཆོག་སྦྱིན་ཕྱག་རྒྱ་ཅན། ། ཞི་དང་འཛུམ་དང་སྒེག་པའི་ཚུལ། །
ལང་ཚོ་ལ་བབ་ལུས་རྒྱས་པ། ། རིན་པོ་ཆེ་ཡི་རྒྱན་གྱིས་སྤྲས། ། དར་གྱི་ན་བཟས་རབ་ཏུ་གཡོགས། ། དེ་ཡི་གནས་གསུམ་བྱིན་བརླབས་ནས། ། ཡེ་ཤེས་འཁོར་ལོས་བརྟན་པར་བྱ། ། དབང་བསྐུར་རིགས་ཀྱི་བདག་པོ་ནི། ། རྣམ་སྣང་མཛད་ཀྱིས་དབུར་བརྒྱན་པའོ། ། དེ་ཡི་ཐུགས་ཀར་ཟླ་བ་ཡི། ། དབུས་སུ་མྃ་གྱི་ཡི་གེ་ལ། ། སྔགས་ཀྱི་ཕྲེང་བས་བསྐོར་བར་བསམ། །
ཨོཾ་མཱ་རཱི་ཙྱཻ་མྃ་སྭཱ་ཧཱ། ཇི་སྲིད་མི་སྐྱོའི་བར་དུ་བཟླས། ། གལ་ཏེ་སྐྱོ་བར་གྱུར་ན་དེས། ། ཉི་མ་ཟླ་བར་མངོན་ཕྱོགས་ཏེ། ། དེ་ཡི་མདུན་གནས་བཅོམ་ལྡན་མ། ། མཆོད་ནས་ཐུགས་བརྒྱུད་བསྐུལ་བའི་ཕྱིར། ། འདི་ཡི་གཟུངས་ནི་བཀླག་བྱ་ཞིང༌། ། གཏོར་མ་ཡིས་ཀྱང་མཉེས་བྱས་ལ། ། འདོད་དོན་གསོལ་བ་གདབ་པར་བྱ། ། ཕྱིར་བཟློག་པ་དང་འཁྲུལ་འཁོར་དང༌། །
བུམ་པའི་ཆོ་ག་གཞན་དུ་གསལ། ། བཀྲ་ཤིས་པ་དང་ཚེ་རིང་ཞིང༌། ། འདོད་དོན་གང་དེ་འགྲུབ་པར་འགྱུར། ། དགྲ་ལས་རྣམ་པར་རྒྱལ་བའི་གསུང༌། ། རིན་ཆེན་གྲགས་པ་ལས་བརྒྱུད་པ། ། བླ་མའི་ཞལ་ལས་རྙེད་པ་འདི། ། བློ་དམན་གཞན་ལ་ཕན་པའི་ཕྱིར། ། བདག་གིས་ཀུན་ཏུ་གསལ་བར་བྱས། ། དེ་ལས་བྱུང་བའི་དགེ་བ་དེས། ། ཕྱི་དང་ནང་གི་འཚེ་བ་ཡི། །
བར་དུ་གཅོད་པ་ཀུན་བསལ་ནས། ། ཐུབ་པའི་འབྱོར་པ་ཐོབ་པར་ཤོག ། ཚུལ་འདི་བློ་གྲོས་ཐོགས་མེད་པ། ། ཆོས་ཀྱི་རྒྱལ་མཚན་འཛིན་པ་པོ། ། ལུས་ཅན་ཀུན་གྱི་དགེ་ལེགས་དཔལ། ། བདག་གི་བླ་མ་བཟང་པོས་མཛད།། །། གང་གིས་མཚན་ཙམ་འཛིན་ཅིང་དྲན་པས་ཀྱང༌། ། འཇིགས་པ་ཀུན་ལ་རབ་ཏུ་སྐྱོབ་བྱེད་ཅིང༌། ། དྲི་མེད་བདེ་བ་ཉེ་བར་སྩོལ་མཛད་མ། ། ལྷ་མོ་འོད་ཟེར་ཅན་ལ་ཕྱག་འཚལ་ལོ།། །།
༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
