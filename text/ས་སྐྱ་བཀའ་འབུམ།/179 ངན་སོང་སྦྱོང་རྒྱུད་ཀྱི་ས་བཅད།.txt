ས་སྐྱ་བཀའ་འབུམ།
པོད ༡༧༩
ངན་སོང་སྦྱོང་རྒྱུད་ཀྱི་ས་བཅད།
༼ཉ༽ ༄༅། །ངན་སོང་སྦྱོང་རྒྱུད་ཀྱི་ས་བཅད་བཞུགས།། ༄༅། །བླ་མ་དམ་པ་རྣམས་ལ་ཕྱག་འཚལ་ལོ། ། ངན་སོང་ཐམས་ཅད་ཡོངས་སུ་སྦྱོང་བའི་རྒྱུད་འདི་ལ་དོན་བཞི་སྟེ གླེང་གཞི་དང༌། གླེང་བསླང་དང༌། རྒྱུད་ཀྱི་གཞུང་དངོས་དང༌། རྗེས་སུ་ཡི་རང་བའོ། ། གླེང་གཞི་ལ་དྲུག་སྟེ། ཆོས་དང༌། སྡུད་པ་པོ་དང༌།
དུས་དང༌། སྟོན་པ་པོ་དང༌། གནས་དང༌། འཁོར་དང༌། སྟོན་པའི་ཆེ་བས་བཞུགས་པའོ། ། དེ་ལ་གཉིས་ཏེ། འཇིག་རྟེན་པ་དང༌། འཇིག་རྟེན་ལས་འདས་པའོ། ། གླེང་བསླང་བ་ལ་གཉིས། སྟོན་པས་བསླང་བ་དང༌།
འཁོར་གྱིས་བསླང་བའོ། ། སྟོན་པས་བསླང་བ་ལ་དྲུག རྒྱུའི་ཏིང་ངེ་འཛིན་ལ་སྙོམས་པར་ཞུགས་པ་དང༌། ཐབས་འོད་ཟེར་གྱི་སྤྲོ་བསྡུ་དང༌། འབྲས་བུ་ངན་སོང་ལས་གྲོལ་བར་བསྟན་པ་དང༌། མཆོད་པ་སྔོན་དུ་སོང་བས་ཆེད་དུ་བརྗོད་པ་དང༌། བརྒྱ་བྱིན་ལ་སོགས་པས་ངོ་མཚར་བསྟན་པ་དང༌། བཅོམ་ལྡན་འདས་ཀྱིས་ངོ་མི་མཚར་བར་བསྟན་པའོ། ། འཁོར་གྱིས་གླེང་བསླང་བ་ལ་བརྒྱད་དེ། བརྒྱ་བྱིན་གྱིས་སྟོན་པ་ལ་སྤོབས་པ་སྐྱེད་ཅིག་པར་གསོལ་བ་བཏབ་པ་དང༌།
ནོར་བུ་དྲི་མ་མེད་པ་གང་དུ་སྐྱེས་ལུང་བསྟན་དུ་གསོལ་ཞེས་ཞུས་པ་དང༌། བྷ་ག་ཝཱན་གྱིས་དུས་ལ་བབ་ན་ཉོན་ཅིག་པར་གདམས་པ་བསྟན་པས། བརྒྱ་བྱིན་གྱིས་དུས་ལ་བབ་པར་ཁས་བླངས་པ་དང༌། དྲི་མ་མེད་པའི་སྐྱེ་རྒྱུད་བསྟན་པ་དང༌། བརྒྱ་བྱིན་ལ་སོགས་པ་སྐྱོ་བ་སྐྱེས་ཏེ་འགྱེལ་བ་དང༌། བཅོམ་ལྡན་འདས་ལ་ནོར་བུ་དྲི་མ་མེད་པ་སྡུག་བསྔལ་ལས་ཐར་བའི་ཐབས་ཞུས་པ་དང༌། བཅོམ་ལྡན་འདས་ཀྱིས་ཉོན་ཅིག་པར་གདམས་པ་དང༌། ཞུ་བ་དངོས་སོ། ། དེ་ལ་གཉིས། བརྒྱ་བྱིན་བྱིས་ཞུས་པ་དང༌།
ཚངས་པ་ལ་སོགས་པས་ཞུས་པའོ། ། རྒྱུད་ཀྱི་གཞུང་དངོས་ལ་གཉིས་ཏེ། སྟོན་པས་འཁོར་བྱིན་གྱིས་བརླབ་པ་དང༌། རྒྱུད་དངོས་སོ། ། དེ་ལ་གཉིས་ཏེ། ཤཱཀྱ་ཐུབ་པས་གསུངས་པ་ཀུན་རིག་རྩ་བའི་དཀྱིལ་འཁོར་གཉིས་དང༌། ཕྱག་ན་རྡོ་རྗེ་ཞལ་ནས་གསུངས་པ་བརྟག་པ་ཕྱི་མའོ། ། ཀུན་རིག་གི་དཀྱིལ་འཁོར་དྲུག་སྟེ། སྔགས་ཀྱི་ཕྲེང་བ་ཕན་ཡོན་བསྟན་པ་དང༌། ནང་གི་དཀྱིལ་འཁོར་དུ་འགྲོ་བས་རྡུལ་ཚོན་གྱི་དཀྱིལ་འཁོར་དུ་སློབ་མ་དབང་བསྐུར་བ་དང༌།
རས་རིས་ལ་བརྟེན་པའི་དངོས་གྲུབ་དང༌། ཚེ་འདས་ཀྱི་ཕྱིར་ངན་སོང་གི་སྡིག་པ་སྦྱོང་བའི་ཐབས་ཀྱི་བྲེ་བྲག་རྣམས་བསྟན་པ་དང༌། ནོར་བུ་དྲི་མ་མེད་པ་ངན་སོང་ལས་ཐོན་པ་ཕན་ཡོད་དང་བཅས་པ་བསྟན་པ་དང༌། རྒྱུད་ཀྱི་ཆེ་བ་བསྟན་པའོ། ། དང་པོ་ལ་གཉིས་ཏེ། སྔགས་ཀྱི་ཕྲེང་བ་དངོས་དང༌། ཕན་ཡོན་ནོ། ། དེ་ལ་གཉིས་ཏེ། སྔགས་ཐོས་པ་ལ་སོགས་པའི་ཕན་ཡོན་དང༌། སྔགས་དེ་དང་འབྲེལ་བའི་དཀྱིལ་འཁོར་དུ་ཞུགས་པའི་ཕན་ཡོན་ནོ། །
ནང་གི་དཀྱིལ་འཁོར་དུ་སོང་བའི་རྡུལ་ཚོན་གྱི་དཀྱིལ་འཁོར་ལ་གསུམ་སྟེ། བརྒྱ་བྱིན་གྱིས་བཤད་པར་གསོལ་བ་བཏབ་པ་དང༌། བཅོམ་ལྡན་འདས་ཀྱིས་བཤད་པའི་དོན་ཏུ་ཏིང་ངེ་འཛིན་ལ་སྙོམས་པར་ཞུགས་པ་དང༌། བཤད་པ་དངོས་སོ། ། དེ་ལ་གཉིས་ཏེ། ནང་གི་དཀྱིལ་འཁོར་དང༌། ཕྱིའི་དཀྱིལ་འཁོར་རོ། ། ཕྱི་མ་ལ་གཉིས་ཏེ། སྡུད་པ་པོས་མཚམས་སྦྱོར་དང༌། གཞུང་དངོས་སོ། །
དེ་ལ་གཉིས་ཏེ། སློབ་དཔོན་གྱི་ལས་དང༌། སློབ་མ་གཞུག་ཅིང་དབང་བསྐུར་བའོ། ། དང་པོ་ལ་དྲུག་སྟེ། དཀྱིལ་འཁོར་བྲི་བའི་གནས་དང༌། སའི་ཆོ་ག་དང༌། ཐིག་བཏབ་སྟེ་བྲི་བ་དང༌། ལྷ་དགོད་པ་དང༌། མཆོད་པའི་རྫས་དགོད་པ་དང༌། ཞུགས་ཏེ་བསྒྲུབ་པའོ། །
ཐིག་བཏབ་སྟེ་བྲི་བ་ལ་གཉིས། མདོ་དང་རྒྱས་པའོ། ། ཞུགས་ཏེ་བསྒྲུབ་པ་ལ་བཞི་སྟེ། སློབ་དཔོན་བདག་དཀྱིལ་འཁོར་གྱི་སྒོ་དྲུང་དུ་འདུག་པ་དང༌། ཡེ་ཤེས་སེམས་དཔའ་སྤྱན་དྲངས་ཏེ་བསྒྲུབ་པ་དང༌། མཆོད་ཅིང་བསྟོད་པ་དང༌། གཏོར་མ་གཏང་བའོ། ། སློབ་མ་གཞུག་ཅིང་དབང་བསྐུར་བ་ལ་གཉིས་ཏེ། མདོ་དང༌། རྒྱས་པའོ། །
དེ་ལ་གཉིས་ཏེ། འཇུག་པ་དང༌། དབང་ངོ༌། ། དང་པོ་ལ་གསུམ་སྟེ། སློབ་མ་ལྷག་པར་གནས་པ་སེམས་བསྐྱེད་པ་དང༌། སློབ་མ་འཇུག་པ་དང༌། དམ་ཚིག་བསྒྲགས་པ་སྔོན་དུ་འགྲོ་བས་སྡོམ་པ་འབོགས་པའོ། ། དབང་ལ་གཉིས་ཏེ། དབང་བསྐུར་བ་དང༌། རྗེས་བླ་མ་ལ་མཆོད་པ་ཕན་ཡོན་དང་བཅས་ཏེ་བསྟན་པའོ། །
རས་རིས་ལ་བརྟེན་པའི་དངོས་གྲུབ་ལ་གཉིས་ཏེ། སྡུད་པ་པོའི་མཚམས་སྦྱོར་དང༌། གཞུང་དངོས་སོ། ། དེ་ལ་གསུམ་སྟེ། རྟེན་རས་རིས་བྲི་བ་དང༌། རྟེན་རྫོགས་པ་ལ་རབ་ཏུ་གནས་པ་བྱ་བ་དང༌། རྟེན་བསྒྲུབ་པའོ། ། དེ་ལ་བཞི་སྟེ། བསྙེན་པ་དང༌། ཉེ་བསྙེན་དང༌།
སྒྲུབ་པ་དང༌། སྒྲུབ་པ་ཆེན་པོའོ། ། ཚེ་འདས་ཀྱི་ཕྱིར་ངན་སོང་གི་སྡིག་པ་སྦྱོང་བའི་ཐབས་ཀྱི་བྱེ་བྲག་བསྟན་པ་ལ་བཞི་སྟེ། ལྷའི་དབང་པོ་བརྒྱ་བྱིན་གྱིས་བཅོམ་ལྡན་འདས་ལ་ཞུས་པ་དང༌། བཅོམ་ལྡན་འདས་ཀྱིས་བཀའ་གནང་བ་དང༌། ངན་སོང་གི་སྡིག་པ་སྦྱོང་བའི་ཐབས་བཤད་པའི་གཞུང་དངོས་དང༌། དེའི་ཕན་ཡོན་བསྟན་པའོ། ། གསུམ་པ་ལ་དགུ་སྟེ། ཀུན་རིག་རྩ་བའི་དཀྱིལ་འཁོར་དུ་དབང་བསྐུར་ཏེ་སྡིག་པ་སྦྱང་བ་དང༌། ཀུན་རིག་རྩ་བའི་དཀྱིལ་འཁོར་དུ་དབང་བསྐུར་ཏེ་མཆོད་རྟེན་དབུས་སུ་བཞག་སྟེ་སྡིག་པ་སྦྱང་བ་དང༌།
དབང་བསྐུར་ཏེ་དྲིའི་གཙང་ཁང་དུ་བཞག་པས་སྡིག་པ་སྦྱང་བ་དང༌། མཆོད་རྟེན་བྱ་བས་སྦྱང་བ་དང༌། བཟླས་པ་བྱ་བས་སྦྱང་བ་དང༌། སྦྱིན་སྲེག་བྱ་བས་སྦྱང་བ་དང༌། རོ་བསྲེགས་ཏེ་སྡིག་པ་སྦྱང་བ་དང༌། རྟེན་མེད་པ་ལ་སྡིག་པ་སྦྱང་བ་དང༌། ཕྱིར་བཟློག་གིས་སྡིག་པ་སྦྱང་བའོ། ། དང་པོ་ལ་གཉིས་ཏེ། རྟེན་རོ་ཡོད་པ་ལ་སྦྱང་བ་དང༌། རྟེན་མེད་པ་གཟུགས་བརྙན་ལ་དབང་བསྐུར་ཏེ་སྡིག་པ་སྦྱང་བའོ། །
རོ་བསྲེགས་ཏེ་སྡིག་པ་སྦྱང་བ་ལ་བརྒྱད་དེ། ཐབ་ཁུང་གི་དཀྱིལ་འཁོར་བྲི་བ་དང༌། མཆོད་པའི་རྫས་དགོད་པ་དང༌། ཡེ་ཤེས་ཀྱི་དཀྱིལ་འཁོར་སྤྱན་དྲངས་ཏེ་མཆོད་པ་དང༌། རང་ལྷའི་རྣལ་འབྱོར་དང་ལྡན་པས་བསྲེག་རྫས་བྱིན་གྱིས་བརླབ་པ་དང༌། རོ་བྱིན་གྱིས་བརླབ་ཏེ་ཆས་སུ་གཞུག་པ་དང༌། སྦྱིན་སྲེག་བྱ་བའི་རིམ་པ་དངོས་དང༌། མཆོད་རྟེན་གདབ་པ་དང༌། རྟགས་དང་ཕན་ཡོན་འབྱུང་བར་བསྟན་པའོ། ། དེ་ལ་གསུམ་སྟེ།
རྟགས་དངོས་དང༌། རྟགས་མ་བྱུང་ན་བསྐྱར་བའི་ཆོ་ག་དང༌། བསྐྱར་ཆོག་བྱས་པས་རྟགས་འབྱུང་བར་བསྟན་པའོ། ། སྡིག་པ་སྦྱང་བའི་ཕན་ཡོན་ལ་གཉིས་ཏེ། ཕན་ཡོན་དངོས་དང༌། དགེ་བའི་རྩ་བ་མ་བསྐྱེད་པ་ལ་སོགས་པའི་རྟེན་ལ་ཐབས་སྔགས་ཕྱག་རྒྱ་མེད་ན་མི་འབྱོངས་པར་བསྟན་པའོ། ། ནོར་བུའི་དྲི་མ་མེད་པའི་འོད་ངན་སོང་ནས་ཐོན་པའི་ཐབས་ཕན་ཡོན་དང་བཅས་པ་ལ་བདུན་ཏེ། བརྒྱ་བྱིན་ལ་སོགས་པས་ཆོ་ག་ཇི་ལྟ་བ་བཞིན་བྱས་པས་དྲི་མ་མེད་པ་སྡུག་བསྔལ་ལས་ཐར་ཏེ་དགའ་ལྡན་གནས་སུ་སྐྱེས་པ་དང༌། ནོར་བུ་དྲི་མ་མེད་པ་ལ་སོགས་པས་བཅོམ་ལྡན་འདས་ལ་མཆོད་པ་བྱས་ཏེ་ངོ་མཚར་བར་བསྟན་པ་དང༌། བརྒྱ་བྱིན་ལ་སོགས་པས་ཆེད་དུ་བརྗོད་པར་བསྟན་པ་དང༌།
དགའ་ལྡན་པས་ངོ་མཚར་ཏེ་ཆེད་དུ་བརྗོད་པ་དང༌། སུམ་ཅུ་རྩ་གསུམ་པ་རྣམས་ཀྱིས་ཡ་མཚན་སྐྱེས་ཏེ་ཆེད་དུ་བརྗོད་པ་དང༌། ཡང་དགའ་ལྡན་པས་ངོ་མཚར་སྐྱེས་ཏེ་ཆེད་དུ་བརྗོད་པ་དང༌། ནོར་བུ་དྲི་མ་མེད་པ་ལ་སོགས་པས་མཆོད་པ་བྱས་ཏེ་སླར་འདོང་པར་བསྟན་པའོ། ། རྒྱུད་ཀྱི་ཆེ་བ་བསྟན་པ་ལ་བཞི་སྟེ། བརྒྱ་བྱིན་ལ་སོགས་པས་བཤད་པར་གསོལ་བ་གདབ་པ་དང༌། བཅོམ་ལྡན་འདས་ཀྱིས་ཉོན་ཅིག་པར་གདམས་པར་བསྟན་པ་དང༌། བཤད་པ་དངོས་དང༌། བྷ་ག་ཝཱན་གྱིས་བརྒྱ་བྱིན་ལ་ཡོན་ཏན་དེ་ལྟ་བུ་དང་ལྡན་པའི་རྒྱུད་དེ་འཛམ་བུའི་གླིང་པ་རྣམས་ཀྱི་དོན་དུ་བག་ཡོད་པར་སྒྲུབས་ཤིག་པར་བཀས་གནང་བའོ། ། གསུམ་པ་ལ་ལྔ་སྟེ་ཆོས་དང་ལྡན་པར་ཐོས་པར་བསྟན་པ་དང༌།
ལྷ་རྣམས་ཀྱིས་སྣོད་དང་ལྡན་པར་ཁས་བླངས་པ་དང༌། གཞན་གྱི་དོན་བྱས་པའི་ཕན་ཡོན་དང༌། བརྒྱ་བྱིན་ལ་སོགས་པས་བསྟན་པ་བསྲུང་བར་དམ་བཅས་པ་དང༌། རྒྱུད་བཅང་བ་ལ་སོགས་པའི་ཕན་ཡོན་བསྟན་པའོ། ། གསུམ་པ་ལ་གཉིས་ཏེ། དྲིས་པ་དང༌། ལན་ནོ། ། ཕྱག་ན་རྡོ་རྗེའི་ཞལ་ནས་གསུངས་པའི་བརྟག་པ་ཕྱི་མ་ལ་གཉིས་ཏེ། སྡུད་པ་པོའི་མཚམས་སྦྱོང་སྔོན་དུ་སོང་བས་སྟོན་པ་གདན་ལས་བཞེངས་ཏེ་ཕྱག་བྱས་ནས་ཏིང་ངེ་འཛིན་ལ་སྙོམས་པར་ཞུགས་པ་དང༌། རྒྱུད་ཀྱི་གཞུང་ངོ༌། །
དེ་ལ་ལྔ་སྟེ། ཤཱཀྱ་ཐུབ་པ་སྐུའི་དཀྱིལ་འཁོར་དང༌། ཕྱག་ན་རྡོ་རྗེ་ཐུགས་ཀྱི་དཀྱིལ་འཁོར་དང༌། ཚེ་དཔག་ཏུ་མེད་པ་གསུང་གི་དཀྱིལ་འཁོར་དང༌། འཁོར་ལོས་སྒྱུར་བ་ཡོན་ཏན་གྱི་དཀྱིལ་འཁོར་དང༌། མེ་ལྟར་འབར་བ་ཕྲིན་ལས་ཀྱི་དཀྱིལ་འཁོར་རོ། ། དང་པོ་ལ་ལྔ་སྟེ་སྔགས་ཀྱི་ཕྲེང་བ་དང༌། རྡུལ་ཚོན་གྱི་དཀྱིལ་འཁོར་དུ་སློབ་མ་ལ་དབང་བསྐུར་བ་ཕན་ཡོན་དང་བཅས་ཏེ་བསྟན་པ་དང༌། ཕྱག་རྒྱའི་ཡེ་ཤེས་དང༌། དངོས་གྲུབ་ཀྱི་ཡེ་ཤེས་དང༌།
ནོར་བུ་དྲི་མ་མེད་པའི་འོད་ཀྱི་སྐྱེས་རྒྱུད་བསྟན་པའོ། ། གཉིས་པ་ལ་གཉིས་ཏེ། སློབ་དཔོན་གྱི་ལས་དང༌། སློབ་མ་དབང་བསྐུར་བ་ཕན་ཡོན་དང་བཅས་པའོ། ། སློབ་དཔོན་གྱི་ལས་ལ་གཉིས་ཏེ། བྲི་ཞིང་དགོད་པ་དང༌། དཀྱིལ་འཁོར་དུ་ཞུགས་ཏེ། བདག་བསྐྱེད་ལ་མདུན་བསྐྱེད་བསྒྲུབ་པའོ། ། དྲི་མ་མེད་པའི་སྐྱེ་རྒྱུད་བསྟན་པ་ལ་གཉིས་ཏེ། དྲིས་པ་དང༌།
ལན་ནོ། ། ཕྱག་ན་རྡོ་རྗེ་ཐུགས་ཀྱི་དཀྱིལ་འཁོར་ལ་གཉིས་ཏེ། ཕྱག་ན་རྡོ་རྗེ་ལ་འཁོར་དེ་བཞིན་གཤེགས་པས་བསྐོར་བའི་དཀྱིལ་འཁོར་དང༌། འཇིག་རྟེན་པས་བསྐོར་བའི་དཀྱིལ་འཁོར་རོ། ། དང་པོ་ལ་གཉིས་ཏེ། གླེང་བསླང་བ་དང༌། གཞུང་ངོ༌། ། སྔ་མ་ལ་གཉིས་ཏེ། འཁོར་གྱིས་གླེང་བསླང་བ་དང༌། སྟོན་པས་གླེང་བསླང་བའོ། །
གཞུང་ལ་གསུམ། སྔགས་ཀྱི་ཕྲེང་བ་ཕན་ཡོན་དང་བཅས་ཏེ་བསྟན་པ་དང༌། རྡུལ་ཚོན་གྱི་དཀྱིལ་འཁོར་དུ་སློབ་མ་དབང་བསྐུར་བ་དང༌། དངོས་གྲུབ་ཀྱི་ཡེ་ཤེས་བསྟན་པའོ། ། བར་པ་ལ་གཉིས་ཏེ། སློབ་དཔོན་ཀྱི་ལས་དང༌། སློབ་མ་དབང་བསྐུར་བའོ། ། སློབ་དཔོན་གྱི་ལས་ལ་གཉིས་ཏེ། བྲི་ཞིང་ལྷ་དགོད་པ་དང༌། དཀྱིལ་འཁོར་བསྒྲུབ་པ་བསྟན་པའོ། །
ཕྱག་ན་རྡོ་རྗེ་ལ་འཇིག་རྟེན་པས་བསྐོར་བ་ལ་དྲུག་སྟེ། རྒྱལ་པོ་ཆེན་པོ་བཞིའི་དཀྱིལ་འཁོར་དང༌། ཕྱོགས་སྐྱོང་བཅུའི་དཀྱིལ་འཁོར་དང༌། གཟའ་ཆེན་པོ་བརྒྱད་རྒྱུ་སྐར་དང་བཅས་པའི་དཀྱིལ་འཁོར་དང༌། ཀླུ་ཆེན་པོ་བརྒྱད་ཀྱི་དཀྱིལ་འཁོར་དང༌། འཇིགས་བྱེད་བརྒྱད་ཆུང་མ་དང་བཅས་པའི་དཀྱིལ་འཁོར་དང༌། ལྷ་ཆེན་པོ་བརྒྱད་ཀྱི་དཀྱིལ་འཁོར་བསྟན་པའོ། ། ཕྱག་ན་རྡོ་རྗེ་ལ་འཁོར་རྒྱལ་པོ་ཆེན་པོ་བཞིས་བསྐོར་བའི་དཀྱིལ་འཁོར་ལ་གསུམ་སྟེ། སྔགས་ཀྱི་ཕྲེང་བ་དང༌། རྡུལ་ཚོན་གྱི་དཀྱིལ་འཁོར་དུ་སློབ་མ་ལ་དབང་བསྐུར་བ་དང༌།
དབང་བསྐུར་བའི་ཕན་ཡོན་བསྟན་པའོ། ། བར་པ་ལ་གཉིས་ཏེ། སློབ་དཔོན་གྱི་ལས་དང༌། སློབ་མ་འཇུག་ཅིང་དབང་བསྐུར་བའི་ཆོ་གའོ། ། སློབ་དཔོན་གྱིས་ལས་ལ་གཉིས་ཏེ། བྲི་ཞིང་ལྷ་དགོད་པ་དང༌། སློབ་དཔོན་ཞུགས་ཏེ་བསྒྲུབ་པའོ། ། ཕྱག་ན་རྡོ་རྗེ་ལ་ཕྱོགས་སྐྱོང་བཅུས་བསྐོར་བའི་དཀྱིལ་འཁོར་ལ་བཞི་སྟེ། སྔགས་ཀྱི་ཕྲེང་བ་དང་རྡུལ་ཚོན་གྱི་དཀྱིལ་འཁོར་དུ་སློབ་མ་དབང་བསྐུར་བ་དང༌། སྙིང་པོའི་རྗེས་སུ་གནང་བ་བྱིན་ཏེ་བསྒྲུབ་པ་བསྟན་པ་དང༌།
ཕྱོགས་སྐྱོང་རྣམས་ཀྱིས་བསྟན་པ་བསྲུང་བར་ཁས་བླངས་པའོ། ། གཉིས་པ་ལ་གཉིས་ཏེ། སློབ་དཔོན་གྱི་ལས་དང༌། སློབ་མ་འཇུག་ཅིང་དབང་བསྐུར་བའི་ཆོ་གའོ། ། དང་པོ་ལ་གཉིས་ཏེ། བྲི་ཞིང་ལྷ་དགོད་པ་དང༌། ཞུགས་ཏེ་བསྒྲུབ་པའོ། ། བསྟན་པ་བསྲུང་བར་ཁས་བླངས་པ་ལ་གཉིས་ཏེ། སྤྱིར་ཁས་བླངས་པ་དང༌། བྱེ་བྲག་ཏུ་ཁས་བླངས་པའོ། །
གཟའ་ཆེན་བརྒྱད་འཁོར་རྒྱུ་སྐར་དང་བཅས་པའི་དཀྱིལ་འཁོར་ལ་གཉིས་ཏེ། སྔགས་ཀྱི་ཕྲེང་བ་དང༌། རྡུལ་ཚོན་གྱི་དཀྱིལ་འཁོར་དུ་སློབ་མ་དབང་བསྐུར་བ་དང༌། བསྒྲུབ་པ་དང༌། བསྟན་པ་བསྲུང་བར་ཁས་བླངས་པའོ། ། གཉིས་པ་ལ་གཉིས་ཏེ། སློབ་དཔོན་གྱི་ལས་དང༌། སློབ་མ་འཇུག་ཅིང་དབང་བསྐུར་བའོ། ། སློབ་དཔོན་གྱི་ལས་ལ་གཉིས་ཏེ། བྲི་ཞིང་ལྷ་དགོད་པ་དང༌།
ཞུགས་ཏེ་ལྷ་བསྒྲུབ་པའོ། ། ཀླུ་ཆེན་བརྒྱད་ཀྱི་དཀྱིལ་འཁོར་ལ་གསུམ་སྟེ། སྔགས་ཀྱི་ཕྲེང་བ་དང༌། རྡུལ་ཚོན་གྱི་དཀྱིལ་འཁོར་དུ་སློབ་མ་དབང་བསྐུར་བ་ཕན་ཡོན་དང་བཅས་ཏེ་བསྟན་པ་དང༌། དངོས་གྲུབ་ཀྱི་ཡེ་ཤེས་བསྟན་པའོ། ། བར་པ་ལ་གཉིས་ཏེ། དབང་བསྐུར་བ་དང་ཕན་ཡོན་ནོ། ། དང་པོ་ལ་གཉིས་ཏེ། སློབ་དཔོན་གྱི་ལས་ཆོག་དང༌། སློབ་མ་འཇུག་ཅིང་དབང་བསྐུར་བའོ། །
སློབ་དཔོན་གྱི་ལས་ལ་གཉིས་ཏེ། བྲི་ཞིང་ལྷ་དགོད་པ་ལ་སོགས་པ་དང༌། ཞུགས་ཏེ་བསྒྲུབ་པའོ། ། འཇིགས་བྱེད་བརྒྱད་ཀྱི་དཀྱིལ་འཁོར་ལ་གསུམ་ཏེ། སྔགས་ཀྱི་ཕྲེང་བ་དང༌། རྡུལ་ཚོན་གྱི་དཀྱིལ་ཁོར་དུ་སློབ་མ་དབང་བསྐུར་བ་དང༌། དངོས་གྲུབ་ཀྱི་ཡེ་ཤེས་བསྟན་པའོ། ། བར་པ་ལ་གཉིས་ཏེ། སློབ་དཔོན་གྱི་ལས་དང༌། སློབ་མ་འཇུག་པ་ལ་སོགས་པའི་ཆོ་ག་བསྟན་པའོ། །
དང་པོ་ལ་གཉིས་ཏེ། བྲི་ཞིང་ལྷ་དགོད་པ་དང༌། ཞུགས་ཏེ་བསྒྲུབ་པའོ། ། ལྷ་ཆེན་བརྒྱད་ཀྱི་དཀྱིལ་འཁོར་ལ་བཞི་སྟེ། སྔགས་ཀྱི་ཕྲེང་བ་དང༌། རྡུལ་ཚོན་གྱི་དཀྱིལ་འཁོར་དུ་སློབ་མ་དབང་བསྐུར་བ་དང༌། དངོས་གྲུབ་ཀྱི་ཡེ་ཤེས་དང༌། འཇིག་རྟེན་དང་འཇིག་རྟེན་ལས་འདས་པའི་དཀྱིལ་འཁོར་དུ་ཞུགས་པ་ལ་དངོས་གྲུབ་སྩོལ་བར་བསྟན་པའོ། ། གཉིས་པ་ལ་གཉིས་ཏེ། སློབ་དཔོན་གྱི་ལས་དང༌།
སློབ་མ་འཇུག་ཅིང་དབང་བསྐུར་བའོ། ། སློབ་དཔོན་གྱི་ལས་ལ་གཉིས་ཏེ། བྲི་ཞིང་ལྷ་དགོད་པ་དང༌། ཞུགས་ཏེ་བསྒྲུབ་པའོ། ། ཚེ་དཔག་ཏུ་མེད་པ་གསུང་གི་དཀྱིལ་འཁོར་ལ་གཉིས་ཏེ། གླེང་བསླང་བ་དང༌། རྒྱུད་ཀྱི་གཞུང་བསྟན་པའོ། ། དང་པོ་ལ་གཉིས་ཏེ། སྟོན་པས་གླེང་བསླང་བ་དང༌། འཁོར་གྱིས་གླེང་བསླང་བའོ། །
རྒྱུད་ཀྱི་གཞུང་ལ་བཞི་སྟེ། སྔགས་ཀྱི་ཕྲེང་བ་དང༌། རྡུལ་ཚོན་གྱི་དཀྱིལ་འཁོར་དུ་སློབ་མ་དབང་བསྐུར་བ་དང༌། ངན་སོང་དུ་སྐྱེ་བ་དང༌། སྐྱེས་ཟིན་པའི་སྡིག་པ་སྦྱང་བ་དང༌། རྒྱུད་ཀྱི་ཆེ་བ་བསྟན་པའོ། ། གཉིས་པ་ལ་གཉིས་ཏེ། སློབ་དཔོན་གྱི་ལས་དང༌། སློབ་མ་འཇུག་ཅིང་དབང་བསྐུར་བ་ཡན་ལག་དང་བཅས་པའོ། ། སློབ་དཔོན་གྱི་ལས་ལ་གཉིས་ཏེ།
བྲི་ཞིང་ལྷ་དགོད་པ་ལ་སོགས་པ་དང༌། ཞུགས་ཏེ་བསྒྲུབ་པ་ལ་སོགས་པའོ། ། སློབ་མ་འཇུག་ཅིང་དབང་བསྐུར་བ་ཡན་ལག་དང་བཅས་པ་ལ་བཞི་སྟེ། སློབ་མ་འཇུག་ཅིང་དབང་བསྐུར་བ་དང༌། བླ་མ་ལ་ཡོན་དབུལ་བ་དང༌། དངོས་གྲུབ་ཀྱི་ཡེ་ཤེས་དང༌། དབང་བསྐུར་བའི་ཕན་ཡོན་བསྟན་པའོ། ། ངན་སོང་གི་སྡིག་པ་སྦྱང་བ་ལ་གཉིས་ཏེ། ལྷ་རྣམས་ཀྱིས་ཞུས་པ་དང༌། བཅོམ་ལྡན་འདས་ཀྱིས་གསུངས་པའོ། །
དེ་ལ་གཉིས་ཏེ། ཚེ་འདས་ལ་སྦྱར་བ་དང༌། ཚེ་དང་ལྡན་པ་ལ་སྦྱར་བའོ། ། དང་པོ་ལ་གསུམ་སྟེ། དབང་བསྐུར་བས་སྡིག་པ་སྦྱང་བ་དང༌། བཟླས་པས་སྦྱང་བ་དང༌། སྦྱིན་སྲེག་གིས་སྦྱང་བ་བསྟན་པའོ། ། དང་པོ་ལ་གཉིས་ཏེ། མདོ་དང༌། རྒྱས་པའོ། །
སྦྱིན་སྲེག་གིས་སྦྱང་བ་ལ་བཞི་སྟེ། ཞི་བ་དང༌། རྒྱས་པ་དང༌། དབང་དང༌། མངོན་སྤྱོད་དོ། ། རྒྱུད་ཀྱི་ཆེ་བ་བསྟན་པ་ལ་བཞི་སྟེ། རྒྱུད་བྲིས་པའི་ཕན་ཡོན་དང༌། རྒྱུད་མངའ་གསོལ་བའི་ཕན་ཡོན་དང༌། རྒྱུད་བཤད་པའི་ཕན་ཡོན་དང༌། དཀྱིལ་འཁོར་དུ་ཞུགས་པའི་ཕན་ཡོན་ནོ། །
འཁོར་ལོས་སྒྱུར་བ་ཡོན་ཏན་གྱི་དཀྱིལ་འཁོར་ལ་བཞི་སྟེ། སྔགས་ཀྱི་ཕྲེང་བ་དང༌། རྡུལ་ཚོན་དཀྱིལ་འཁོར་དུ་སློབ་མ་དབང་བསྐུར་བ་དང༌། དངོས་གྲུབ་ཀྱི་ཡེ་ཤེས་དང༌། ཕྱག་རྒྱའི་ཡེ་ཤེས་སོ། ། གཉིས་པ་ལ་གཉིས་ཏེ། སློབ་དཔོན་གྱི་ལས་དང་སློབ་མ་འཇུག་ཅིང་དབང་བསྐུར་བའོ། ། སློབ་དཔོན་གྱི་ལས་ལ་གཉིས་ཏེ། བྲི་ཞིང་ལྷ་དགོད་པ་དང༌། ཞུགས་ཏེ་བསྒྲུབ་པའོ། །
སློབ་མ་འཇུག་ཅིང་དབང་བསྐུར་བ་ལ་གསུམ་སྟེ། སློབ་མའི་མཚན་ཉིད་དང༌། ཞུགས་ཤིང་དབང་བསྐུར་བ་དངོས་དང༌། བླ་མ་ལ་ཡོན་དབུལ་ཞིང་བཀའ་ནོད་པའོ། ། དངོས་གྲུབ་ཀྱི་ཡེ་ཤེས་ལ་གཉིས། མདོ་དང༌། རྒྱས་པའོ། ། དེ་ལ་གཉིས་ཏེ་རང་དོན་དང༌། གཞན་དོན་བསྟན་པའོ། ། དེ་ལ་ལྔ་སྟེ།
ཕྲིན་ལས་བཞི་མདོར་བསྟན་པ་དང༌། རྒྱས་པར་བཤད་པ་དང༌། སེམས་དཔའ་བཅུ་དྲུག་གི་ལས་ཚོགས་དང༌། ཕྲིན་ལས་བཞིའི་མཇུག་སྡུད་བསྟན་པ་དང༌། འཁོར་གྱིས་ལེགས་སོ་བྱ་བ་བྱིན་པའོ། ། ཕྱག་རྒྱའི་ཡེ་ཤེས་ལ་གཉིས་ཏེ། མདོ་དང༌། རྒྱས་པའོ། ། དེ་ལ་གསུམ་སྟེ། ལག་པ་བྱིན་གྱིས་བརླབ་པ་དང༌།
ཕྱག་རྒྱ་བཅིང་ཐབས་དངོས་དང༌། ཞར་ལས་འབྱུང་བ་སྔགས་བསྟན་པའོ། ། མེ་ལྟར་འབར་བ་ཕྲིན་ལས་ཀྱི་དཀྱིལ་འཁོར་ལ་གཉིས་ཏེ། ལྷ་རྣམས་ཀྱིས་ཞུས་པ་དང༌། ཕྱག་ན་རྡོ་རྗེ་བཤད་པའོ། ། དེ་ལ་བཞི་སྟེ། སྔགས་ཀྱི་ཕྲེང་བ་དང༌། རྡུལ་ཚོན་གྱི་དཀྱིལ་འཁོར་དུ་སློབ་མ་དབང་བསྐུར་བ་དང༌། བསྒྲུབ་པ་དང༌། ཕྲིན་ལས་བསྟན་པའོ། །
གཉིས་པ་ལ་གཉིས་ཏེ། སློབ་དཔོན་གྱི་ལས་དང༌། སློབ་མ་འཇུག་ཅིང་དབང་བསྐུར་བའོ། ། དང་པོ་ལ་གཉིས་ཏེ། ། བྲི་ཞིང་ལྷ་དགོད་པ་ལ་སོགས་པ་དང༌། ཞུགས་ཏེ་བསྒྲུབ་པའོ། ། ཕྲིན་ལས་ལ་གསུམ་སྟེ། ཞི་བ་དང༌། རྒྱས་པ་དང༌། དབང་ངོ༌། །
དང་པོ་ལ་བཅུ་སྟེ། ཐབ་ཁུང་དང་བཅས་པའི་དཀྱིལ་འཁོར་བྲི་བ་དང༌། མཆོད་པའི་རྫས་དགོད་པ་དང༌། ཕྱོགས་ཀྱིས་ཤིས་པ་སྔོན་དུ་སོང་བའི་རྣལ་འབྱོར་དང༌། སྒྲུབ་པའི་ཆས་དང༌། བསྲེག་རྫས་ཀྱི་ཁྱད་པར་དང༌། ཡམ་ཤིང་བུད་ཤིང་གི་ཁྱད་པར་དང༌། བུད་ཤིང་ལ་མེ་སྦར་བ་སྔོན་དུ་སོང་བས་མེ་ལྷའི་ཁྱད་པར་བསྟན་པ་དང༌། མེ་ལྷ་དང་ཡེ་ཤེས་ཀྱི་ལྷ་ལ་སྦྱིན་སྲེག་བྱ་བ་དངོས་དང༌། བསྒྲུབ་བྱ་ལ་བསྲུང་བ་དང༌།
གཤེགས་སུ་གསོལ་བའི་ཆོ་ག་དང༌། མ་གྲུབ་ན་བསྐྱར་བའི་ཆོ་ག་བསྟན་པའོ། ། རྒྱས་པ་ལ་བཅུ་གཅིག་སྟེ། སྦྱིན་སྲེག་གི་གནས་དང༌། ཐབ་དང་དཀྱིལ་འཁོར་བྲི་བ་དང༌། མཆོད་པའི་རྫས་དགོད་པ་དང༌། སྒྲུབ་པ་པོའི་ཆས་དང༌། ཕྱོགས་ཀྱིས་ཤིས་པ་སྔོན་དུ་སོང་བས་བདག་ཉིད་ལྷའི་རྣལ་འབྱོར་བྱ་བ་དང༌། ཏིང་ངེ་འཛིན་དང་བཟླས་བརྗོད་ཀྱི་ཁྱད་པར་དང༌། མཆོད་པ་དང་ཡམ་ཤིང་དང་བུད་ཤིང་གི་ཁྱད་པར་དང༌།
བསྲེག་རྫས་ཀྱི་ཁྱད་པར་དང༌། མེ་ལྷ་ལ་སྦྱིན་སྲེག་བྱ་བ་དང༌། ཡེ་ཤེས་ཀྱི་ལྷ་ལ་སྦྱིན་སྲེག་བྱ་བ་དང༌། དབང་བསྐུར་བ་དང་བསྲུང་བའོ། ། དབང་ལ་བཅུ་གསུམ་སྟེ། ལྷ་དང་བསམ་པ་བསྟན་པ་དང༌། གནས་དང་ཐབ་ཁུང་གི་ཁྱད་པར་དང༌། ཡམ་ཤིང་དང་བུད་ཤིང་བསྟན་པ་དང༌། བསྲེག་པའི་རྫས་དང༌། ཐབ་ཁུང་ལ་བྱུག་པ་བྱ་ཞིང་མཚན་མ་བྲི་བ་དང༌།
མཆོད་པ་དང༌། སྒྲུབ་པའི་ཆས་དང༌། སྔོན་དུ་སོང་བས་ཕྱོགས་དང་དུས་ཀྱི་ཤིས་པ་དང༌། ཏིང་ངེ་འཛིན་གྱི་ཁྱད་པར་དང༌། སྦྱིན་སྲེག་གི་མེ་ལྷའི་ཁྱད་པར་དང༌། སྦྱིན་སྲེག་གི་ཕན་ཡོན་དང༌། བསྲུང་བ་དང༌། གཤེགས་སུ་གསོལ་ཞིང་རང་ལ་བསྲུང་བའོ། ། རྗེས་སུ་ཡི་རང་བ་ལ་བདུན་ཏེ། གང་གིས་བསྟོད་པ་དང༌།
མཆོད་པ་དང༌། བསྟོད་པའི་ཡུལ་དང༌། བསམ་པ་དང༌། བསྟོད་པའི་ཚིག་དང༌། བསྟོད་པའི་ཕན་ཡོན་དང༌། རྗེས་སུ་ཡི་རང་བ་དངོས་སོ། ། གང་གིས་བསྟོད་ཅིང་མཆོད་པ་དང༌། བསྟོད་པའི་ཡུལ་དང༌། བསམ་པ་དང༌། ཚིག་དང༌།
ཕན་ཡན་ནོ། ། ངན་སོང་ཐམས་ཅད་ཡོངས་སུ་སྦྱོང་བ་གཟི་བརྗིད་ཀྱི་རྒྱལ་པོའི་བརྟག་པའི་དབུ་ནས་ཞབས་ཀྱི་བར་བསྡུས་པའི་དོན་རྫོགས་སོ།། །། བཤད་སྲོལ་སོ་སོ་མི་འདྲ་བ། ། རིན་ཆེན་བཟང་པོའི་ལུགས་བཞིན་དུ། ། བླ་མའི་གསུང་ལ་བརྟེན་བྱས་ནས། ། འདི་ནི་དཔལ་ལྡན་ས་སྐྱར་བྲིས། ། ཨོཾ་བཛྲ་སཏྭ་ས་མ་ཡ་མ་ནུ་པཱ་ལ་ཡ། བཛྲ་སཏྭ་ཏྭེ་ནོ་པ་ཏིཥྛ། དྲྀ་ཌྷོ་མེ་བྷ་ཝ། སུ་ཏོ་ཥྱོ་མ་བྷ་ཝ།
ཨ་ནུ་རཀྟོ་མེ་བྷ་ཝ། སུ་པོ་ཥྱོ་མེ་བྷ་ཝ། སརྦ་སིདྡྷི་མྨེ་པྲ་ཡཙྪ། སརྦ་ཀརྨ་སུ་ཙ་མེ། ཙིཏྟཾ་ཤྲི་ཡཾཿཀུ་རུ་ཧཱུྃ། ཧ་ཧ་ཧ་ཧ་ཧོ། བྷ་ག་ཝཱན་སརྦ་ཏ་ཐཱ་ག་ཏ་བཛྲ་མཱ་མེ་མུཉྩ་བཛྲཱི་བྷ་ཝ། མ་ཧཱ་ས་མ་ཡ་ས་ཏྭ་ཨ།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
