ས་སྐྱ་བཀའ་འབུམ།
པོད ༥༨༦
སངས་རྒྱས་ཀྱི་སའི་སྡོམ།
༼བ༽ ༄༅། །སངས་རྒྱས་ཀྱི་སའི་སྡོམ་ཞེས་བྱ་བ་བཞུགས།། ༄༅། །སངས་རྒྱས་ཀྱི་སའི་སྡོམ་ཞེས་བྱ་བ། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། ། སངས་རྒྱས་སྙིང་པོས་སངས་རྒྱས་ལམ་གྱིས་ནི། ། རབ་ཏུ་སྦྱངས་པས་སངས་རྒྱས་ཉིད་རྙེད་པ། ། སངས་རྒྱས་ཕྱག་འཚལ་རྫོགས་སངས་རྒྱས་དེའི་གསུང༌། ། སངས་རྒྱས་ས་ཡི་བསྡུས་དོན་འདིར་བཤད་བྱ། ། དེ་ལ་གསུམ། གླེང་གཞིའི་སྒོ་ནས་མདོ་ཇི་ལྟར་བྱུང་བའི་ཚུལ།
གླེང་བའི་སྒོ་ནས་མདོའི་རང་བཞིན་རྣམ་པར་དགོད་པ། འཁོར་གྱིས་མངོན་པར་བསྟོད་པའི་སྒོ་ནས། མདོ་ཡོངས་སུ་རྫོགས་པར་བསྟན་པའོ། ། དང་པོ་ལ་གཉིས། ཕུན་སུམ་ཚོགས་པ་ལྔས་མདོར་བསྟན་པ་དང༌། གནས་དང༌། སྟོན་པ་དང༌། འཁོར་གྱིས་རྒྱས་པར་བཤད་པའོ། ། འཁོར་རྒྱས་པར་བཤད་པ་ལ་གཉིས། ཉན་ཐོས་ཀྱི་འཁོར་དང་བྱང་ཆུབ་སེམས་དཔའི་འཁོར་རོ། །
གཉིས་པ་གླེང་བ་མདོའི་རང་བཞིན་ལ་གསུམ། ཡེ་ཤེས་ལྔའི་སྒོ་ནས་མདོར་བསྟན་པ། རྒྱས་པར་བཤད་པ། བརྟེན་པ་ཡེ་ཤེས་ལྔ་དང༌། རྟེན་སྐུ་གསུམ་གྱི་སྒོ་ནས་མཇུག་བསྡུ་བའོ། ། གཉིས་པ་ལ་གཉིས། ཆོས་ཀྱི་དབྱིངས། མེ་ལོང་ལྟ་བུ། མཉམ་པ་ཉིད། སོ་སོར་རྟོག་པ།
བྱ་བ་གྲུབ་པའི་ཡེ་ཤེས་ཏེ་ལྔས་ཡེ་ཤེས་ལྔ་སོ་སོའི་རང་བཞིན་དང༌། དེ་ལ་ཐེ་ཚོམ་གྱི་གནས་ཞུས་ལན་གྱིས་གཏན་ལ་དབབ་པའོ། ། དེ་ལ་གསུམ། ཞུས་པ། ལན། ལན་གྱི་དོན་ངེས་པའི་ཕྱིར་སླར་ཡང་ཞུས་པའོ། ། དེ་ལ་གསུམ། ཞུས་པ། ལན། དེ་ངེས་པའི་དོན་དུ་དཔེ་དང་སྦྱར་བར་ཞུས་པའོ། །
དེ་ལ་གཉིས། ཞུས་པ་དང་འདྲེས་པའི་ཚུལ་དང༌། ཆུ་ཀླུང་གི་དཔེ་གཉིས་ཀྱིས་ལན་ནོ། ། དེ་ལྟར་སངས་རྒྱས་ས་ཡི་སྡོམ། ། དེ་ཙམ་བསྡུས་པའི་སྡོམ་འདི་ཡང༌། ། ཡང་དག་སྦྱར་བས་འགྲོ་བ་ཀུན། ། ཀུན་མཁྱེན་སངས་རྒྱས་ཐོབ་པར་ཤོག ། སངས་རྒྱས་སའི་སྡོམ་ཞེས་བྱ་བ་དགེ་སློང་འཕགས་པས་མེ་མོ་གླང་གི་ལོ་སྟོན་ཟླ་འབྲིང་པོ་ལ་དཔལ་ས་སྐྱའི་ཆོས་གྲྭ་ཆེན་པོར་བཤད་པའི་ཚེ་སྦྱར་བའོ། ། དེ་ལྟར་མདོ་ལྔ་པོ་ཡང་དང་པོ་ནི་རྒྱུ། བར་པ་གསུམ་ནི་ལམ།
ཐ་མ་ནི་འབྲས་བུའོ། ། ལམ་ཡང་དང་པོ་ནི་ཐབས་སོ། ། གཉིས་པ་ནི་ཤེས་རབ་བོ། ། གསུམ་པ་ནི་དེ་ཉིད་ཀྱི་བགྲོད་པའི་ཚུལ་ལོ། ། བདེ་བར་གཤེགས་པའི་གསུང་རབ་ཟབ་མོའི་མདོ་ལྔའི་བསྡུས་པའི་སྡོམ་རྫོགས་སོ།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
