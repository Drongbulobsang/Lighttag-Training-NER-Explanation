ས་སྐྱ་བཀའ་འབུམ།
པོད ༢༢༨
The Text
༼ཏ༽ ༄༅། །གསང་སྔགས་ཞང་གི་ཉམས་ལེན་ཞུགས།། ༄༅། །རྡོ་རྗེ་འཆང་ཆེན་བླ་མ་རྗེ། ། ཐེག་པ་གསུམ་གྱིས་འགྲོ་བ་འདུལ། ། ཞབས་ཀྱི་པདྨར་སྤྱི་བོས་འདུད། ། དམ་ཚིག་ཅན་གྱི་ཚུལ་རྡོར་ལ། ། གསང་སྔགས་ནང་གི་དགོངས་པ་དང༌། ། ཉམས་ལེན་བསྡུ་ན་འདི་ཙམ་ཡིན། ། མི་བརྗེད་སེམས་ལ་གསལ་བར་ཞུ། ། དངོས་གྲུབ་རྩ་བ་བླ་མ་ལ། །
ཞབས་ཏོག་གསུམ་གྱིས་མཉེས་པ་དང༌། ། ལུས་དང་སྲོག་ལ་ལྟོས་མེད་པའི། ། ཅི་གསུངས་བཀའ་ལས་མི་འདའ་འཚལ། ། སྣོད་བཅུད་ལྷ་དང་གཞལ་ཡས་ཁང༌། ། ཐ་མལ་འདུ་ཤེས་གཏན་བྲལ་བས། ། ཡི་དམ་ངོ་བོར་གསལ་བ་ཡི། ། བསྐྱེད་པའི་རིམ་པ་བརྟེན་ཡང་འཚལ། ། དག་པ་ལྷ་ཡི་རྣལ་འབྱོར་ལ། ། ཡང་དག་བདེན་འཛིན་ཞིག་པ་ཡི། ། སྣང་སྟོང་དབྱེར་མེད་འཇའ་འདྲ་བའི། །
གཉིས་སུ་མེད་པར་རྟོགས་ཀྱང་འཚལ། ། ཐབས་དང་ཤེས་རབ་མཉམ་སྦྱོར་བའི། ། ཟག་མེད་བདེ་བའི་མདངས་ཆེན་དེ། ། རྒྱལ་བའི་དགོངས་པ་དགའ་བཞིའི་དོན། ། རོ་མཉམ་གཅིག་ཏུ་འདྲེས་ཀྱང་འཚལ། ། སྣང་སྲིད་དག་པ་ཨེ་ཡི་དབྱིངས། ། ཝྃ་གྱི་རྣམ་པར་ཅིར་ཡང་ཤར། ། ཤར་ཡང་ཨེ་ལས་འདས་པ་མེད། ། ཟུང་འཇུག་བློ་ལས་འདས་ཀྱང་འཚལ། ། གཙང་སྦྲའི་རྟོག་པ་གཞོམ་པ་དང༌། །
ཕུང་པོ་ལྔ་དག་རིགས་ལྔའི་སྐུ། ། ཐོབ་ཕྱིར་དམ་རྫས་བདུད་རྩིའི་ཚོགས། ། མི་འབྲལ་རྒྱུན་དུ་བསྟེན་ཡང་འཚལ། ། སྟོང་ཉིད་སྙིང་རྗེ་དབྱེར་མེད་པ། ། ཐེག་ཆེན་ལམ་གྱི་ངོ་བོ་ཡིན། ། ཀུན་རྫོབ་བྱང་སེམས་མི་ཟགས་པའི། ། དམིགས་མེད་བདེ་བ་རྒྱས་ཀྱང་འཚལ། ། བདེ་སྟོང་དབྱེ་བ་མེད་པ་སྟེ། ། གསང་བ་སྔགས་ཀྱི་ངོ་བོ་ཡིན། ། ཀུནྡ་བྱང་སེམས་མི་ཟགས་པའི། །
ཆགས་བྲལ་བདེ་བ་རྒྱས་ཀྱང་འཚལ། ། ཆོས་སྐུ་མཁའ་ལྟར་དག་པ་སྟེ། ། མཐར་ཐུག་རྒྱུད་ཀྱི་ངོ་བོ་ཡིན། ། དོན་དམ་བྱང་སེམས་མི་ཟགས་པའི། ། མཉམ་རྗེས་མེད་པར་བསྟན་ཀྱང་འཚལ། ། འཛག་མེད་གསུམ་གྱི་རྟེན་འབྲེལ་གྱིས། ། སྣང་དང་མི་སྣང་དབང་བསྡུས་ནས། ། ཕྲིན་ལས་བཞི་ཡི་ལག་ལེན་གྱིས། ། གདུལ་བྱ་སྨིན་ཅིང་གྲོལ་ཀྱང་འཚལ། ། རྣམ་དག་ཚོགས་གཉིས་རྫོགས་པ་ཡི། །
གཞལ་ཡས་ཁང་དང་ཞི་ཁྲོའི་ཚོགས། ། ཞིང་ཡང་དག་པར་ལྡན་པ་དང༌། ། སྐུ་དང་ཡེ་ཤེས་ཕུན་ཚོགས་འཚལ། ཨི་ཐི།། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
