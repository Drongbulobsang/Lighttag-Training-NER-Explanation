ས་སྐྱ་བཀའ་འབུམ།
པོད ༥༣༧
ཀླུ་གཏོར།
༼བ༽ ༄༅། །ཀླུ་གཏོར་བཞུགས།། ༄༅། །བླ་མ་དམ་པའི་ཞབས་ལ་ཕྱག་འཚལ་ལོ། ། ཀླུ་གཏོར་གཏོང་བར་འདོད་པས། དཀར་གཏོར་གཙང་མ་བཤམས་ལ། སྐྱབས་འགྲོ་དང་སེམས་བསྐྱེད་བྱ། རང་ཡི་དམ་གྱི་ལྷ་གང་རུང་དུ་བསྒོམ། གཏོར་མ་ལ་རྡོ་རྗེ་གནོད་སྦྱིན་གྱི་ཕྱག་རྒྱ་བསྟན་ནས། ཨོཾ་བཛྲ་ཡཀྵ་ཧཱུྃ་ཞེས་ལན་གསུམ་བརྗོད་པས་མ་དག་པ་བསངས། རྡོ་རྗེ་མེའི་ཕྱག་རྒྱ་བསྟན་ནས།
ཨོཾ་བཛྲ་ཛྭ་ལ་ཨ་ན་ལ་ཧ་ན་ད་ཧ་པ་ཙ་མ་ཐ་བྷཉྫ་ར་ཎ་ཧཱུྃ་ཕཊ། ཅེས་བརྗོད་པས། རིན་པོ་ཆེའི་སྣོད་རྒྱ་ཆེན་པོ་བདུད་རྩིས་གང་བར་བསམ། རྡོ་རྗེ་བསྡམས་པའི་ཕྱག་རྒྱ་འདེབས་པའི་ཚུལ་བྱ་ཞིང༌། ཨོཾ་ཨ་ཀཱ་རོ་མུ་ཁཾ་སརྦ་དྷརྨཱ་ཎཱཾ་ཨཱདྱ་ནུཏྤནྣ་ཏྭཱཏ། ཨོཾ་ཨཱཿཧཱུྃ་ཕཊ་སྭཱ་ཧཱ། ཞེས་ལན་གསུམ་བརྗོད་པས། གཏོར་མ་ལས་ཀླུ་རྣམས་ཀྱིས་ཅི་འདོད་པ་ཐོགས་པ་མེད་པར་འབྱུང་བར་བསམ། འདོད་པའི་རྒྱལ་པོའི་ཕྱག་རྒྱ་བཅས་ལ། རང་གི་སྙིང་ག་ནས་འོད་འཕྲོས་པས།
ཀླུའི་རྒྱལ་པོ་འཁོར་དང་བཅས་པ་དང༌། བྱེ་བྲག་ཏུ་རང་ལ་གནོད་པ་ཐམས་ཅད་སྤྱན་དྲངས་པར་བསམ་ཞིང༌། ཨོཾ་བ་ཏ་ལི་བ་ཏ་ལི་མ་ཧཱ་བ་ཏ་ལི་ཧཱུྃ་ཧཱུྃ་ཛཿཛཿསྭཱ་ཧཱ། ཞེས་ལན་གསུམ་དང༌། ཨོཾ་ཀླུ་རྒྱལ་མཐའ་ཡས་ནོར་རྒྱས་བུ། ། འཇོག་པོ་དང་ནི་སྟོབས་ཀྱི་རྒྱུ། ། པདྨ་པདྨ་ཆེན་པོ་དང༌། ། དུང་སྐྱོང་དང་ནི་རིགས་ལྡན་ནོ། ། ལྷ་མོ་ལྷ་མོ་ཆེན་མོ་དང༌། ། ཟླ་བའི་སྤྱི་གཙུག་སྤྱི་གཙུག་ཆེ། །
དབྱུག་འཛིན་དབྱུག་འཛིན་ཆེན་པོ་དང༌། ། སོག་མ་མེད་དང་ཧུ་ལུནྟ། ། དགའ་བོ་དང་ནི་ཉེ་དགའ་བོ། ། རྒྱ་མཚོ་རྒྱ་མཚོ་ཆེན་པོ་དང༌། ། ཚ་བ་ཚ་བ་ཆེན་པོ་དང༌། ། དཔལ་གྱི་འོད་དང་འོད་པོ་ཆེ། ། རིན་ཆེན་འོད་དང་གཟུགས་མཛེས་དང༌། ། གཟུགས་མཛེས་ཆེན་པོ་སྦྲུལ་བཟང་དང༌། ། ལྟོ་འཕྱེ་ཆེ་དང་ཚི་ལི་དང༌། ། ཚི་ལི་ཆེན་པོ་རྣམས་དག་ནི། །
མཆོད་པའི་གནས་འདིར་གཤེགས་སུ་གསོལ། ། ཨོཾ་ཨཱ་གཙྪ་ཡ། ཨཱ་གཙྪ་ཡ། མ་ཧཱ་ནཱ་ག་ཨ་དྷི་པ་ཏ་ཡེ་སརྦ་བྷུརྦྷུ་ཝ་ཕྲུཾ་ཕུཿཧཱུྃ་སྭཱ་ཧཱ། ཞེས་བརྗོད་པས་མདུན་དུ་བྱོན་པར་བསམ། པདྨ་ཀ་མ་ལཱ་ཡ་སྟྭཾ། ཞེས་བརྗོད་པས་སོ་སོ་ལ་པདྨའི་གདན་དབུལ། ཨོཾ་མ་ཧཱ་ནཱ་ག་ཨ་དྷི་པ་ཏ་ཡེ་གྲྀཧྞེ་དཾ་ཞེས་ཀུན་ལ་སྦྱར་ལ། ཨརྒྷཾ་སྭཱ་ཧཱས་མཆོད་ཡོན། པཱ་དྱཾ་སྭཱ་ཧཱས་ཞབས་བསིལ།
པུཥྤཾ་སྭཱ་ཧཱས་མེ་ཏོག དྷཱུ་པཾ་སྭཱ་ཧཱས་བདུག་སྤོས། དཱི་པཾ་སྭཱ་ཧཱས་མར་མེ། གནྡྷཾ་སྭཱ་ཧཱས་དྲི། ནཻ་ཝི་དྱེ་སྭཱ་ཧཱས་ཞལ་ཟས་ཕུལ་ནས། ཀླུ་ཐམས་ཅད་ཀྱིས་གཏོར་མ་གསོལ་བར་བསམ་ཞིང༌། ཀླུ་དགའ་བར་བྱེད་པའི་ཕྱག་རྒྱ་བྱས་ལ། ཨོཾ་ཧི་ལི་ཧི་ལི། མ་ཧཱ་ཧི་ལི་ཕྲུཾ་ཕྲཾ་ཕྲཾ་ཕྲཾ་སྭཱ་ཧཱ། ཞེས་བརྗོད་ནས་སེ་གོལ་བརྡབས་པས་གཏོར་སྣོད་རེ་རེ་ལ་གསུམ་གསུམ་དང༌།
ཨོཾ་བྷཀྵ་ཡ་བྷཀྵ་ཡ་ས་མ་ཡ་ཏིཥྛཱ་ཛཱུཾ་ཕྲུཾ་ཕུཿསྭཱ་ཧཱ། ཞེས་ལན་གསུམ་གསུམ་བརྗོད་པས་ཕུལ་ནས། ཡེ་དྷརྨཱ་ཧེ་པྲ་བྷ་ཝཱ་ཧེ་ཏུནྟེ་ཥཱནྟ་ཐཱ་ག་ཏོ་ཧྱ་བ་དཏྟེ་ཥཱཉྩ་ཡོ་ནི་རོ་དྷ་ཨེ་ཝཾ་བཱ་དཱི་མ་ཧཱ་ཤྲ་མ་ཎཿ ཞེས་པ་དང༌། སྡིག་པ་ཅི་ཡང་མི་བྱ་སྟེ། ། དགེ་བ་ཕུན་སུམ་ཚོགས་པར་སྤྱད། ། རང་གི་སེམས་ནི་ཡོངས་སུ་གདུལ། ། འདི་ནི་སངས་རྒྱས་བསྟན་པ་ཡིན། ། ཞེས་ཆོས་ཀྱི་སྦྱིན་པ་བྱིན་ནས། ཀླུའི་རྒྱལ་པོ་ཆེན་པོ་བརྒྱད་ཀྱིས་གཙོ་བྱས་པའི་ཀླུའི་རིགས་སུ་གྱུར་པ་ཐམས་ཅད་དང༌།
བྱེ་བྲག་ཏུ་བདག་ལ་གནོད་ཅིང་ལན་ཆགས་པའི་ཀླུ་དང་ས་བདག་ཐམས་ཅད་གཏོར་མ་འདིས་ཚིམ་པར་གྱུར་ཅིག གནོད་པ་དང་གདུག་པའི་སེམས་ཉེ་བར་ཞི་ནས། ཕན་པ་དང་བྱང་ཆུབ་ཀྱི་སེམས་དང་ལྡན་པར་གྱིས་ཤིག ཅེས་བརྗོད་ནས། ཨོཾ་ནཱ་ག་ཨ་དྷི་པ་ཏ་ཡེ་ས་པ་རི་ཝཱ་ར་གཙྪ། ཞེས་བརྗོད་པས། རང་གི་གནས་སུ་གཤེགས་པར་བསམ། བྱ་ཁྱུང་གི་ཕྱག་རྒྱ་བཅས་ནས། ཨོཾ་ག་རུ་ཌ་ཧཾ་ས་ཧེ་ཙ་ལ་སྭཱ་ཧཱ། ཞེས་བརྗོད་པས་ནག་པོའི་རིགས་ཀྱི་ཀླུ་གཞན་ཐམས་ཅད་བསྐྲད་པར་བསམ།
གཏོར་མ་ས་གཙང་སར་གཏོང༌། དགེ་བའི་རྩ་བ་སངས་རྒྱས་སུ་བསྔོ། ཀླུའི་གཏོར་མ་རྡོ་རྗེ་གདན་བཞིའི་རྒྱུད་ལས་བྱུང་བ་བཞིན། ཆོས་རྗེ་ས་སྐྱ་པས་མཛད་པའི་ཕྱག་ལེན་འཕགས་པས་ཡི་གེར་བཀོད་པའོ།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
