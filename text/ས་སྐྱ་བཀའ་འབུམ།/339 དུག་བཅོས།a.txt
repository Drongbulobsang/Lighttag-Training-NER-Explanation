ས་སྐྱ་བཀའ་འབུམ།
པོད ༣༣༩
དུག་བཅོས།a
༼ན༽ ༄༅། །དུག་བཅོས་བཞུགས།། ༄༅། །ཨོཾ་སྭ་སྟི་སིདྡྷཾ། བླ་མ་དམ་པའི་ཞབས་ལ་ཕྱག་འཚལ་ལོ། ། སྦྱོར་བ་དང་པོ་འདིས། ནད་གསར་དུ་ཞུགས་མ་ཐག་ཏུ་སེལ་བར་ནུས་ཀྱི། གཞན་དེ་ཙམ་དུ་མི་ཟབ། སྦྱོར་བ་གཉིས་པ་ཡང༌། ཤུ་ཆུང་གསོ་བ་ལ་སྔགས་ཅུང་ཟད་རྩུབ་པས་དེ་ཙམ་དུ་གཙོར་མི་མཛད། གསུམ་པ་དང་བཞི་པ་ལ་སྨན་གྱི་རྣམ་གྲངས་ཙམ་ཡིན་གྱི་ཕྱག་ལེན་མང་པོ་མི་མཛད།
ལྡུམ་སྦྱོར་གཙོ་ཆེ་བའི་མཐུའི་སྦྱོར་བ་འདི་ཁོ་ན་འཇམ་པ་དང༌། ནད་ཟུག་ཆོག་སྐྱེན་པ་དང༌། ལུས་སོར་ཆུད་སྐྱེན་པ་ལ་སོགས་པ་ཡོན་ཏན་མང་པོ་ཡོད་པས། ཕྱག་ལེན་འདི་ཁོ་ན་ལ་མཛད་དོ། ། འདི་ལ་སྦྱོར་བ་དང༌། དངོས་གཞི་དང༌། རྗེས་གསུམ་ལས། སྦྱོར་བ་ལ་ནད་ངོས་ཟིན་པ་དང༌། ཨ་རུ་རའི་ཐང་ ་་་་་གི་གསེབ་ཏུ་ཚ་ལ་བག་ཙམ་བཏང༌། བཏང་ཞིང༌།
བསྐུ་མཉེ་ཞག་བདུན་ནས་གསུམ་ཚུན་ཆོད་བྱ། འདི་ནད་གང་ཡོད་ཀྱང་ཕོ་བར་འདུ་བ་ཆོས་ཉིད་ཡིན། དེ་ནས་དངོས་གཞིའི་སྨན་ལ། མཁྲིས་པ་གསུམ་ལས། རྨ་བྱའི་མཁྲིས་པ་རྙེད་ན་རབ་སྟེ། མ་ ་་་་་རིམས་དང་གཅོང་གི་ཤི་བ་མ་ཡིན་པ་དྲོད་མ་ཡལ་བ་ལ་ཟེར་ཏེ་དེ་མི་དགོས། རྙེད་ཀྱང་མིའི་མཁྲིས་ ་་་་་གང་རྙེད་པ་དེ། པ་དང༌། དོམ་མཁྲིས་གཉིས་མེད་ཐབས་མེད་དོ། ། ལྡུམ་ལ་ཡང༌།
ཁྱུང་སྡེར་དཀར་སྨུག་གཉིས། ་་་་་ ཀྱི་རྩ་བ། དཔའ་བོ་དཀར་སེར་གཉིས་ལས། དཀར་པོ་རྙེད་ན་རབ་སྟེ། མེད་ན་ཡང་སེར་པོས་ཆོག བོང་ང་དཀར་དམར་གཉིས་ཀ་ ་་་་་མེད་ཐབས་མེད། དགོས། ལྡུམ་བུ་རེ་རལ་བེ་སྐྱེས་མ། ཨ་ ་་་་་སྦྱོར་ཐེང་རེ་ལ་གསེར་མདོག་དྲུག་བདུན་རེ་དགོས། རུ་ར་རྒྱ་གར་མ།
ཅུ་གང་རྒྱ་གར་མ། ཛཱ་ ་་་་་སྦྱོར་ཐེང་རེ་ལ་རྡོག་མ་གཉིས་གཉིས་ཙམ་བཏང༌། ཏི། གཙོར་མཆིན་པའི་ནད་ཡིན་པས་ཁ་ཆེ་གུར་ ་་་་་ཞོལ་གཞལ་བའི་སྦྱོར་ཐེང་རེ་རེ་ལ་ཞོ་རེ་ལས་མི་ཉུང་བ་བཏང་དགོས། གུམ་བཟང་པོ་མང་དུ་བཏང༌། ཚྭའི་གཙོ་བོ་ཡིན་པས་རྒྱ་ཚ་མེད་ ་་་་་ཐུན་གསུམ་གསུམ་ ཐབས་མེད་དོ། ། ཙནྡན་དཀར་དམར་གཉིས་ཏེ། དེ་རྣམས་ཞིབ་པར་བཏགས་ལ་ཐུར་མགོ་ཆེ་བ་རེ་ཐོ་རངས་ཀྱི་དུས་སུ་གངས་ཆུས་ཕུལ་ལ་བཏང༌། ལུས་ཟུངས་ཤིན་ཏུ་ཞན་པ་ལ་ཆང་ལ་སྨན་རྟ་བྱ། རྗེས་ལ་ཀ་ར་བུ་རམ་མུར།
སྐྱུགས་པ་བསྲུང་བ་ཤིན་ཏུ་གཅེས། མལ་ཆ་དྲོན་པོས་བྱིབས་ལ། རྔུལ་ཆུ་ཤིན་ཏུ་འབྱུང་བས་ལེགས་པར་ ་་་་་ནང་མ་རེ་རེ་ལ་ལན་གཉིས་གཉིས་གསུམ་གསུམ་ཙམ། ཕྱི། ཞོག་པར་ཆུ་བསྐོལ་འཐུང་བུ་རེ་རེ་ལ་རྒྱ་ཚ་ནས་ ་་་་་སྨན་འཇུ་བར་བྱེད་པས། ཙམ་རེ་བཏབ་ལ་བཏུང༌། ཅུང་ཟད་བཤལ་ལ་མི་སྟོ། དྲག་ཏུ་བཤལ་ན་སྨན་ཐུན་ ་་་་་གྱི་འཕྲོ་མི་གཅོད། བསྐྱུང༌། སྨན་གཏང་བའི་དུས་ཀྱི་ནང་པར་གྱི་ལྟོ་བཅག་ལ།
དགོངས་མོའི་ལྟོ་ལ་ནན་ཏན་བསྐྱེད། ནང་པར་གྱི་སྟོ་ཉི་མ་དྲོས་པ་ལ་་་་་་ ཟན་དྲོན་དང་ལུག་ཤ་རུལ་སུམ་མ་ཡིན་པའི་ཚོད་མ་ ་་་་་ལུས་ཟུངས་བསྐྱེད་པ་ལ་མེད་ཐབས་མེད་ བཏང༌། ཆང་གསར་འཇམ་བག་ ་་་་་ལུས་ཟུངས་བསྐྱེད་པ་ལ་དགོས། ཙམ་བཏུང་གི ཚད་པའི་གྲོགས་བྱེད་པས་་་་་་ བག་མེད་མི་བཏུང་ངོ༌། ། སྨན་གཏོང་བའི་དུས་སུ་མི་བཟོད་པའི་ན་ཚ་བྱུང་ཡང༌། བཅད་ན་འཆི་བས་་་་་་ སྨན་ཐུན་ཅུང་ཟད་བསྐྱུང་གི་སྨན་འཕྲོ་མི་བཅད། སྨན་ནང་རེ་བཞིན་བཏང་ན་ལུས་ཟུངས་གིས་མི་ཐུབ་པས་ཞག་གཉིས་གཉིས་ ་་་་་ཞག་གསུམ་གསུམ་ ཀྱི་ནང་པར་བཏང༌། སྔོ་ཚེད་དང་ཇ་མི་ ་་་་་ནད་བྱེར་ནས་འགྲོ་ འཐུང་ ་་་་་ཕོ་བའི་མེ་དྲོད་ལ་གནོད། ཉ་མི་ཟ་ ་་་་་ལུས་ལྗིད་པས།
བཤུལ་ཆགས་ཀྱི་ཤ་ཐམས་ཅད་ ་་་་་ནད་ཀྱི་གྲོགས་བྱེད་པས། བསྲུང༌། ངལ་དུབ་དྲག་པོ་མ་ཡིན་པའི་ཅུང་ ་་་་་སྨན་བཏང་ནས་ཡུན་རིང་པོ་ལོན་པ། ཟད་བསྐོར་བ་བྱ་ ་་་་་ལུས་དྲོ་བར་བྱེད་པ་ཡིན། ཞིང་བཅག མདོར་ན་སྨན་ཤིན་ཏུ་བསིལ་བས་ནད་ཀྱི་ཟུག་བཅག ཟས་དང་སྤྱོད་ལམ་ཤིན་ཏུ་དྲོ་བས་ལུས་ཀྱི་ཟུངས་བསྐྱེད་པར་བྱ་སྟེ། གོས་གསར་པ་དྲོད་ཅན་གོན་པ་ནི་འདིའི་ལུགས་ཀྱི་ཐུན་མོང་མ་ཡིན་པའི་གདམས་ངག་ཡིན་ ་་་་་ཆུ་དྲོད་ཆེ་བ་གཉིད་ཕེབས་པའི་སར་བསྡད་པ་གལ་ཆེའོ། ནོ། ། འདི་ལ་དང་པོ་རྟ་ཆང་ལ་སྦྱར་ནས་ ་་་་་དང་པོ་གནོད་པ་བཞིན་འདུག་ཀྱང་གོམས་ནས་མི་སྟོ་བས།
ཡང་ལུས་ཟུངས་བསྐྱེད་པ་ལ་འདི་གཉིས་ ་་་་་ཤ་ཆང༌། མེད་ཐབས་མེད། ན་ལུགས་གྲང་བ་ལྟར་འདུག་ཀྱང་རྟགས་གཞན་མི་འགུལ་ན། སྨན་དེ་ཉིད་ལས་གཞན་ ་་་་་དྲོད་ཀྱི་སྨན། མི་བཏང༌། ཚད་པ་ཆེར་རྒྱས་པ་ལྟར་འདུག་ཀྱང་ཟས་སྐོམ་དེ་ལས་ ་་་་་ཤ་དང་ཆང་གསར་འཇམ། མི་བཅོས་ལུས་རྔུལ་འཕྲོ་ཆད་ཅིང༌། སེམས་ཀྱི་བྱ་བ་གང་ཡང་འགྲུབ་སྙམ་པ་བྱུང་བ་དང༌། སྨན་ཟུག་པ་ཡིན་པས་ཐུན་ཆུང་ལ་ཡུན་རིང་བ་བཏང༌། ནད་ལོག་ན་སྨན་ཐུན་ཆེར་བྱ་ཞིང་སྤྱོད་ལམ་གཟབས།
སྨན་ཤིན་ཏུ་ཡུན་རིང་བར་བཏང་བས་ཕོ་བའི་མེ་དྲོད་ཉམས་པ་འདྲ་ན། སྐབས་སུ་སེ་འབྲུ་བཞི་པའི་ ་་་་་སྨན་རེ་མོས་བྱ་ཞིང༌། འགམ་ཕྱེ་ལྟོ་སྟོང་ལ་བཏང༌། སྨན་དེ་ཉིད་ཀྱི་བཤལ་བ་མི་སྐྱོན་གྱི། བཤལ་ ་་་་་ཅིས་ཀྱང་བཤལ་པར་འདོད་ན་དུར་བྱིད་ཨན་ཙམ་སྨན་གྱི་གསེབ་དྲུ་བཏང་བ་ལས། གཞན་མི་བྱའོ། ། གཏར་ག་དང་མེ་བཙའ་སྤང༌། མྱུར་ན་ཟླ་བ་གཅིག དེ་མིན་ཡང་ཟླ་བ་གསུམ་ཚུན་ཆད་ཀྱིས་ནད་གསར་རྙིང་གང་ཡིན་ཡང་མི་སེལ་བ་མེད་དོ། ། ལོ་གཅིག་ཚུན་ཆད་སྤང་བྱའི་ཟས་རྣམས་དང༌།
ལུས་སོར་ཆུད་ནས་གང་ཡང་མི་སྟོ་སྙམ་ཡང་དྲག་ཤུལ་གྱི་ལས་་་་་ རྟ་རྒྱུག་པ་དང༌། བུད་མེད་དང་ཉལ་བ་དང༌། ཁུར་མི་ཐེག་བཞིན་དུ་ཁུར་བ་དང༌། འོ་དོད་འབོད་པ་དང༌། དུང་འབུད་པ་ལ་སོགས་པ་དྲག་ཤུལ་གྱི་ལས་མཐའ་དག་སྤང་བར་བྱའོ། ། དངོས་གཞི་སྨན་ལ། དོན་སྙིང་གང་ལ་བབས་ ་་་་་གོང་གི་ པའི་སྨན་ ་་་་་གྱི་ཁྲོད་དུ། ཤས་ཆེར་སྦྱར་བར་བྱ་སྟེ།། ༈ །སྙིང་ལ་བབས་པའི་རྟགས་ཤེས་པ་འཕྲོ། སྙིང་ན།
དྲན་པ་མི་གསལ། སྨྲ་བརྗོད་བུལ། སྙིང་མི་དགའ། ཁ་ཤུགས་འབྱིན། གྱེན་དུ་བལྟ་བ་དང༌། སྐོམ་གྲང་མི་འདོད་པ་དང༌། ཤེས་པ་མི་གསལ་བ་ལ་སོགས་པ་འོང༌། དེ་ལ་ཁྱད་པར་དུ་ཙནྡན་དཀར་དམར་དང༌། ལི་ཤི་དང༌། ཛཱ་ཏི་དང༌།
ཨ་ག་རུ་མང་དུ་སྦྱར་ལ་བཏང་ངོ༌། ། གློ་བ་ལ་ནད་བབས་ན་གློ་ལུ། སྣ་འགག ཉིན་མོ་བདེ་ཡང་ནུབ་མོ་ན། སྒལ་ཚིགས་དང་མཇིང་རུས་ན། སྒྲོག་རུས་དང་བྲང་རུས་གཟེར་ཞིང་ན། གློ་བ་རྣག་ཏུ་འགྲོ་བས། དེ་ལ་ ་་་་་སྨན་གྱི་གསེབ་ཏུ། ཅུ་གང་རྒྱ་གར་མ་མང་དུ་བཏང༌། སྟར ་་་་་ལོགས་སུ།
བུ་དང་དམར་བུ་གསུམ་གྱི་ཐང་བཏང༌། གློ་ལུད་པའི་གྲོགས་ལ་རྣག་མང་དུ་འོང༌། བསེ་རུ་དང་སྨན་མུ་ཟི་དང་སྦྲང་རྩི་གསུམ་ལོགས་སུ་སྦྱར་ལ་བཏང་ངོ༌། ། མཆིན་པ་ལ་བབས་ན། མིག་མི་གསལ། ཕོ་མཆིན་ཁྱད་པར་དུ་ན་མགོ་བོ་འཐོམས་ཤིང་མཚོག་མ་ན། གྱེན་དུ་གློ་སྙིང་འཚང༌། མར་ལ་ཕོ་བ་ནོན་པ་སྙམ་བྱེད་པ་ལ་སོགས་པ་འོང་བས། ཁ་ཆེ་གུར་གུམ་མང་དུ་བཏང་ ་་་་་གོང་གི་ཁྲོད་དུ། བྲག་ཞུན་གྱི་ཁུ་བ་ལ་རྟ་བྱའོ། །
མཁལ་མ་ལ་བབས་ན། རྣ་བས་མི་ཐོས། རྐེད་པ་ན་ཞིང་མཁལ་འབྲས་གཟེར། བཤུལ་ཤ་ན། ལངས་ན་ལག་པས་སླེབ་ཚད་ན། བརླ་སུལ་ཐམས་ཅད་ན། སྨད་མི་བདེ། ཆུ་སྲི། ལུས་སྦྲིད་བེམ་བེམ་བྱེད་པ་ལ་སོགས་པ་འོང༌། དེ་ལ་སྨན་སྐྱོབ་མཁལ་མ་ཞོ་ཤ་དང༌།
རྒྱ་མཚོ་གསེར་གྱི་བྱེ་མ་དང༌། སུག་སྨེ་ལ་ ་་་་་གོང་གི་ཁྲོད་དུ། མང་དུ་བཏང་ངོ༌། ། མཚེར་པ་ལ་བབས་ན་ཁོག་པ་སྦོ། རྩེའུ་ཐུང་དུ་ཟུག་ནས་ན་བ་ལ་སོགས་པ་འབྱུང་བས། དེ་ལ་སྨན་ཀ་ཀོ་ལ་དང༌། གླ་གོར་ཞོ་ཤ་བཏང་ ་་་་་གོང་གི་ཁྲོད་དུ། ལི་ཤི་སྲོག་པ་རྩའི་ཁ་འཛིན་ཡིན་པས་གལ་ཆེའོ། ། རྩ་བ་ལ་བབས་ན་གློ་ཆུང་དང༌། སྐྱིགས་བུ་འོང༌།
རྩ་ནང་དུ་འཁྱུག་ཅིང་ལུས་ལྕི། དེ་ལ་གློ་རྩ་གཉིས་དང་རུ་ཐུང་གཉིས་གཏར་ན་ཡང་ལེགས། མཇུག་ཏུ་ནད་ཐམས་ཅད་ཕོ་བ་ལ་བབས་ན་ན་ཞིང་ ་་་་་གློ་བུར་དུ་ན་ན་ཆུ་ནང་གི་རྡོ་གྲང་མོ་ལག་པས་མ་རེག་པས་དུགས་བྱ། ཟས་མི་ལེན། མཆུ་ན་ན་སྨན་གྱི་གཙོ་བོ་རྣམས་དང༌། དུར་བྱེད་དང༌། ཨ་རུ་ར་སྦྱར་བས་བཤལ་བྱས། ཡན་ལག་ལ་བབས་ནས་མི་བདེ་ན། གད་ཕུག་ཉི་མ་མི་འཆར་བའི་ཁྲུ་གང་གི་འོག་གི་ས་སློ་ངའི་ནང་དུ་བསྲོས་ལ། དྲི་ཆུས་བྲན་པ་རས་ཀྱིས་ཕུར་ལ་དུགས་བྱ་ཞིང་ནུས་ཚད་ཀྱིས་བཅག་པ་གལ་ཆེའོ། །
མཐར་ནད་ཐམས་ཅད་ཕལ་ཆེར་བྱང༌། སྐབས་སུ་བག་ཙམ་མིག་མི་བདེ་བ་བྱུང་ན། བྲག་ཞུན་བཏུལ་བའི་ཁྲོད་དུ་བོང་ང་དཀར་བོ་དང༌། ཨ་རུ་ར་རྒྱ་གར་མ་ཅུང་ཟད་བཏང་བའི་རིལ་བུ་རི་བོང་གི་རིལ་མ་ཙམ་ལྟོ་སྟོང་ལ་ཟླ་བ་གཅིག་གི་བར་ལ་བཏང་བས་བྱང་བར་འགྱུར་རོ། ། ནད་སོས་ནས་ཡུན་རིང་དུ་ལོན་ཀྱང་སྐབས་སུ་མིག་མི་གསལ ་་་་་མི་བདེ་ན། ན། གོ་སྙོད་ཅུང་ཟད་བརྔོས་ཏེ་བརྡུངས་པ་ཆུ་བསྐོལ་ལ་བཏབ་སྟེ་བསྡུས་པའི་ཁུ་བ་ངད་ཡལ་བ་དང༌། ལྟོ་སྟོང་ལ་ནང་མ་གཅིག་གཉིས་བཏང་པས་སེལ་ལོ། ། གཞན་ཡང་མ་གི་ཏ་བཞི་སྦྱོར་ཞེས་བྱ་བ་གླ་རྩི་རང་བཞིན་གྱིས་ཟག་པ་དང༌། རིན་པོ་ཆེ་མ་གི་ཏ་ཤ་ལ་ཡུན་རིང་ལུས་པའི་མདེའུ།
ཤ་མ་གི་ཏ་བྱིས་པ་བཙས་མ་ཐག་གིས་བྲུན། སྨན་མ་གི་ཏ་བེ་ལས་སྐྱེས་པའི་ལྡུམ་བུ་རེ་རེ་ལ། དེ་རྣམས་ཞིབ་ཏུ་བཏགས་ཏེ་ཀ་ར་དང་སྦྱར་ལ་ཞོ་རེའམ། གཉིས་སམ། གསུམ་གྱི་ཚད་ནང་མ་གཉིས་གསུམ་བཏང༌། འདི་ལ་སྤྱོད་ལམ་བཅག་པ་རེམ་པ་གལ་ཆེ། འདིས་མིག་མི་གསལ་བ་དང༌། ཤ་མདོག་ནག་པོར་སོང་བ་སེལ་ལོ། ། མང་ཡུལ་སྐྱིད་གྲོང་གི་བཟོ་མོ་རྩི་རྩི་དང༌། བླ་མ་བ་རི་ལོ་ཙཱ་བའི་གདམས་པ།
རྗེ་ས་སྐྱ་པ་ཆེན་པོ་ནས་བརྒྱུད་པ། བླ་མའི་གསུང་བཞིན། ས་སྐྱ་པཎྜི་ཏས་ཡི་གེར་བཀོད་པའོ།། །། ཡང་དུག་གློ་བུར་བ་ལ། བཙན་དུག་གི་རྟགས་རྐང་ལག་སྦྲིད། ལྕེ་མཆུ་སྦྲིད་འགག དེ་ལ་མི་ཕྱུགས་གང་རུང་གི་ཁྲག་དྲོན་མོ་ཕུལ་ཕྱེད་བླུད་ལ་ཆུར་བསྐྱུར། དེ་ནས་བུལ་ཏོག་བྱ་བལ་མ་དང༌། བོང་ང་དཀར་པོ་ཚྭ་རྙིང་གསུམ་སྦྱར་ལ་བླུད། འཚོ་བར་ངེས་པ་ཡིན་ནོ།། །།
ཡང་ཤ་དུག་ཡིན་ན་མིག་མི་གསལ། གྲེ་བ་འཛེར། བག་རེ་འཁྲུ། དེ་ལ་སྔར་བཞིན་བསྡུས་ལ་ལྡུམ་བུ་རེ་རེལ། ཚ་ལ། འོམ་བུ། ལྕགས་ཁུ་བཏང་ངོ༌། ། འབྲོས་པ་ཁྲག་ལ་བསྡུས་ནས་ནུས་པ་སྨན་གྱིས་གསོད་པ་ནི་གནད་ཡིན་ནོ། ། ཟབ་མོའི་སྨན་ཆུས་སུ་གད། བཞི་བསྐུམས་སུ་ཁ་བུབ་ཉལ།
ཤ་བའི་ཤ་ལ་དུག་བྱུང་ན། ཟས་སྐོམ་བཅུད་ཅན་བསྟེན། དུག་སྨན་གཞན་ཡང༌། ཤ་དུག་སྤྱི་ལ་རྩ་བ་དང་སྔོ་ཐང་བཏང༌། དགུན་བསྐོལ་ལ་ཅུང་ཟད་གྲངས་སུ་གཞུག་ཅིང་ལན་འགའ་བཏང༌། བྲག་སྐྱའི་བསྐོལ་ཐང་གིས་བཙན་དུག་རྐྱང་པ་སེལ། བརླ་ལ་འབུ་ཞུགས་ན། སྨན་ཆེན་སྦྲིད་ཐོན་ཙམ་བསྟེན་ནོ། ། བྱི་ཚེར་བའི་འབྲས་བུ་ལྕགས་སྣོད་དུ་གྲི་བསྐམ་བྱ། ལྕམ་པ།
རྒྱ་ཚ། སྡིག་སྲིན། རྣོན་པོ་བཞི་སྦྱོར་རོ། ། གཉན་ནད་སེལ་ཞིང་རྡོ་རྗེའི་རིགས་སོ། ། འདི་ཡན་ཆོད་ཀྱི་དཀྱུས་མཚན་རྣམས་ཆོས་རྗེའི་གསུང་ངོ༌། ། ཆོས་རྗེ་ས་སྐྱ་པ་ཆེན་པོས་བླ་མ་བ་རི་ལོ་ཙཱ་བ་དང༌། བཟོ་མོ་རྩི་རྩི་ལ་ཞུས། བླ་མ་ཆེན་པོ་མན་ངག་འདིས་བསྙུང་གཞི་ལས་གྲོལ་ཞིང༌། གཞན་ཡང་མང་པོ་བཅོས་གསུང༌།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
