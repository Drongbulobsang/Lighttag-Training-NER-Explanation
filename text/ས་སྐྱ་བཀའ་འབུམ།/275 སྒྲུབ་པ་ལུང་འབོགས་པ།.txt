ས་སྐྱ་བཀའ་འབུམ།
པོད ༢༧༥
སྒྲུབ་པ་ལུང་འབོགས་པ།
༼ན༽ ༄༅། །སྒྲུབ་པ་ལུང་འབོགས་པ་བཞུགས།། ༄༅། །བླ་མ་དམ་པ་རྣམས་ལ་ཕྱག་འཚལ་ལོ། ། སྒྲུབ་པའི་ལུང་འབོགས་པའི་དུས་སུ་བླ་མ་དང་སློབ་མ་གཉིས་ཀས་མཁའ་འགྲོ་ལྔ་མཉེས་པར་བྱས་ལ། དཀྱིལ་འཁོར་ལྔ་ལ་བཏུད་དེ་བསྐྲུན། ། འབར་གཡོ་བརྟན་པའི་བྱེ་བྲག་གིས། ། སྲོག་རྩོལ་འགོག་པ་དེ་བཞིན་ནོ། ། བདེ་ཆེན་ཆོས་སྐུ་ནམ་མཁའ་བཞིན། ། དང་པོས་བསྒྲུབ་པའི་བར་ཆད་བསལ། གཉིས་པས་དངོས་གྲུབ་བླང༌།
གསུམ་པས་གཞན་དོན་ཁྱད་པར་ཅན་ལ་འཇུག་པའི་ལུང་བླང་བའོ། ། དེ་གསུམ་ཀའི་དུས་སུ་བླ་མ་ཧེ་རུ་ཀའི་ང་རྒྱལ་བརྟན་པོ་བྱ། དེ་ནས་དམ་དུ་སྦ་ཞིང་དམ་དུ་སྤེལ་བྱ་བ་ཡིན་པས། དང་པོ་རྟགས་ལ་བརྟེན་ཏེ་ཕན་ཡོན་ཁྱད་པར་ཅན་གྱི་སྒོ་ནས་གསང་བར་གདམས་པ་དང༌། དེ་ནས་རྡོ་རྗེ་སྤྱི་བོར་བཞག་ཅིང་ཉེས་དམིགས་ཀྱི་སྒོ་ནས་གདམས་དང༌། མནའ་ཆུ་བླུད་དེ་གསང་བར་གདམས་པ། བླ་མའི་བཀའ་གཉན་པའི་སྒོ་ནས་གསང་བར་གདམས་ཏེ་རྒྱས་གདབ་པའོ། ། འདི་ནི་ལམ་བསྡུས་པ་ཞེས་བྱ་བའི་རྩ་བ་ཡིན་ཏེ། ཚིག་དང་པོས་དབང་བསྟན། གཉིས་པ་དང་གསུམ་པས་ལམ་བསྟན།
དེའང་རྐང་པ་གཉིས་པས་འཇིག་རྟེན་པའི་ལམ་བསྟན། རྐང་པ་གསུམ་པས་འཇིག་རྟེན་ལས་འདས་པའི་ལམ་བསྟན། བཞི་པས་འབྲས་བུ་བསྟན་ཏོ། ། དེ་ལ་དཀྱིལ་འཁོར་ལྔ་ནི་རྡུལ་ཚོན་ལ་རྡོ་རྗེ་སློབ་དཔོན་གྱི་དབང༌། ལུས་དང་བྱང་སེམས་ལ་གསང་དབང༌། ལུས་དང་བྷ་ག་ལ་ཤེས་རབ་ཡེ་ཤེས། རྟེན་གྱི་དཀྱིལ་འཁོར་གསུམ་དང་བརྟེན་པ་བྱང་ཆུབ་ཀྱི་སེམས་ཀྱི་དཀྱིལ་འཁོར་ལས་དབང་བཞི་པ་ཚུལ་བཞིན་དུ་ཐོབ་པར་འགྱུར་རོ། ། འབར་བས་ཁམས་འདུས་པ་དང་པོ། གཡོ་བས་བར་པ། བརྟན་པས་ཐམ།
རླུང་སྟོང་བརྒྱད་བརྒྱ་པ་བཅུ་གཉིས་རིམ་གྱིས་འགགས་ནས་སྲོག་རྩོལ་གྱི་ལམ་ས་ཕྱེད་དང་བཅུ་གསུམ་བསྟན་ཏེ། དེ་བཞིན་ནོ་ཞེས་པའི་འོག་ན་ས་བཅུ་གཉིས་པོ་གནས་སོ། ། དེ་ལྟར་རྟེན་གྱི་གང་ཟག་དང་ལམ་བསྟན། བདེ་ཆེན་གྱི་ངོ་བོ་ཉིད་ཀྱི་སྐུ། ནམ་མཁས་ཆོས་སྐུ། བཞིན་གྱིས་ལོངས་སྐུ། སྤྲུལ་སྐུ་གཉིས་བསྟན་ཏེ། འགྲོས་བཞི་ཐིམ་སྟེ་གནས་གྱུར་པ་ལས་འབྲས་བུ་སྐུ་བཞི་འབྱུང་བར་བསྟན་ཏོ། ། ས་མཱཔྟ་མི་ཐི།། །། སློབ་དཔོན་གྱི་དཀྱིལ་འཁོར་གསུམ་ཆར་ཡོད་ཀྱང་བྱང་སེམས་གཙོ།
སློབ་མའི་གསུམ་ཀ་ཡོད་ཀྱང་བྷ་ག་གཙོ། སློབ་མའི་དཀྱིལ་འཁོར་ལ་གསུམ་ཀ་ཡོད་ཀྱང་བྱང་སེམས་གཙོ་བ་ལ་དགོངས་པའོ། ། གདམས་ངག་མ་རྫོགས་བར་ལུང་མི་སྦྱིན། ལུང་མ་སྦྱིན་བར་རྒྱས་མི་གདབ་བོ། ། དེ་ལྟར་ན་དོན་འདི་ཡིན་ཏེ། དབང་རྫོགས་ནས་གདམས་ངག་སྦྱིན། དེ་རྫོགས་ནས་ལུང་སྦྱིན། དེ་བྱིན་ནས་རྒྱས་གདབ་བོ།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
