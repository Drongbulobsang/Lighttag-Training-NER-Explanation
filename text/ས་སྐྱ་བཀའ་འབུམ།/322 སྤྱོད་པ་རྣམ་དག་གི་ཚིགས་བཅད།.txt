ས་སྐྱ་བཀའ་འབུམ།
པོད ༣༢༢
སྤྱོད་པ་རྣམ་དག་གི་ཚིགས་བཅད།
༼ན༽ ༄༅། །སྤྱོད་པ་རྣམ་དག་གི་ཚིགས་བཅད་བཞུགས།། ༄༅། །སྤྱོད་པ་རྣམ་པར་དག་པ་ཞེས་བྱ་བ། བླ་མ་དམ་པའི་ཞབས་ལ་གུས་པས་ཕྱག་འཚལ་ལོ། ། མཚན་ཉིད་ལྡན་པའི་བླ་མ་མཆོག ། དཀོན་མཆོག་གསུམ་གྱི་ངོ་བོར་བཞུགས། ། ལུས་ཅན་ཀུན་དང་ཐབས་ཅིག་ཏུ། ། མཁའ་མཉམ་བཞུགས་ལ་བདག་གསོལ་འདེབས། ། དཀོན་མཆོག་གསུམ་ལ་ཕྱག་འཚལ་ལོ། ། དཀོན་མཆོག་གསུམ་ལ་བདག་སྐྱབས་མཆི། །
དེ་དག་ཀུན་ལ་ཀུན་ནས་མཆོད། ། སྡིག་པ་ཐམས་ཅད་སོ་སོར་བཤགས། ། དགེ་བ་ཀུན་ལ་རྗེས་ཡི་རང༌། ། ཆོས་ཀྱི་འཁོར་ལོ་བསྐོར་དུ་གསོལ། ། མྱ་ངན་མི་འདའ་བདག་གསོལ་འདེབས། ། བྱང་ཆུབ་སེམས་ནི་བསྐྱེད་བགྱིས་ནས། ། དེ་ཡི་སྤྱོད་པའང་བདག་གིས་སྤྱད། ། རྫོགས་པའི་སངས་རྒྱས་མྱུར་ཐོབ་ཤོག ། དེ་ལྟར་ཚོགས་གཉིས་མྱུར་སྡུད་པའི། ། ཚིགས་སུ་བཅད་པ་བསྡུས་པ་འདི། །
དུས་རྣམས་ཀུན་དུ་བརྗོད་བྱས་ན། ། བསོད་ནམས་ཕུང་པོ་དཔག་མེད་འབྱུང༌། ། ཆོས་སྤྱོད་པའི་ལེའུ་སྟེ་དང་པོའོ།། །། སངས་རྒྱས་ཇི་བཞིན་བླ་མ་མོས། ། ཇི་ལྟར་མཉེས་པའི་མཆོད་པས་མཆོད། ། མི་འབྲལ་སྒྲུབ་པའི་སྐྱབས་འགྲོ་བྱ། ། རྐང་གི་ཁོང་ནས་སྡིག་པ་བཤགས། ། བྱང་ཆུབ་ཏུ་ནི་སེམས་བསྐྱེད་ནས། ། སངས་རྒྱས་ལམ་གྱི་བསོད་ནམས་བསགས། ། ཆགས་པ་མེད་པའི་སྦྱིན་པ་གཏང༌། །
ཉེས་པ་མེད་པའི་ཚུལ་ཁྲིམས་བསྲུང༌། ། རྙོག་པ་མེད་པའི་བཟོད་པ་བསྒྲུབ། ། དགེ་བསྡུད་པའི་བརྩོན་འགྲུས་བརྩམ། ། ཁམས་གསུམ་སྤོང་བའི་ཏིང་འཛིན་བསྒོམ། ། ཐམས་ཅད་ཤེས་པའི་ཤེས་རབ་བསྐྱེད། ། ཟང་ཟིང་སྦྱིན་པས་བོས་ནས་ནི། ། སྙན་པར་སྨྲ་བས་ཆོས་བཤད་དེ། ། དོན་སྤྱོད་པ་ཡིས་སེམས་བཀུག་ནས། ། དོན་མཐུན་པ་ཡིས་སྤྲོ་བ་བསྐྱེད། ། དེ་ལྟའི་བསོད་ནམས་དཔག་མེད་པ། །
བྱང་ཆུབ་ཁོ་ནའི་དོན་དུ་བསྔོ། ། བསྒྲུབ་པའི་ལེའུ་སྟེ་གཉིས་པའོ།། །། ཚོགས་ཀྱི་ལམ་དུ་དགེ་བ་བསྒྲུབ། ། སྦྱོར་བའི་ལམ་དུ་ངེས་ཤེས་བསྐྱེད། ། མཐོང་བའི་ལམ་དུ་ཆོས་ཉིད་རྟོགས། ། བསྒོམ་པའི་ལམ་དུ་གོམས་པ་འཕེལ། ། མཐར་ཕྱིན་པ་ཡིས་ཀུན་རྫོགས་ཏེ། ། ས་བཅུ་པ་ལ་རབ་གནས་ནས། ། བདུད་སྡེ་མ་ལུས་ཕམ་མཛད་དེ། ། རྫོགས་པའི་སངས་རྒྱས་ཐོབ་པར་འགྱུར། །
འབྲས་བུའི་ལེའུ་སྟེ་གསུམ་པའོ།། །། སྤྱོད་པ་རྣམ་པར་དག་པ་འདི། ། བློ་གྲོས་དམན་པའི་སེམས་ཅན་གྱིས། ། མྱུར་དུ་སངས་རྒྱས་ཐོབ་བྱའི་ཕྱིར། ། དཔལ་ལྡན་ས་སྐྱ་པ་ཡིས་སྦྱར། ། སྤྱོད་པ་རྣམ་པར་དག་པའི་ཆོས་ཚིགས་སུ་བཅད་པ་བཅུ་གཉིས་པ་ཞེས་བྱ་བ། དཔལ་ལྡན་ས་སྐྱ་པཎྜི་ཏས་བསམ་ཡས་ཀྱི་གཙུག་ལག་ཁང་དུ་སྦྱར་བའོ།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
