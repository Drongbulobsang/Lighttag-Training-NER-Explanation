ས་སྐྱ་བཀའ་འབུམ།
པོད ༦༠༥
རྒྱལ་བུ་ཨལྒོ་ལ་སྤྲིང་བ།
༼བ༽ ༄༅། །རྒྱལ་བུ་ཨལྒོ་ལ་སྤྲིང་བ་བཞུགས།། ༄༅། །ཨོཾ་སྭ་སྟི་སིདྡྷཾ། བླ་མ་དང་དཀོན་མཆོག་གསུམ་ལ་ཕྱག་འཚལ་ལོ། ། བསོད་ནམས་རྒྱ་མཚོའི་དབུས་སུ་ལེགས་འཁྲུངས་པའི། ། ཡེ་ཤེས་ལྷུན་པོ་ཕྲིན་ལས་བང་རིམ་ཅན། ། གཞན་དོན་བསྡུ་བའི་ལྗོན་པས་རབ་བརྒྱན་པ། ། རྒྱལ་བ་རི་ཡི་རྒྱལ་པོ་ལ་ཕྱག་འཚལ། ། གནམ་གྱིས་བསྐོས་པའི་རྒྱལ་རྒྱུད་ཆེན་པོའི་རིགས་སུ་ཉེ་བར་འཁྲུངས་ཤིང་བསོད་ནམས་ཆེན་པོའི་དཔལ་འབྱོར་རབ་ཏུ་བརྙེས་ནས། བདེ་བར་གཤེགས་པའི་བསྟན་པ་དང་སྐྱེ་དགུ་རྣམས་ཀྱི་རྩ་ལག་དམ་པར་གྱུར་པ།
རྒྱལ་བུ་ཨལྒོའི་སྙན་དུ། བདེ་བར་གཤེགས་པའི་གསུང་གི་འོད་ཟེར་གྱིས། བློའི་པདྨོ་ཁ་ཕྱེ་ཞིང༌། སྡེ་སྣོད་དང་རྒྱུད་སྡེ་འཛིན་པའི་དགེ་སློང་འཕགས་པས་ཞུ་བ། རྒྱལ་བུ་སྐུ་ཁམས་བཟང་ཞིང་ཕྲིན་ལས་རྒྱ་ཆེ་ལ། རྒྱལ་པོ་འདི་དང་ཡང་ཐུགས་གཅུགས་པར་བཞུགས་པ་ཐོས་པས་ཡིད་སྤྲོ་བ་ཁྱད་པར་ཅན་སྐྱེས། མཇལ་ཞིང་གསུང་གླེང་བྱེད་པར་འདོད་པ་ལ་གནས་ཀྱིས་བསྐལ། འོན་ཀྱང་བསམ་པ་རྣམ་པར་དག་པས་སྨོན་ལམ་ཁྱད་པར་ཅན་འདེབས་ཤིང་མཆིས། སླད་མ་ཞུ་བའི་དོན་འགའ་ཞིག་ཚིགས་སུ་བཅད་དེ་ཞུ་བ། ཁྱོད་ཀྱིས་བདེ་འགྲོའི་དཔལ་འབྱོར་མཆོག་བརྙེས་པ། །
སྔ་མར་དགེ་བ་སྤྱད་པའི་འབྲས་བུ་ལགས། ། དེ་སླད་སླར་ཡང་བསོད་ནམས་བརྟན་བྱའི་ཕྱིར། ། གཅིག་ཏུ་དགེ་ལ་བརྩོན་པར་མཛད་པར་རིགས། ། ལྗོན་ཤིང་བཟང་པོ་ཇི་སྲིད་གནས་གྱུར་པ། ། དེ་སྲིད་མེ་ཏོག་འབྲས་བུ་དེ་ལས་འབྱུང༌། ། དེ་བཞིན་གཞན་ཕན་འབྲས་བུ་གང་ལགས་པ། ། ཁྱོད་འདྲ་བ་ལས་འབྱུང་བ་དེ་སླད་དུ། ། བསྲུང་བ་དམ་པའི་འཁོར་ཡུག་གིས་བསྐོར་ཞིང༌། ། དགེ་བར་སྤྱད་པའི་ཆབ་ཀྱིས་རབ་བརླན་ཏེ། ། ཉིད་ཀྱི་ཏིང་འཛིན་དགོངས་པའི་ཉིད་དྲོད་ཀྱིས། །
སྐུ་ཚེའི་རྩ་བ་ཀུན་ནས་བསྐྱང་དུ་གསོལ། ། མཁའ་ལ་འདུས་པའི་སྤྲིན་གྱི་ཆར་རྒྱུན་དང༌། ། ས་ཡི་མཐུ་ཡིས་ལོ་ཏོག་འབྲས་འབྱུང་ལྟར། ། མི་དབང་འདི་དང་ཁྱོད་ཐུགས་གཅུགས་པ་ལས། ། འགྲོ་བའི་དཔལ་འབྱུང་ཕྱིར་ན་དེ་ལྟར་དགོངས། ། བཟོ་བོ་དམན་པས་བསྒྲུབས་ཀྱང་རིན་ཆེན་རྒྱན། ། ཆེན་པོ་རྣམས་ཀྱིས་རྒྱན་དུ་སྲེལ་བ་ལྟར། ། ཚིག་འདི་བདག་གིས་བསྡེབས་ཀྱང་དམ་ཆོས་ལ། ། བརྟན་ནས་བགྱིས་སླད་དང་དུ་བཞེས་པར་མཛོད། ། ཡི་གེའི་རྟེན་དུ་བདག་གིས་རབ་ཏུ་གནས་པ་ལེགས་པར་བགྱིས་པའི་སྣ་ཚོགས་རྡོ་རྗེ་གཅིག་འབུལ་ཞིང་མཆིས།
ཕག་ལོ་ཟླ་བ་བཅུ་གཉིས་པའི་ཚེས་བཅུ་གཉིས་ལ་ཅོང་ཏོར་བྲིས།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
