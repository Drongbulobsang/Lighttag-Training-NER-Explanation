ས་སྐྱ་བཀའ་འབུམ།
པོད ༡༦༤
སོ་སོའི་སྒྲུབ་ཐབས།
༼ཉ༽ ༄༅། །སོ་སོའི་སྒྲུབ་ཐབས་བཞུགས།། ༄༅། །ཨོཾ་སྭ་སྟི། ཡི་དམ་ལྷ་ལ་ཕྱག་འཚལ་ལོ། ། སྤྱིའི་སྒྲུབ་ཐབས་བཞིན་བསྙེན་པ་ཡོངས་སུ་རྫོགས་ནས་སྒྲུབ་པ་དང་ལས་སྦྱོར་གྱི་དུས་ཀྱི་རྣལ་འབྱོར། ཕྱག་འཚལ་ཉེར་གཅིག་གི་མངོན་པར་རྟོགས་པ་རྣམས་ཀྱི་སྤྱིའི་མངོན་པར་རྟོགས་པ་ནི་འདི་ཡིན་ཏེ། ཚོགས་བསག་པའི་ཞིང་མདུན་གྱི་ནམ་མཁར་སྤྱན་དྲངས་ནས་མཆོད་པ་དང༌། ཡན་ལག་བདུན་པ་དང༌། ཚད་མེད་པ་བཞི་བསྒོམ་པ་སྟེ། བསོད་ནམས་ཀྱི་ཚོགས་བསག
ཡེ་ཤེས་ཀྱི་ཚོགས་བསག སྟོང་ཉིད་བསྒོམ། སྟོང་པའི་ངང་ལས་པདྨ་དང་ཉི་མ་ལ་སོགས་པའི་སོ་སོའི་གདན་གྱི་སྟེང་དུ་རང་རང་གི་ས་བོན་ཙམ་ལས་སྐད་ཅིག་གིས་དམ་ཚིག་སེམས་དཔའ་བསྐྱེད་པ་དང༌། སྐྱེ་མཆེད་དང༌། སྐུ་གསུང་ཐུགས་དང༌། ཡན་ལག་དྲུག་བྱིན་གྱིས་བརླབ་པ་དང༌། ཡེ་ཤེས་ཀྱི་འཁོར་ལོ་དགུག་གཞུག་བྱ་བ་དང༌། དབང་བསྐུར་བས་རང་རང་གི་རིགས་ཀྱི་བདག་པོའི་རྒྱས་གདབ་པ་སྟེ། རང་རང་གི་ས་བོན་ལས། རང་རང་གི་དམ་ཚིག་སེམས་དཔའ་བསྐྱེད་པའི་སྐུ་མདོག་དང༌།
ཕྱག་མཚན་དང༌། ཞལ་ཕྱག་གི་གྲངས་དང༌། གདན་དང༌། བཞུགས་ཚུལ་གྱི་ཁྱད་པར་དང༌། ཞི་ཁྲོ་དང༌། སྔགས་ཀྱི་ཁྱད་པར་རྣམས་སོ་སོའི་གཞུང་ནས་འབྱུང་བས་དེ་རྣམས་མ་གཏོགས་པའི་སྔོན་དུ་འགྲོ་བ་དང་མཇུག་གི་ཆོ་ག་རྣམས་ནི་སྤྱིའི་སྒྲུབ་ཐབས་དང་མཐུན་པས། འདིར་ཐོ་ཡིག་ཙམ་ལས་མ་བསྟན་པ་ཡིན་ནོ། ། གཞུང་སོ་སོའི་མི་གསལ་བ་རྣམས་ཅུང་ཟད་ཙམ་བརྗོད་པར་བྱ་སྟེ། དང་པོ་དེ་བཞིན་གཤེགས་པའི་རིགས་ཀྱི་སྒྲོལ་མ་ཨོཾ་སེར་པོ་ལས་པྃ་ཞེས་བའི་སྒྲ་འབྱུང་བའི་སྐད་ཅིག་མས་བསྐྱེད་པར་བྱས་ནས་རྣམ་པར་སྣང་མཛད་ཀྱིས་དབུར་བརྒྱན་པའོ། ། གཞུང་ལས།
རབ་ཏུ་དགའ་བའི་ཕྱག་རྒྱ་ཞེས་བྱ་བ་ནི། རྡོ་རྗེ་དྲིལ་བུ་བསྣོལ་ཏེ་ཐུགས་ཀར་འཛིན་པའོ། ། གཉིས་པ་གསུང་གི་རིགས་ནི་ཏཱ་ལས་བསྐྱེད་ནས་ཟླ་བའི་སྟེང་དུ་བཞུགས་པ་ནི་འོད་དཔག་མེད་ཀྱིས་དབུར་བརྒྱན་པའོ། ། དྲུག་པ་ན་པུསྟི་བསྣམས་ཞེས་བྱ་བ་ནི། ཤེས་རབ་ཀྱི་ཕ་རོལ་ཏུ་ཕྱིན་པའི་པུསྟིའོ། ། གསུམ་པ་རིན་པོ་ཆེའི་རིགས་ཀྱི་སྒྲོལ་མ་ནི་རེ་ལས་བསྐྱེད་པར་བྱའོ། ། བཞི་པ་ལས་ཀྱི་རིགས་ནི་ཏུ་ལས་བསྐྱེད་པར་བྱའོ། ། ལྔ་པ་གསུང་གི་རིགས་ནི་ཏཱ་ལས་སོ། ། དྲུག་པ་གསུང་གི་རིགས་ནི་རེ་ལས་སོ། ། བདུན་པ་རིན་པོ་ཆེའི་རིགས་ནི་ཏུ་ལས་སོ། །
སྐྱེ་གནས་ཀྱི་སྟེང་ན་ཞགས་པ་བསྣམས་པ་ཞེས་བྱ་བ་ནི་པདྨའོ། ། བརྒྱད་པ་ལས་ཀྱི་རིགས་ནི་རེ་ལས་སོ། ། དགུ་པ་ལས་ཀྱི་རིགས་ནི་སྭཱ་ལས་སོ། ། ཕྱག་དང་པོ་གཉིས་སྤྱི་བོར་རབ་ཏུ་དགའ་བའི་ཕྱག་རྒྱ་བཅིངས་པ་ཞེས་བྱ་བ་ནི་སྤྱི་བོར་པད་ཀོར་མཛད་པའོ། ། བཅུ་པ་རིན་པོ་ཆེའི་རིགས་ནི་ཧཱ་ལས་ཅུང་ཟད་ཁྲོ་བ་བསྐྱེད་པར་བྱའོ། ། བཅུ་གཅིག་པ་དེ་བཞིན་གཤེགས་པའི་རིགས་ནི་ཨ་ལས་སོ། ། བཅུ་གཉིས་པ་པདྨའི་རིགས་ནི་བྷྲཱུྃ་ལས་བསྐྱེད་པར་བྱའོ། ། བཅུ་གསུམ་པ་ལས་ཀྱི་རིགས་ནི་ཨ་ལས་སོ། ། ཕྱོགས་དང་མཚམས་སུ་མྱུ་གུ་འཛིན་པ་ཞེས་བྱ་བ་ནི། ཕྱོགས་མཚམས་བརྒྱད་དུ་བྃ་ལས་རཏྣའི་ལྗོན་ཤིང་བསམ་པར་བྱའོ། །
བཅུ་བཞི་པ་གསུང་གི་རིགས་ནི་ཏཱ་ལས་སོ། ། པུསྟི་བསྣམས་པ་ཞེས་པ་ཤེས་རབ་ཀྱི་ཕ་རོལ་ཏུ་ཕྱིན་པའི་པུསྟིའོ། ། བཅོ་ལྔ་པ་ཐུགས་ཀྱི་རིགས་ནི་ཨ་ལས་སོ། ། གཡོན་པ་སྙིང་པོ་དང་བཅས་པའི་ཕྱག་རྒྱ་ཞེས་པ་ནི་ཨུཏྤ་ལ་བསྣམས་པའོ། ། བཅུ་དྲུག་པ་ལས་ཀྱི་རིགས་ནི་ཤྃ་ལས་སོ། ། བཅུ་བདུན་པ་གསུང་གི་རིགས་ནི་ཏཱྃ་ལས་སོ། ། ཕྱག་དང་པོ་གཉིས་དགའ་བའི་ཕྱག་རྒྱ་དང་ལྡན་པ་ཞེས་པ་ནི། ཕྱག་གཉིས་ཐུགས་ཀར་འཁྱུད་པའི་སྟངས་སོ། ། སྤྱི་བོར་པད་ཀོར་ཕྱག་རྒྱ་མཛད་པའོ། ། བཅོ་བརྒྱད་པ་དེ་བཞིན་གཤེགས་པའི་རིགས་ནི་ཛ་ལས་སོ། །
བཅུ་དགུ་པ་ལས་ཀྱི་རིགས་ནི་ཙེ་ལས་སོ། ། ཉི་ཤུ་པ་རིན་པོ་ཆེའི་རིགས་ནི་ཕེཾ་ལས་བསྐྱེད་པར་བྱའོ། ། སྐུ་མདོག་ལ་སོགས་པ་ནི་སོ་སོའི་གཞུང་ཉིད་དུ་གསལ་ལོ། ། དབང་བསྐུར་ནས་རིགས་ཀྱི་བདག་པོ་ནི། རང་རང་གི་རིགས་ཀྱི་བདག་པོས་དབུར་བརྒྱན་པ་ཡིན་ནོ། ། སོ་སོའི་སྔགས་ནི་རང་རང་གི་འོག་ནས། རང་རང་གི་ལས་ཀྱི་ཚོགས་ནས་འབྱུང་བས་དེར་བལྟ་བར་བྱའོ། ། གོང་གི་ཆོ་ག་རྣམས་ནི་སྔར་ཉིད་དུ་བརྗོད་པར་བས་སོ། ། སྒྲུབ་ཐབས་སོ་སོའི་མངོན་པར་རྟོགས་པའི་བརྗེད་བྱང༌།། ཨི་ཐི།། །།
༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
