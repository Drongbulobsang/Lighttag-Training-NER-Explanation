ས་སྐྱ་བཀའ་འབུམ།
པོད ༣༡༢
ཡོན་ཏན་སྒྲོགས་པའི་ཚལ་ལ་བསྟོད་པ།
༼ན༽ ༄༅། །ཡོན་ཏན་སྒྲོགས་པའི་ཚལ་ལ་བསྟོད་པ་བཞུགས།། ༄༅། །འཇམ་པའི་དབྱངས་ལ་ཕྱག་འཚལ་ལོ། ། དོ་ཤལ་ཕྲེང་བ་སིལ་སིལ་སྒྲ་སྒྲོགས་ཤིང༌། ། ལྷ་བརྒྱའི་གཙུག་གིས་གང་གི་ཞབས་བཏུད་པ། ། འཇམ་མགོན་བླ་མའི་ཞབས་ལ་ཕྱག་འཚལ་ནས། ། སྒྲ་ཡི་ཚུལ་གྱིས་དོན་ལ་བསྟོད་པར་བྱ། ། དེ་ཡང་འདི་ལྟར་རྟོགས་པར་བྱ་སྟེ། བ་གོ་ར། ཞེས་བྱ་བ་ནི་ཉེ་བར་བསྒྱུར་བས་བསྒྱུར་ན།
བ་ནི་བ་ན་ལ། གོ་ནི་སྒྲའི་བསྟན་བཅོས་དག་ལས། ཨ་ཝརྞཎ་ཨུ་ཞེས་འབྱུང་བས་གུར་འགྱུར་ཞིང༌། དེ་ལ་རྐྱེན་ན་བྱིན་པས། གུ་ཎར་འགྱུར་ལ། ར་ནི་ར་ཎ་སྟེ། དེ་ལྟར་ན་ལེགས་པར་སྦྱར་བའི་སྐད་ལས། བ་ན། གུ་ཎ། ར་ཎ་ཞེས་བྱ་ལ།
བོད་ཀྱི་སྐད་ལ་ཡོན་ཏན་སྒྲོགས་པའི་ཚལ་ཞེས་བྱ་བར་འགྱུར་བས། དེ་དག་ཀྱང་སོ་སོའི་སྒྲ་ལས་སྒྲར་དྲངས་ཏེ། རྐྱེན་ཐ་དད་ཀྱིས་ཚིགས་སུ་བཅད་པར་བསྡེབས་ལ་བརྗོད་ཀྱིས་དང༌། མཁས་པ་རྣམས་གྱིས་རྣ་བ་བླགས་ཏེ་མཉན་པར་གསོལ་ལོ། ། ཡོན་ཏན་རྒྱ་མཚོའི་ཆུ་གཏེར་ལས་བྱུང་བའི། ། བཤེས་གཉེན་ཀུ་མུད་བརྩེ་བའི་ཟེའུ་འབྲུ་ཅན། ། བློ་གསལ་སྐྱེ་བོར་རིག་པའི་འབྱུང་གནས་པས། ། གཙུག་ལག་ཁང་འདི་མཁས་པའི་བསྟི་གནས་ཡིན། ། ངོ་མཚར་ཆོས་སྒྲ་གཎྜིའི་སྒྲ་སྒྲོགས་ཤིང༌། ། བློ་གསལ་སྐྱེ་བོ་རིགས་པའི་དགའ་སྟོན་ལ། །
འདུལ་བའི་སྒོ་འཛིན་ཀུན་དགའ་ར་བ་འདི། ། དྲི་མེད་ཆོས་སྒྲ་རྒྱུན་དུ་སྒྲོགས་པ་ཡིན། ། ཡིད་ཀྱི་གཞི་ལ་བྱ་བ་ཐམས་ཅད་འབྱུང༌། ། མ་རྨོངས་སྐྱེ་བོ་རིགས་པའི་ལོ་མ་ཅན། ། རྣམ་དག་ལུང་གི་འབྲས་བུ་སྟོང་ལྡན་པ། ། བློ་གསལ་ལྗོན་པའི་ཚལ་གྱིས་བརྒྱན་པ་ཡིན། ། དེ་ལྟར་ཁོ་བོས་སྒྲ་དོན་རབ་བརྟགས་ནས། ། ལེགས་པར་ཕྱེ་སྟེ་བསྒྱུར་བའི་དོན་འདི་ནི། ། ཡོན་ཏན་སྒྲོགས་པའི་གཙུག་ལག་ཁང་ཆེན་ཞེས། ། སྒྲ་ཡི་ཚུལ་གྱིས་དོན་འདི་རྟོགས་པར་བྱ། །
གཅིག་ལས་དུ་མ་དུ་མ་གཅིག་འགྱུར་ཞིང༌། ། དུ་མས་དུ་མ་གཅིག་ལས་གཅིག་གི་ཆ། ། རྐྱེན་དང་ཕྲད་ན་གཞན་ཡང་གཞན་འགྱུར་པ། ། ལུགས་འདི་གཞན་གྱིས་རྟོགས་ན་ངོ་མཚར་ཆེ། ། གྲགས་པ་རྒྱལ་མཚན་གསུང་གི་མན་ངག་གི ། རྗེས་སུ་འབྲངས་ཏེ་ཁོ་བོས་རབ་རྟོགས་པ། ། གསང་སྔགས་འཛིན་པ་ཀུན་དགའི་མིང་ཅན་གྱིས། ། ཡོན་ཏན་སྒྲོགས་པའི་ཚལ་ལ་བསྟོད་པ་ཡིན། ། བ་གོ་ར་ཞེས་བྱ་བའི་སྒྲ་ལས་དྲངས་པའི་བསྟོད་པ། ཤཱཀྱའི་དགེ་བསྙེན་ཀུན་དགའ་རྒྱལ་མཚན་དཔལ་གྱིས།
ལོ་ཉི་ཤུ་རྩ་གཉིས་ལོན་པའི་ཚེ་སྦྱར་བ་རྫོགས་སོ།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
