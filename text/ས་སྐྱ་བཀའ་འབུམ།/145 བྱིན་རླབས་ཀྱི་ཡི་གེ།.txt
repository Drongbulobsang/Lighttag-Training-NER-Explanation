ས་སྐྱ་བཀའ་འབུམ།
པོད ༡༤༥
བྱིན་རླབས་ཀྱི་ཡི་གེ།
༼ཉ༽ ༄༅། །བྱིན་རླབས་ཀྱི་ཡི་གེ་བཞུགས།། ༄༅། །དཔལ་བདེ་མཆོག་འཁོར་ལོ་ལ་ཕྱག་འཚལ་ལོ། ། ཚེས་བཅུ་ལ་སོགས་དུས་ཁྱད་པར་ཅན་གྱི་དུས་སུ། ཚེས་བཅུའི་མཆོད་པའི་རིམ་པ་ཇི་ལྟ་བ་བཞིན་དུ་བཤམ། བུམ་པ་གཅིག་ཆོ་ག་ཇི་ལྟ་བ་བཞིན་བཅས་ལ། ལས་ཐམས་ཅད་པ་བཟླས། མེ་ལོང་ལ་རྡོ་རྗེ་རྣལ་འབྱོར་མ་མཆོད་པའི་རྟེན་གྲུ་གསུམ་ཉིས་བརྩེགས་དང༌། དགའ་བ་འཁྱིལ་པ་གྲྭ་རྣམས་སུ་བྱ། དབུས་སུ་རྣལ་འབྱོར་མའི་སྙིང་པོ་གསེར་གྱི་སྨྱུ་གུས་བྲི།
ཡང་འབྲས་ཟན་ལ་ཏིང་ལོ་དྲི་མ་མ་ཤོར་བ་བྱ། དེ་ནས་ལྷའི་རྣལ་འབྱོར་རྫོགས་པར་བྱས་ལ། སངས་རྒྱས་ལ་མཆོད་པ་བྱ། དམ་ཚིག་ཅན་ལ་གཏོར་མ་སྦྱིན་པ་གཉིས་ཀ་དུས་གཅིག་བཏང་ལ། བར་འདིར་ཚོགས་ལ་རོལ་པར་བྱ། དེ་ནས་འཇིག་རྟེན་པ་གཤེགས་པར་བྱས་ལ། དེ་ནས་སློབ་མ་གདོང་གཡོགས་ཏེ། མཎྜལ་བྱས་ནས་འདུག་པ་ལ། བུམ་ཆུ་དང༌། ལས་ཐམས་ཅད་པའི་སྔགས་ཀྱིས་བསང༌།
དེ་ནས་སློབ་མ་རྡོ་རྗེ་རྣལ་འབྱོར་མར་གསལ་བའི་ལྟེ་བར། ཕག་མོ་མཚོན་གང་བ་ཅིག་བསམས་ལ། དེའི་ཆོས་འབྱུང་དུ་སྔར་གྱི་ལྟ་བུའི་འཁོར་ལོ་གཡོན་དུ་འཁོར་བར་བསམ། དཔྲལ་བར་དགའ་བ་འཁྱིལ་བ་གཡོན་སྐོར་དུ་འཁོར་བར་བསམ། དེ་ལ་དང་པོ་སློབ་མས་གསོལ་བ་གདབ་པ་ནི། སློབ་དཔོན་ཁྱོད་ཀྱིས་བདག་ལ་དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས། ཡོན་ཏན་ཕྲིན་ལས་ཐམས་ཅད་ཀྱི་དངོས་གྲུབ་དང༌། འཇིག་རྟེན་དང་འཇིག་རྟེན་ལས་འདས་པའི་དངོས་གྲུབ་རྣམས་སྩལ་ཞིང་བརྟན་པར་མཛད་དུ་གསོལ། ཞེས་ལན་གསུམ་གསོལ་བ་གདབ། དེ་ནས་སློབ་དཔོན་སློབ་མ་གཉིས་ཀས་རྡོ་རྗེ་ཕག་མོ་མར་མེའི་རྣམ་པ་ཧྲི་ལི་ལི་སོང་ཞིང་བྱོན་པར་བསམས་ལ།
མར་མེ་ཆུང་བ་དེ་འབར་བཞིན་དུ་སློབ་མའི་ཁར་གཞུག་གོ ། དེ་ནས་ལྟེ་བར་སྔར་བསྟན་པ་བཞིན་དུ་གནས་པར་བསམ་མོ། ། དེ་ནས་རྡོ་རྗེ་རྣལ་འབྱོར་མའི་སྙིང་པོ་ལན་གསུམ། བླ་མའི་རྗེས་སུ་བཟླས་ལ་སློབ་མའི་རྒྱུད་ལ་རྣལ་འབྱོར་མ་གནས་པ་ཡིན་པར་བསྟན་ལ། དེའི་བསྒོམ་བཟླས་ཆག་ཏུ་མི་རུང་བའི་གདམས་པ་བསྟན་ཏོ། ། དེ་ཡང་རྣལ་འབྱོར་བ་བརྩོན་འགྲུས་རབ་དང༌། འབྱོར་བ་རབ་ཀྱིས་ནི་ཚེ་འདི་ལ་རྡོ་རྗེ་རྣལ་འབྱོར་མ་དང་ཕྲད་ནས་མཁའ་སྤྱོད་དུ་འཁྱེར་ཏེ། བུད་མེད་ཁ་གདོང་དམར་བ། སྐྲ་སེར་ཞིང་གྲོལ་བ་དེ་ལྟ་བུ་དང་ཕྲད་ནས་བསྙེན་བཀུར་བྱས་པས་མཁའ་སྤྱོད་དུ་འཁྱེར་རོ། ། བརྩོན་འགྲུས་འབྲིང་ལ་སོགས་པ་ནི།
ལངྐ་ལི་ཡ་བྱ་བའི་ཤིང་སྦུབས་སྟོང་པར་ཡོད་པར་སིནྡྷཱུ་ར་བླུགས་ལ། དེ་དུར་ཁྲོད་དུ་སྦས་པ། ཚེས་གཅིག་ནས་བཅོ་ལྔའི་བར་དུ། ནུབ་རེ་ཞིང་དེའི་སྟེང་དུ་བཟླས་བསྒོམ་བྱ། དེ་ནས་བཏོན་ལ་རྫས་དེ་ཡང་ནས་ཡང་དུ་མཆོད་པ་རྒྱ་ཆེན་པོ་བྱས་ལ། དེ་ནས་དེས་དཔྲལ་བར་དགའ་བ་འཁྱིལ་པ་བྱས་ལ། དེ་ནས་འཁར་བ་ལ་ཨོཾ་ཚུགས་བྱས་ཏེ་གྲོང་རྣམས་སུ་འཁྱམས་པ་དང༌། བུད་མེད་གང་གི་དཔྲལ་བར་དགའ་བ་འཁྱིལ་པ་བྱུང་བ། དེའི་ཞབས་ལ་འཇུས་པས་དེས་མཁའ་སྤྱོད་དུ་འཁྱེར་རོ། ། བརྩོན་འགྲུས་དང་འབྱོར་བ་ཐ་མས་སྐྱེ་བ་ཕྱི་མ་ལ་རྣལ་འབྱོར་མ་དང་འཕྲད་ནས་མཁའ་སྤྱོད་དུ་འཁྱེར་རོ། །
ཚེས་བཅུ་རྣམ་པ་གཉིས་ལ་བུ་མོ་གཞོན་ནུ་མ་ལ་སྟོན་མོ་བྱ་བ་ཡང་དམ་ཚིག་གོ། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
