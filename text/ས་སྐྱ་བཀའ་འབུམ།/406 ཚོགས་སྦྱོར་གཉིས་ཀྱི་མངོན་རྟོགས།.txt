ས་སྐྱ་བཀའ་འབུམ།
པོད ༤༠༦
ཚོགས་སྦྱོར་གཉིས་ཀྱི་མངོན་རྟོགས།
༼པ༽ ༄༅། །ཚོགས་སྦྱོར་གཉིས་ཀྱི་མངོན་རྟོགས་བཞུགས།། ༄༅། །བླ་མ་འཇམ་དབྱངས་ལ་བཏུད་དེ། ། ཚོགས་སྦྱོར་མངོན་རྟོགས་བྲི་བར་བྱ། ། དེ་ནི་ཚོགས་ལམ་ཆེན་པོ་ལ་གནས་པའི་གང་ཟག་སྤྱི་བོ་བདེ་བ་ཆེན་པོའི་གནས་སུ་དགའ་བ་བཅུ་དྲུག་མངོན་དུ་བྱས་པས་བདེ་བ་རྒྱས་པའི་ཏིང་ངེ་འཛིན་ཐོབ་པ་ཡིན་པ་ལ། ཟག་བཅས་ཀྱི་བདེ་བ་ལ་ཟག་མེད་ཀྱི་བདེ་བར་རློམ། དེ་ལམ་གོང་མ་བསྒོམ་པའི་གགས་སུ་འགྲོ་བས། དེའི་གཉེན་པོར་ཡང་དག་པར་སྤོང་བ་བཞི་འཇུག་སྟེ། རགས་པ་རྒྱ་ཆེ་བ་ཕྱི་རྟེན་འབྲེལ་གྱི་ཡང་དག་པར་སྤོང་བ་བཞི་དང༌། ཕྲ་བ་ནང་རྟེན་འབྲེལ་གྱི་ཡང་དག་པར་སྤོང་བ་བཞིའོ། །
དང་པོ་ལ་དབང་བླང་བའི་ཡུལ། སྤྲུལ་སྐུ་ལས་རྣམ་པར་རྟོག་པ་ཐམས་ཅད་ཡང་དག་པར་སྤོང་བ། དབང་རང་གི་ངོ་བོ་ཚོགས་པའི་མིང་གིས་ཡ་གྱལ་ལ་བཏགས། ལེན་མཁན་གྱི་གང་ཟག་ཚོགས་ལམ་ཆེན་པོ་ལ་གནས་པའོ། ། དབང་བླང་བའི་རྟེན་དགེ་སོགས་པད་ཅན་བཅུ་གཉིས་མ་ལས་རྣམ་པར་རྟོག་པ་ཐམས་ཅད་སྤོང་བས་ཡང་དག་པར་སྤོང་བ་བཞིའོ། ། དེའང་བཞི་པ་རྟེན་ཅན་ལེན་པ་ཡིན་ཏེ། རིག་པའི་དབང་རེ་རེའི་གནས་སྐབས་ན་ཡང་སྤང་བྱ་སྤོང་ཚུལ་ལ་བསམས་ཏེ། སྐྱེ་བ་ལུགས་བྱུང་གི་དགའ་བ་བཞི། ཡོན་ཏན་སྐྱེ་ཚུལ་ལ་བསམས་ཏེ། ཐིམ་པ་ལུགས་བཟློག་གི་དགའ་བ་བཞིའོ། །
རང་རྡོ་རྗེ་སློབ་དཔོན་གྱི་དབང་གི་སྐབས་སུ། རྩ་གཡས་ཀྱི་ནུས་པ་ཐམས་ཅད་གཡས་རོ་མ་ལ་བསྡུ། གཡོན་གྱི་ནུས་པ་ཐམས་ཅད་རྐྱང་མ་ལ་བསྡུ། ཡི་གེའང་གཡས་ཀྱི་བསམ་གཏན་གྱི་ཨོཾ་ལ། གཡོན་གྱི་སྙིང་པོའི་ཨ་ལ། ཁམས་ཀྱང་གཡས་གཡོན་གྱི་ཉི་ཟླ་གཉིས་ལ། རླུང་ཐམས་ཅད་ལྡང་འཇུག་ལ་བསྡུ་ཞིང་རླུང་སེམས་ཀྱི་ནུས་པ་ཐམས་ཅད་ལྟེ་བའི་གནས་སུ་འཚོགས། དེ་ལས་དབུ་མའི་མདུད་པ་མེད་པ་སོར་བཞིའི་ཕྱི་ལོགས་ལ་དྲོད་དང་རྩེ་མོ། ནང་ལོགས་ལ། བཟོད་པ་དང་ཆོས་མཆོག་གི་རྟོགས་པ་སྐྱེ།
དེ་ཡང་ལྟེ་བའི་གནས་སུ་རླུང་སེམས་འཐབ། སོར་ཕྱེད་ཐུར་དུ་བསྐྱོད་པས་དྲོད་ཆུང་ངུ༌། ཕྱེད་དུ་བསྐྱོད་པས་དྲོད་འབྲིང་ངོ༌། ། ཕྱེད་བསྐྱོད་པས་ཆེན་པོའི་དྲོད་ཆུང་ངུ༌། ཕྱེད་བསྐྱོད་པས་ཆེན་པོ་དྲོད་ཚད་ཆེན་པོའོ། སྤང་བྱ་བཞི་ཆ་ཞི་ལ་བཞི་གསུམ་མ་ཞི། ཀུན་ནས་ཉོན་མོངས་པ་ལ་རྟེན་པའི་གཟུང་རྟོག་གོ ། ལམ་དུ་སློངས་ན་ཉན་ཐོས་ཀྱི་ལམ་ཆོད། གོལ་ན་འདོད་ཁམས་སུ་གོལ། སྐུ་བཞི་ལས་རྟོགས་པ་དང་ཤེས་རབ་ཐོབ་པས་ཆོས་སྐུའི་དབང༌།
དགའ་བ་བཞི་ལས་དགའ་བའི་ཡེ་ཤེས། ཡང་མཐེབ་སོར་ཕྱེད་ཐུར་དུ་བསྐྱོད་པས་རྩེ་མོ་ཆུང་ངུ༌། ཕྱེད་བསྐྱོད་པས་འབྲིང་པོ། ཕྱེད་བསྐྱོད་པས་ཆེན་པོའི་ཆུང་ངུ༌། ཕྱེད་བསྐྱོད་པས་ཆེན་པོའི་ཆེན་པོའོ། ། སྤང་བྱ་གཟུང་རྟོག་གཉིས་ཕྱེད་ཞི་ལ་ཕྱེད་མ་ཞི། འཛིན་རྟོག་གོ ། ལམ་དུ་སློངས་ན་རང་སངས་རྒྱས་ཀྱི་ལམ་ཆོད། ཞེན་ན་གཟུགས་ཁམས་སུ་གོལ། སྐུ་བཞི་ལས་ལོངས་སྐུའི་དབང༌།
དགའ་བ་བཞི་ལས་མཆོག་དགའི་ཡེ་ཤེས། དབུ་མའི་མར་སྣར་རླུང་སེམས་ཐམས་ཅད་ཕྱིན་པས་རྩེ་མོ་ཆེན་པོ་དངོས་སུ་འབྱུང༌། གནས་གསུམ་ཤུགས་ལས་འབྱུང་སྟེ། ནང་གི་སངས་རྒྱས་རྣམས་ཀྱི་ལམ་སྲིད་པའི་རྩེ་མོར་ཕྱིན་ཅིང་ཞེས་རྟེན་པས་ཤེས་གསུང༌། དབུ་མར་སེམས་རྟོག་མེད་ ལོག སེམས་འཕོས་པས་བཟོད་པས་ཞེས་པས་བཟོད་པ་ཆུང་ངུ་དངོས་སུ་འབྱུང༌། དེའང་རྩ་དབུ་མའི་ནང་ན་མར་མཐེབ་སོར་ཕྱེད་གྱེན་དུ་བསྐྱོད་པས་བཟོད་པ་ཆུང་ངུ༌། ཕྱེད་བསྐྱོད་པས་འབྲིང་པོ། ཕྱེད་བསྐྱོད་པས་ཆེན་པོའི་ཆུང་ངུ༌། ཕྱེད་བསྐྱོད་པས་ཆེན་པོའི་ཆེན་པོའོ། །
སྤང་བྱ་བཞི་གསུམ་ཞི་ལ་ལྔ་ཆ་མ་ཞི། གཟུང་རྟོག་གཉིས་དང་འཛིན་རྟོག་གོ ། ལམ་དུ་སློངས་ན་ཕ་རོལ་དུ་ཕྱིན་པའི་ལམ་ཆོད། ཞེན་ན་གཟུགས་མེད་དུ་གོལ། སྐུ་བཞི་ལས་སྤྲུལ་པའི་སྐུའི་དབང༌། དགའ་བ་བཞི་ལས་དགའ་བྲལ་གྱི་དགའ་བ། འཁོར་བའི་ཆོས་ལས་འདས་ཤིང༌། མྱ་ངན་ལས་འདས་པའི་ལམ་ཆོས་རྣམས་ཡོངས་སུ་རྫོགས་པས་ཆོས་རྣམས་ཀྱི་མཆོག་གོ ། ཞེས་པས་ཆོས་མཆོག་ཆེན་པོ་སངས་རྒྱས་སུ་འབྱུང༌། གནས་གསུམ་ཤུགས་ལས་འབྱུང་སྟེ་དེའང་མཐེབ་སོར་ཕྱེད་གྱེན་དུ་བསྐྱོད་པས་ཆོས་མཆོག་ཆུང་ངུ༌།
ཕྱེད་བསྐྱོད་པས་འབྲིང་པོ། ཕྱེད་བསྐྱོད་པས་ཆེན་པོའི་ཆུང་ངུ༌། ཕྱེད་བསྐྱོད་པས་ཆེན་པོའི་ཆེན་པོའོ། ། སྤང་བྱ་གཟུང་འཛིན་མཐའ་བདུན་སྤངས། གོལ་ས་མེད། གསང་སྔགས་ཀྱི་ལམ་ཆོད། སྐུ་བཞི་ལས་ངོ་བོ་ཉིད་ཀྱི་སྐུའི་དབང༌། དགའ་བ་བཞི་ལས་ལྷན་སྐྱེས། ཁམས་འདུས་པ་ཐ་མ་ལ་མདོར་བསྟན་པ། སྤྲུལ་སྐུ་ལས་དབང་གསུམ་གྱི་རྗེས་ལ་ཕྱུང་ཞིང་ཞེས་པ།
དགེ་སོགས་པས་རྒྱས་པར་བཤད། ཆོས་མཆོག་ཆེན་པོ་སྦྱར་ཏེ་མཇུག་བསྡུ་བ་གསུམ་གཉིས་སུ་གསུངས། སྤྱིར་ལམ་ཐམས་ཅད་ལྷག་མཐོང་ཟུང་དུ་འཇུག་པ་ལས་སྐྱེ་ཞིང་བྱེ་བྲག་ཏུ་གསང་སྔགས་པས་ལམ་ལུས་ལ་བགྲོད་པས་གསང་གནས་ཀྱི་ཨྃ་དུ་རླུང་སེམས་འདུས་པ་ལས་ཉེར་བསྡོགས་ཡིད་ལ་བྱེད་པ་བདུན་གྱི་ཉམས་སྐྱེ་སྟེ། དེའང་མཚན་ཉིད་རབ་ཏུ་རིག་པ། མོས་པ་ལས་བྱུང་ཞིང༌། གནས་དང༌། དབེན་པ། དགའ་བ་སྡུད་པ་སྤྱོད་པ་ས། སྦྱོར་བ་ས། འབྲས་བུ་ཡིད་ལ་བྱེད་པའོ། །
ལྟེ་བའི་བསམ་ གཏན་གྱི་ཨཾ་དུ་རླུང་སེམས་འདུས་ན་རྟོག་པ་མེད་ལ། སྤྱོད་པ་ཙམ་གྱི་ཏིང་ངེ་འཛིན། ཡང་ཚངས་རིས་པ་སོགས་རྟེན་དཀྱིལ་འཁོར་བཞིའི་གནད་ཀྱིས་བསམ་གཏན་དང་པོ་ན་བཞིའོ། ། སྙིང་གར་དགའ་བ་དང་བཅས་ཤིང་བདེ་བ་དང་བཅས་པའི་ཏིང་ངེ་འཛིན་བདེ་ཆེན་སོགས་བསམ་གཏན་གཉིས་པ་ན་བཞིའོ། ། མགྲིན་པར་དགའ་བ་མེད་ཅིང་བདེ་བ་ཙམ་གྱི་ཏིང་ངེ་འཛིན། དགེ་བ་ལ་སོགས་བསམ་གཏན་གསུམ་པ་ན་བཞིའོ། ། སྤྱི་བོར་བཏང་སྙོམས་ཡོངས་སུ་དག་པའི་ཏིང་ངེ་འཛིན་སྤྲིན་མེད་འོད་སོགས་བསམ་གཏན་བཞི་པ་ན་བཞིའོ། ། དེ་ཡང་དགའ་བ་རེ་རེ་ལ་བཞི་བཞི་ཡོད་པ་དང༌། འབྱུང་ཆུང་བཅུ་དྲུག་གི་གནད་ཀྱིས་གཟུགས་མེད་སྐྱེ་མཆེད་རིགས་བཞི་ལ་ཡང་བཅུ་དྲུག་ཏུ་འགྲོ་གསུང༌། མདོར་ན་བསམ་གཏན་གྱི་ཨཾ་དུ་རླུང་སེམས་འདུས་པ་ལས་ཞི་གནས་སྐྱེ།
སྙིང་པོའི་ཨར་རླུང་སེམས་འདུས་པ་ལས་ལྷག་མཐོང་སྐྱེ། ཟུང་འཇུག་གི་ཧཱུྃ་དུ་རླུང་སེམས་འདུས་པ་ལས། ཞི་གནས་དང་ལྷག་མཐོང་ཟུང་དུ་འཇུག་པའི་ཉམས་སྣང་སྐྱེའོ། ། ཐུན་མོང་མ་ཡིན་པའི་མན་ངག་གི་ཚོགས་སྦྱོར་གཉིས་ཀྱི་མངོན་པར་རྟོགས་པ། བླ་མ་ཆོས་ཀྱི་རྒྱལ་པོས་སྦྱར་བ་རྫོགས་སོ།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
