ས་སྐྱ་བཀའ་འབུམ།
པོད ༦༣༥
ལོ་བདག་ཉི་ཤུའི་རྩིས།
༼བ༽ ༄༅། །ལོ་བདག་ཉི་ཤུའི་རྩིས་བཞུགས།། ༄༅། །ཨོཾ་སྭ་སྟི་སིདྡྷཾ། མཁྱེན་པས་ཤེས་བྱ་ཀུན་གཟིགས་ནས། ། བརྩེ་བས་གཞན་ལ་སྟོན་མཛད་པ། ། སྟོན་པ་མཆོག་ལ་ཕྱག་འཚལ་ནས། ། ལོ་ཡི་བདག་པོའི་རྩིས་བཤད་བྱ། ། བསིལ་ཟེར་ཅན་ལ་ཞི་བ་སོགས། ། འདས་པ་བསྲེས་པ་ལོ་དག་ཡིན། ། དེ་ཉིད་མེས་བསྣུན་ཆུ་བོ་སྦྱིན། །
རིས་ཕྱེའི་ལྷག་མ་ལོ་བདག་གཟའ། ། གང་ཞིག་ལོ་ཡི་བདག་པོར་ནི། ། ཚ་ཟེར་བྱེད་པར་གྱུར་པ་ན། ། དེ་ཚེ་འབྲུ་དཀོན་ནགས་ཚལ་དང༌། ། ཀླུ་དང་ལྟེང་ཀ་སྐམ་པ་དང༌། ། སྦྲུལ་སོགས་སྲོག་ཆགས་གདུག་པས་འཚེ། ། ཚད་སོགས་ཡམས་ཀྱི་ནད་འབྱུང་ཞིང༌། ། སྨན་རྣམས་སྟོབས་དང་མི་ལྡན་ལ། ། དགུན་ནི་ཉི་མས་ལྷག་པར་གདུང༌། ། སྤྲིན་རྣམས་ཆར་དང་མི་ལྡན་ཞིང༌། །
ནམ་མཁའ་ཟླ་བ་རྒྱུ་སྐར་རྣམས། ། མདངས་དང་བྲལ་བར་གྱུར་པ་དང༌། ། དཀའ་ཐུབ་ལྡན་པ་ལྷག་པར་སྡུག ། ཡུལ་དབུས་དམག་གིས་འཁྲུག་པར་འགྱུར། ། ཟླ་བ་བདག་པོར་གྱུར་པའི་ཚེ། ། སྨན་རྣམས་བཅུད་དང་ལྡན་པ་དང༌། ། མཁའ་ལ་སྤྲིན་སྡུད་ཆར་འབེབས་ཤིང༌། ། ཆུ་ཀླུང་ལྟེང་ཀ་ལྷག་པར་འཕེལ། ། ནགས་ཚལ་མེ་ཏོག་ལོ་ཏོག་རྒྱས། ། བཞོན་རྣམས་འོ་མ་རྒྱས་པ་དང༌། །
གཞོན་ནུ་རྣམས་ནི་རྩེ་ཞིང་རོལ། ། མི་བདག་བྱམས་པས་ཡུལ་འཁོར་སྐྱོང༌། ། མིག་དམར་བདག་པོར་གྱུར་བའི་ཚེ། ། མེ་ཡི་སྟོབས་ནི་ཆེར་འཕེལ་བས། ། ནགས་དང་གྲོང་སོགས་སྲེག་པར་བྱེད། ། མི་རྣམས་དབུལ་པོར་འགྱུར་བ་དང༌། ། རྐུན་མ་ལྷག་པར་འཕེལ་འགྱུར་ཞིང༌། ། ཡུལ་འགར་ཆར་པ་ལྷག་པར་འབབ། ། ལ་ལར་ཐན་པས་གདུང་བར་བྱེད། ། འབྲུ་རྣམས་ལེགས་པར་སྨིན་གྱུར་ཀྱང༌། །
གློ་བུར་རྐྱེན་གྱིས་ཉམས་པར་བྱེད། ། མཁྲིས་པའི་ནད་ནི་འཕེལ་བར་འགྱུར། ། འཐབ་རྩོད་རབ་ཏུ་མང་བ་དང༌། ། རྒྱལ་པོས་ཡུལ་འཁོར་བཏང་སྙོམས་འདོར། ། གཟའ་ལྷག་ལོ་བདག་གྱུར་པའི་ཚེ། ། རིག་པ་རྣམ་པ་སྣ་ཚོགས་ཀྱིས། ། འཇིག་རྟེན་རྒྱས་པར་འགྱུར་བ་དང༌། ། མི་རྣམས་དུལ་བར་གནས་པ་དང༌། ། ལོ་ཐོག་རྩི་ཐོག་རྒྱས་པ་དང༌། ། བརྟུལ་ཞུགས་ལྡན་པས་བསྙེན་བཀུར་ཐོབ། །
རྒྱལ་པོ་རྣམས་ཀྱི་སྟོབས་འཕེལ་ཞིང༌། ། འགྲོ་བ་ཆོས་བཞིན་སྤྱོད་པར་འགྱུར། ། ཕུར་བུ་ལོ་བདག་གྱུར་པའི་ཚེ། ། མཆོད་སྦྱིན་གཉིས་ནི་རྣམ་པར་འཕེལ། ། དགེ་སྦྱོང་བྲམ་ཟེས་གྲགས་པ་ཐོབ། ། ལྷ་རྣམས་འཇིག་རྟེན་སྐྱོང་བར་བྱེད། ། འབྲུ་དང་རྩི་ཤིང་རྒྱས་པ་དང༌། ། རྟ་དང་གླང་པོ་བ་ལང་སོགས། ། བཞོན་པ་ཐེག་པ་འཕེལ་བ་དང༌། ། ཆར་ཆུ་དུས་སུ་འབབ་འགྱུར་ཞིང༌། །
བློ་ལྡན་རིག་པ་རྒྱས་པར་འགྱུར། ། པ་སངས་ལོ་བདག་གྱུར་པ་ན། ། རྒྱལ་རིགས་བཟང་པོའི་སྟོབས་འཕེལ་བས། ། གདུག་པའི་སེམས་ལྡན་འཇོམས་པར་བྱེད། ། སྐྱེ་བོ་ནད་མེད་བདེ་བར་གནས། ། ཚོང་པ་རྣམས་ཀྱི་ནོར་རྒྱས་ཤིང༌། ། འགྲོན་པོ་ཇི་སྙེད་བདེ་བར་འགྱུར། ། སྦྲུམ་མ་རྣམས་ནི་བདེ་བར་བཙའ། ། རིན་པོ་ཆེ་རྣམས་འཕེལ་བར་འགྱུར། ། སྤེན་པ་ལོ་བདག་གྱུར་པའི་ཚེ། །
དགྲ་དང་ཆོམ་ཀུན་གདོན་རྣམས་ཀྱིས། ། ཡུལ་འཁོར་ཚེ་བར་བྱེད་པ་དང༌། ། ནོར་ཕྱུགས་དང་བྲལ་ནད་སོགས་ཀྱིས། ། མི་རྣམས་འཆི་བ་མང་བ་དང༌། ། དུས་མ་ཡིན་པའི་རླུང་གིས་ནི། ། ས་དང་ནམ་མཁའི་མདངས་འཕྲོག་ཅིང༌། ། ཆར་མེད་ཆུ་བོ་འགྲིབ་པར་སྣང༌། ། ཉི་མ་ཟླ་བ་མི་གསལ་ཞིང༌། ། ལ་ལར་ལོ་ཐོག་རྣམས་མི་སྐྱེ། ། ལ་ལར་སྐྱེས་པ་ཉམས་པར་འགྱུར། །
བུད་མེད་བུ་ཡི་ནད་ཀྱིས་འཆི། ། བུ་ཚ་བཙས་པ་ཕལ་ཆེར་ཡང༌། ། དབང་པོ་གཙང་བར་མི་འགྱུར་རོ། ། དེ་ལྟར་ལོ་བདག་ཤེས་བྱས་ནས། ། ངན་པར་སྣང་ལ་འབྱུང་བའི་ཚེ། ། དགེ་སྦྱོང་བྲམ་ཟེ་རྣམས་ཀྱིས་ནི། ། མཆོད་སྦྱིན་སྦྱིན་སྲེག་ཆོ་ག་བརྩམས། ། བདག་གིས་ལོ་བདག་རྩིས་བཤད་པས། ། བདག་གཞན་བདག་མེད་དོན་རྟོགས་ནས། ། བདག་དང་བདག་གིར་འཛིན་གྲོལ་བའི། །
བདག་ཉིད་ཆེན་པོ་བདག་ཐོབ་ཤོག ། ལོ་བདག་གི་རྩིས་ཉི་ཤུ་རྩ་གཉིས་པ་ཞེས་བྱ་བ། འཕགས་པས་སྦྱར་བའོ།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
