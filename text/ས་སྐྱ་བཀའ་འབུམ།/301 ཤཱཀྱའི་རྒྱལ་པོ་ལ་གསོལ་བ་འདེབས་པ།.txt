ས་སྐྱ་བཀའ་འབུམ།
པོད ༣༠༡
ཤཱཀྱའི་རྒྱལ་པོ་ལ་གསོལ་བ་འདེབས་པ།
༼ན༽ ༄༅། །ཤཱཀྱའི་རྒྱལ་པོ་ལ་གསོལ་བ་འདེབས་པ་བཞུགས།། ༄༅། །བླ་མ་དང་འཇམ་པའི་དབྱངས་ལ་གུས་པས་ཕྱག་འཚལ་ལོ། ། གང་ཞིག་བྱང་ཆུབ་ཤིང་དབང་དྲུང་དུ་བདུད་སྡེ་དཔུང་བཅས་ས་དང་མཁའ་ལ་ཀུན་ཁྱབ་ཅིང༌། ། རྡོ་རྗེ་མདུང་ཐུང་དང་ནི་འཁོར་ལོ་མེ་དང་རི་དང་གངས་རིའི་ཕྲེང་བས་ཆར་འབེབས་པ། ། རྫུ་འཕྲུལ་རྣམ་པར་འཕྲུལ་བྱེད་སྟོབས་ལྡན་མེ་ཏོག་མདའ་ཅན་བྱང་ཆུབ་བཟློག་ཕྱིར་བརྩོན་པ་ན། ། བྱམས་པའི་ཐུགས་ཀྱིས་ལེགས་པར་ཕམ་མཛད་རྫོགས་པའི་སངས་རྒྱས་གང་བརྙེས་དེ་ལ་མགོས་ཕྱག་འཚལ། ། ཁྱོད་ཀྱིས་གཞན་གྱི་དོན་སླད་དུ། ། བསམ་དང་སྦྱོར་བ་ཕུན་ཚོགས་པས། ། བྱང་ཆུབ་དམ་པར་ཐུགས་བསྐྱེད་ཚེ། །
ས་ཡང་རྣམ་པ་དྲུག་ཏུ་གཡོས། ། སྦྱིན་དང་ཚུལ་ཁྲིམས་ལེགས་བསྒྲུབས་ཤིང༌། ། བཟོད་དང་བརྩོན་འགྲུས་གོམས་པར་མཛད། ། བསམ་གཏན་ཤེས་རབ་མཐར་ཕྱིན་པས། ། ཕ་རོལ་ཕྱིན་རྫོགས་ཁྱོད་ཕྱག་འཚལ། ། འགྲོ་མགོན་དང་པོ་བལྟམས་པ་ན། ། འཇིག་རྟེན་མཁས་པ་ཐམས་ཅད་དགའ། ། བདུད་རྣམས་ཤིན་ཏུ་དོགས་པ་སྐྱེས། ། མུ་སྟེགས་བྱེད་པ་མཐའ་དག་སྐྲག ། དེ་སླད་ཁྱོད་ཀྱི་བསྟན་པ་ནི། །
ཉི་མའི་འོད་བཞིན་ཕྲིན་ལས་མངའ། ། རྣམ་པ་ཀུན་དུ་མི་བསླུ་བའི། ། རྩ་ལག་ཁྱོད་ལ་བདག་སྐྱབས་མཆི། ། ཁྱོད་ཀྱི་གསུང་རབ་སེང་གེའི་སྒྲ། ། ལྷར་བཅས་འཇིག་རྟེན་བསྒྲགས་པ་ན། ། ཚངས་དང་ཁྱབ་འཇུག་ལྐུགས་པར་གྱུར། ། ལྷ་ཡི་བླ་མ་ཝ་ལྟར་ཞུམ། ། ཐུབ་པ་རྐང་མིག་གྲོག་མཁར་དང༌། ། དྲང་སྲོང་རྒྱས་པ་གནས་འཇོག་སོགས། ། གྲགས་པ་ཐོབ་པ་དེ་དག་ཀུན། །
ཆོས་ཀྱིས་ཕམ་མཛད་ཁྱོད་ལ་འདུད། ། ཁྱོད་ཀྱིས་བྱང་ཆུབ་མཆོག་བརྙེས་ནས། ། འགྲོ་བའི་དོན་མཛད་ངོ་མཚར་ཆེ། ། སྲིད་པའི་སྲེད་ལས་མ་གྲོལ་བར། ། སྐུ་སྲོག་བཏང་བས་བ་སྤུ་ལྡང༌། ། ཉིད་ཀྱི་སྐུ་སྲོག་མི་གཟིགས་པར། ། ཁྱེད་ལ་ཕན་པར་བྱའོ་ཞེས། ། མགོན་མེད་བདག་ཅག་རྗེས་གཟུང་བ། ། མགོན་པོ་ཁྱོད་ལ་བདག་སྐྱབས་མཆི། ། རྒྱལ་བས་བདུད་སྡེ་བཏུལ་བ་དང༌། །
མུ་སྟེགས་མ་ལུས་ཕམ་མཛད་དང༌། ། ཉན་ཐོས་སློབ་མ་གྲངས་མེད་བཀྲོལ། ། རྒྱལ་སྲས་དམ་པ་ལུང་བསྟན་མཛད། ། དེ་འདྲའི་ལེགས་ཚོགས་མཐོང་བ་རྣམས། ། ཁྱོད་ཀྱི་ཡོན་ཏན་དོན་གཉེར་བས། ། བྱང་ཆུབ་སླད་དུ་འཇུག་པ་བདག ། སླར་ཡང་ཁྱོད་ལ་བདག་སྐྱབས་མཆི། ། ཁྱོད་ཀྱི་སྲས་ནི་འཇམ་པའི་དབྱངས། ། སློབ་མ་ཤ་ར་དྭ་ཏིའི་བུ། ། བྱམས་པ་རྒྱལ་ཚབ་དམ་པར་མཛད། །
སེམས་ཤེས་སུ་ཞིག་ཐེ་ཚོམ་ཟ། ། ཁྱོད་ཀྱི་ཡོན་ཏན་སྨོས་ཅི་འཚལ། ། སྲས་ཀྱི་ཡོན་ཏན་མཐོང་བས་ཁུམས། ། སྐྱ་རེངས་ཤར་བའི་གཟི་བརྗིད་ཀྱིས། ། པདྨོའི་གཉེན་གྱི་འོད་ཟེར་གོ ། ཇི་ལྟ་བ་དང་ཇི་སྙེད་ཆོས། ། ཁྱོད་ཀྱིས་རྣམ་པ་ཀུན་བརྙེས་པས། ། བཞེད་པའི་ཕྲིན་ལས་དོན་བཞིན་དུ། ། གྲུབ་པ་ཁྱོད་ལ་བདག་ཕྱག་འཚལ། ། དེ་ལྟར་འགྲོ་པའི་བླ་མ་ཤཱཀྱའི་རིགས། །
བུ་རམ་ཤིང་པའི་གདུང་རྒྱུད་ལས་འཁྲུངས་པ། ། བཅོམ་ལྡན་རྫོགས་པའི་སངས་རྒྱས་བསྟོད་པ་ཡིས། ། འགྲོ་བས་ཀུན་མཁྱེན་མྱུར་དུ་ཐོབ་པར་ཤོག ། བཅོམ་ལྡན་འདས་ཤཱཀྱའི་རྒྱལ་པོ་ལ་གསོལ་བ་འདེབས་པའི་ཚིགས་སུ་བཅད་པ་བཅོ་ལྔ་པ། དཔལ་ལྡན་ས་སྐྱ་པཎྜྀ་ཏས་ལྷ་སའི་གཙུག་ལག་ཁང་དུ་སྦྱར་བའོ།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
