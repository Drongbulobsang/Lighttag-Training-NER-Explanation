ས་སྐྱ་བཀའ་འབུམ།
པོད ༣༤༤
ཕྱག་རྒྱ་ཆེན་པོ་ཡན་ལག་བདུན་ལྡན་གྱི་རྩ་བ།
༼ན༽ ༄༅། །ཕྱག་རྒྱ་ཆེན་པོ་ཡན་ལག་བདུན་ལྡན་གྱི་རྩ་བ་བཞུགས།། ༄༅། །བླ་མ་དམ་པའི་ཞབས་ལ་ཕྱག་འཚལ་ལོ། ། ཆོས་ཀུན་ཉེ་བར་ཞི་བ་ཅན། ། དེ་ལ་ཡོད་མེད་སྤྲོས་པ་མེད། ། སྤྲོས་པ་ཉེ་བར་གཅོད་མཛད་པ། ། སྤྲོས་བྲལ་ཁྱོད་ལ་ཕྱག་འཚལ་ལོ། ། སྲིད་པའི་ཆུ་བོ་འདུས་པ་ཡི། ། སྡུག་བསྔལ་རྒྱ་མཚོ་འདི་ལ་མཐའ། ། རྣམ་པ་ཀུན་ཏུ་མ་མཐོང་ནས། །
མགོན་མེད་བདག་ཅག་སུ་ལ་སྐྱབས། ། དལ་བ་འབྱོར་པའང་ཐོབ་དཀའ་ཞིང༌། ། སངས་རྒྱས་བསྟན་པ་ཕྲད་པ་དཀའ། ། བླ་མ་བཟང་དང་ཕྲད་དཀའ་ཞིང༌། ། དེ་ཡི་གསུང་རབ་འཛིན་པ་དཀའ། ། སེམས་ཡོད་རྣམས་ཀྱིས་འདི་ཡི་དོན། ། ཡིད་ཆེས་པ་ཡི་དད་པས་སོ། ། འདི་དོན་རྟོགས་པས་འཇིག་རྟེན་གྱི། ། རྣམ་པར་རྟོག་པ་ཐམས་ཅད་ལྡོག ། འཇིག་རྟེན་རྣམ་རྟོག་མ་ལོག་པའི། །
ཆོས་པ་བཟང་ཡང་སྲིད་རྩེ་ཡིན། ། དཀོན་མཆོག་གསུམ་ལ་མ་ལྟོས་པའི། ། གང་ཟག་བཟང་ཡང་མུ་སྟེགས་ཡིན། ། ཐབས་དང་ཤེས་རབ་མི་ལྡན་པའི། ། སྟོང་ཉིད་རྟོགས་ཀྱང་དགྲ་བཅོམ་ཡིན། ། དེ་ལྟར་རྟོགས་ནས་ལམ་ངན་པའི། ། ཡིད་ལ་བྱེད་པ་ཀུན་སྤངས་ཏེ། ། འཁོར་འདས་གཉིས་ལས་རྣམ་གྲོལ་བའི། ། ཐམས་ཅད་མཁྱེན་པ་བསྒྲུབ་པར་བྱ། ། འཁོར་བའི་ཉེས་དམིགས་དྲན་བྱ་ཞིང༌། །
དབེན་པའི་གནས་སུ་འདུག་པ་ཡིས། ། ཕྱི་ཡི་གཡེང་བ་ཐམས་ཅད་སྤང༌། ། ལོངས་སྤྱོད་ཀུན་ལ་ཆོག་ཤེས་པས། ། ནང་གི་གཡེང་བ་སྤོང་བར་འགྱུར། ། ཐོག་མར་སྐྱབས་འགྲོ་ཁྱད་པར་ཅན། དེ་ནས་བྱང་ཆུབ་སེམས་ལ་འབད། ། དབང་བཞི་ལེགས་པར་ཐོབ་པ་དང༌། ། ཚོགས་གཉིས་མྱུར་དུ་རྫོགས་པའི་རྒྱུ། ། སྐུ་གཉིས་མངོན་དུ་བྱེད་པའི་ཐབས། ། རིམ་པ་གཉིས་ཀྱི་ཏིང་འཛིན་བསྒོམ།
དེ་ནས་དེ་ཡི་ཡེ་ཤེས་ནི། ། ཕྱག་རྒྱ་ཆེན་པོ་གོམས་པར་བྱ། ། ཡོད་དང་མེད་པ་ལ་སོགས་པ། ། དངོས་པོའི་གནས་ལུགས་དེ་ལ་མེད། ། བསྒོམ་བྱ་སྒོམ་བྱེད་ལ་སོགས་པ། ། བསྒོམ་པར་བྱ་བ་ཡོད་མ་ཡིན། ། སེམས་ལ་ངོ་བོ་མ་གྲུབ་པས། ། སེམས་ཀྱི་ངོ་སྤྲོད་ག་ལ་ཡོད། ། ཚིག་གི་ཡུལ་ལས་འདས་པའི་ཕྱིར། ། བརྗོད་པར་བྱ་བ་ཅི་ཡང་མེད། །
རྣམ་རྟོག་མེད་པའི་ཆོས་རྣམས་ལ། ། སེམས་ཀྱི་རྣམ་གཡེང་གང་ཡང་མེད། ། དམ་པའི་དོན་དུ་དེ་ལྟར་ཡིན། ། དེ་ཉིད་ཤེས་པའི་གང་ཟག་གིས། ། དེ་ནས་འཁོར་འདས་བསྲེ་བའི་ཕྱིར། ། སྤྲོས་བཅས་དང་ནི་སྤྲོས་མེད་དང༌། ། ཤིན་ཏུ་སྤྲོས་པ་མེད་པ་ཡི། ། སྤྱོད་པ་གསུམ་པོ་རྒྱུད་སྡེ་ལས། ། ཇི་སྐད་གསུངས་བཞིན་འབད་པས་བསྒྲུབ། ། དེ་ཡི་རྟེན་ཅིང་འབྲེལ་འབྱུང་བའི། །
ནང་གི་ས་ལམ་ཀུན་བགྲོད་ནས། ། རྡོ་རྗེ་འཛིན་པའི་ས་དགེ་བ། ། བཅུ་གསུམ་པ་ནི་ཚེ་འདིར་ཐོབ། ། ཁྱོད་སྔོན་ལེགས་པར་སྤྱད་པའི་རྒྱུས། ། བླ་མ་དམ་པ་མཉེས་བྱས་པས། ། སེམས་ཀྱི་དེ་ཉིད་རྟོགས་པར་གསལ། ། འོན་ཀྱང་འདི་ཡང་རྟོགས་པར་མཛོད། ། དགེ་བ་འདི་དང་དགེ་བ་གཞན། མ་ལུས་གཅིག་ཏུ་བསྡོམ་བྱས་ནས། ། སེམས་ཅན་ཀུན་གྱི་དོན་བསྒྲུབ་ཕྱིར། །
རྫོགས་པའི་སངས་རྒྱས་མྱུར་ཐོབ་ཤོག ། དཔལ་ས་སྐྱ་པཎྜི་ཏས་གུས་པས་གསོལ་བ་འདེབས་པའི་ངོར་གོ་བདེ་བར་སྦྱར་བའོ།། །། སརྦ་མ་ངྒ་ལཾ།། དགེ་འོ།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
