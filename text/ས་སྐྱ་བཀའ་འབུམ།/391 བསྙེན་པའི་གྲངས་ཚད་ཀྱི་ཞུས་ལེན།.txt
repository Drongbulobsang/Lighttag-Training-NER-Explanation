ས་སྐྱ་བཀའ་འབུམ།
པོད ༣༩༡
བསྙེན་པའི་གྲངས་ཚད་ཀྱི་ཞུས་ལེན།
༼པ༽ ༄༅། །བསྙེན་པའི་གྲངས་ཚད་ཀྱི་ཞུས་ལེན་བཞུགས།། ༄༅། །ཨོཾ་སྭ་སྟི་སིདྡྷཾ། དཔལ་ལྡན་བླ་མའི་ཞབས་ལ་ཕྱག་འཚལ་ལོ། ། དད་པས་དྲི་བར་བྱེད་པ་གང་ཡིན་པ། ། དེ་ཡི་ལན་འགའ་བརྗོད་པར་བྱ་ཡིས་དང༌། ། རབ་ཏུ་འདུན་པས་རྣ་བ་བླགས་ཏེ་ཉོན། ། དགྱེས་རྡོར་གྱི་བསྙེན་པ་ལ་སྙིང་པོ་ལ་འབུམ་ཕྲག་བརྒྱད་ཅུ་རྩ་དྲུག་བཟླས་ནས། རྩ་སྔགས་འབུམ་ཕྲག་བརྒྱད་བཟླས་ནས། གྲངས་ཀྱི་བསྙེན་པ་རྫོགས་པ་ཡིན་པས།
དཀྱིལ་འཁོར་གྱི་ཆོ་ག་ལ་སོགས་པ་ཐམས་ཅད་ལ་འཇུག་པར་དབང་ཞིང༌། ཕྲིན་ལས་ཐམས་ཅད་ལ་འཇུག་ཏུ་རུང་བ་ཡིན། ཉེ་སྙིང་ལ་སྒོས་སུ་བསྙེན་པ་མི་དགོས། རྡོ་རྗེ་གྲི་གུག་གི་ཆོ་ག་ལ་སོགས་པ་ཁོ་རང་གི་ལས་སྦྱོར་བྱེད་ན་དགོས་པ་ཡིན། སྙིང་པོ་རྐྱང་པའི་བསྙེན་པ་སོང་བས་དཀྱིལ་འཁོར་གྱི་ཆོ་ག་ལ་འཇུག་ཏུ་རུང་བར་མངོན་ཏེ། དཀྱིལ་འཁོར་བདག་པོའི་བཟླས་པ་འབུམ། ། ཞེས་དམིགས་ཀྱིས་བསལ་བར་མཛད་པ་ཡིན། གོ་རིམ་སྙིང་པོའི་རྗེས་ལ་རྩ་སྔགས་བྱེད་པ་ཡིན། རྣམ་འཇོམས་ཀྱི་སྙིང་པོ་ལ་ལོགས་སུ་བཟླས་པའི་ལག་ལེན་མེད། ཡང་སྙིང་གི་ཚད་འབུམ་ཕྲག་བཅུ་ཡིན།
གཟུངས་རིང་གི་གྲངས་འབུམ་ཕྲག་བཞི་ཡིན། རྩ་སྔགས་སྙིང་པོ་ཉེ་སྙིང་གསུམ། ། གྲིལ་བའང་དེ་ལས་གཞན་པ་མེད། ། དཀྱིལ་འཁོར་དྲན་རྫོགས་སུ་བསྒོམས་པ་དེ། སྤྱིར་གང་ཟག་གིས་ཏིང་ངེ་འཛིན་ལ་བརྟན་པ་ཐོབ་ནས་བསྒོམ་རྒྱུ་ཡིན། འོན་ཀྱང་ལས་དང་པོའི་ཡང་ཐུན་གྲངས་ཁ་སྐོང་བ་ལ་བསྒོམ་དུ་རུང་བ་ཡིན། རྣལ་འབྱོར་བླ་མེད་ཀྱི་བསྙེན་པ་ལ་གནས་དུས་ངེས་པར་བརྒྱ་རྩའི་ངེས་པ་མེད། ཕྲེང་བའི་གྲངས་ཇི་ཙམ་ཡོད་པའི་སྐོར་རེའང་བསྙེན་པའི་གྲངས་སུ་བརྩིར་བཏུབ། རྣལ་འབྱོར་གྱི་རྒྱུད་མན་ཆད་ལ་གནས་གཅིག་ཏུ་དུས་གཅིག་རྒྱུན་གཅིག་ལ་རྫོགས་པར་དགོས་པར་བཤད། དེ་ལྟར་བསམ་པ་དག་པས་དྲིས་པའི་ལན། །
བཏབ་པ་དེ་ཡི་དགེ་བས་དྲི་བ་པོའི། ། བསམ་པ་ཐམས་ཅད་ཆོས་བཞིན་ཡོངས་རྫོགས་ནས། ། མཐར་ཐུག་རྫོགས་པའི་སངས་རྒྱས་ཐོབ་པར་ཤོག། །། ཡང་སྙིང་པོའི་བསྙེན་པ་བྱེད་པའི་དུས་སུའང་དཀྱིལ་འཁོར་རྫོགས་པར་བསྒོམས་ནས་བྱས་ན་བསོད་ནམས་ཆེ་བས་རྫོགས་པར་བསྒོམས་ལ་གྱིས། ། དེ་ལྟར་བླ་མ་གོང་མ་རྣམས་ཀྱི་ཕྱག་ལེན། དཔའ་བོ་གཅིག་པ་བསྒོམས་ནས་བྱེད་པ་དེ་དཀྱིལ་འཁོར་རྫོགས་པར་བསྒོམ་པ་ལ་དམིགས་པ་མི་གསལ་གྱིས་དོགས་པ་ལ་དགོངས་པ་ཡིན། གཙོ་བོ་དང་འཁོར་གྱི་བསྙེན་པའི་གོ་རིམ་ལ་གཙོ་བོ་ལ་སྟོང་ཕྲག་རེ་སོང་ནས་འཁོར་གྱི་བརྒྱ་ཕྲག་རེ་ཟློས་པའམ། གཙོ་བོའི་བརྒྱ་ཕྲག་རེ་སོང་ནས་འཁོར་གྱི་ཉི་ཤུ་རྩ་བཞི་ཟློས་པ་གང་བདེ་འབྲེལ་པ་ཅན་དུ་གྱིས། ཕྱག་གཉིས་པའི་བསྙེན་པ་གྲངས་ཚད་འབུམ་ཕྲག་བཅུ་གསུམ་བརྒྱད་འགྱུར་ཡིན་གསུང༌། བླ་མ་ཆོས་ཀྱི་རྒྱལ་པོའི་གསུང་ངག་ཡི་གེར་མཛད་པའོ།། །།
༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
