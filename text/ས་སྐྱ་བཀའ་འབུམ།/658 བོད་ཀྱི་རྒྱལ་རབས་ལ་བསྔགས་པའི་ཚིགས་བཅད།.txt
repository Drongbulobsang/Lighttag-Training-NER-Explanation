ས་སྐྱ་བཀའ་འབུམ།
པོད ༦༥༨
བོད་ཀྱི་རྒྱལ་རབས་ལ་བསྔགས་པའི་ཚིགས་བཅད།
༼བ༽ ༄༅། །བོད་ཀྱི་རྒྱལ་རབས་ལ་བསྔགས་པའི་ཚིགས་བཅད་བཞུགས།། ༄༅། །ཨོཾ་སྭ་སྟི་སིདྡྷཾ། གང་གིས་སྲིད་གསུམ་རྒྱ་མཚོའི་རྒྱན་གྱུར་རྒྱལ་པོའི་པདྨོ་རབ་ཏུ་རྒྱན་ལྡན་པ། ། ལྷག་པའི་ཚུལ་ཁྲིམས་ཏིང་འཛིན་དྲི་ཞིམ་སྤོས་ངད་ལྡན་པས་ཀུན་ནས་བརྟེན་གྱུར་དེའི། ། དམ་ཆོས་བདུད་རྩིའི་རྒྱུན་འཛག་པ་ཡིས་བློ་གྲོས་ལུས་རྟས་སྦྲང་རྩི་བྱེད་པའི་ཚོགས་བཅས་པ། ། དཀོན་མཆོག་གསུམ་མཚོན་སྐུ་གསུང་ཐུགས་ལྡན་བླ་མའི་ཚོགས་ཀྱིས་ཁྱོད་ལ་རྟག་ཏུ་སྐྱོང་གྱུར་ཅིག ། བསོད་ནམས་བྱེ་བའི་ཚོགས་ལས་ཉེ་བར་བསྒྲུབས་པའི་དཔལ་གྱི་རི་བོ་མཐོན་པོར་བརྟེན། ། རི་དྭགས་རྒྱལ་པོ་སེང་གེ་ལྟ་བུར་གཅིག་པུས་དགྲ་བོའི་ཚོགས་འཇམ་ཇིང་གིར་གན། ། སྟོབས་ལྡན་དེ་སྲས་ཡེ་ག་གན་ཏེ་དེ་ཡི་གཅུང་པོ་དེ་ལའི་སྲས་ཐུ་བོ། །
འབྱོར་ལྡན་མོ་མགོ་རྒྱལ་པོ་ཞེས་གྲགས་དེ་རྗེས་གཉིས་པ་རྒྱལ་པོ་གན་ཉིད་དེ། ། གང་གི་རྟ་རྨིག་རབ་ཏུ་གཡོ་བ་རླུང་གིས་བསྐྱོད་པའི་སྤྲིན་གྱི་ཤུགས་ལྡན་ཞིང༌། ། གོ་མཚོན་རབ་ཏུ་གསལ་བའི་འོད་ཟེར་ཕྱོགས་བཅུར་འཕྲོས་པས་གློག་གི་སྣང་བ་འཕྲོག ། འབྲུག་སྒྲ་ཟིལ་གནོན་རྔ་ཆེན་སྒྲ་ཡིས་དགྲ་བོ་བརྟེན་པ་རབ་ཏུ་འཇོམས་བྱེད་པའི། ། འདི་ཡིས་མཁའ་ལ་རྒྱུ་བའི་གནོད་སྦྱིན་དཔུང་ཚོགས་དག་ཀྱང་ཀུན་ནས་རབ་ཏུ་གནོན། ། ལྷ་མིན་མིན་ཡང་ལྷ་ཡི་དབང་པོའི་དཔལ་ལ་འགྲན་པའི་མཐུ་བཟོད་པ། ། འབྱོར་པ་རྒྱ་ཆེན་དེ་དག་རྣམས་ཀྱི་འཛམ་བུའི་གླིང་གི་རྒྱལ་ཁམས་ཕལ་ཆེ་བ། ། ཁབ་ལེན་རྡོ་ཡིས་ལྕགས་ཕྱེའི་ཚོགས་བཞིན་ཉེ་བར་བསྡུས་ཏེ་ཀུན་ནས་གནས་གྱུར་པས། ། མི་དབང་འཁོར་ལོས་སྒྱུར་རྒྱལ་སྙམ་ནས་སྙིགས་མའི་དུས་འདི་ལ་ནི་སོམ་ཉིར་གྱུར། ། སྤྱན་རས་གཟིགས་མགོན་ཐུགས་རྗེས་བདག་ཉིད་དེས་སྤྲུལ་འགྲོ་ལ་རྣམ་པར་སྣང་མཛད་པ། །
སྲོང་བཙན་སྒམ་པོར་མཚན་གསོལ་དེ་ཡི་གདུང་འཛིན་བློ་གྲོས་གསལ་སླད་འཇམ་པའི་དབྱངས། ། འགྲོ་ལ་ཁྲི་སྲོང་སྡེ་བཙུན་ཞེས་གྲགས་དཔལ་ལྡན་ལག་ན་རྡོ་རྗེའི་མཐུས་བྱུང་བ། ། ཕྱོགས་ལས་རྣམ་རྒྱལ་ཁྲི་གཙུག་སྡེ་བཙན་གང་དེ་དགྲ་བོ་རྣམས་ཀྱི་ཟུག་རྔུར་གྱུར། ། རིགས་གསུམ་མགོན་པོའི་གདུང་གི་བརྒྱུད་འཛིན་དེ་སླད་ཁྱོད་ནི་ཤེས་རབ་སྟོབས་ལྡན་ཞིང༌། ། གཞན་ལ་བརྩེ་བའི་ལྷག་བསམ་དང་ལྡན་ཆོས་ཀྱི་རྒྱལ་པོ་ཨ་ཤོ་ཀ་ཙ་ལ། ། ཐུབ་པའི་བསྟན་པ་སྐྱེ་དགུའི་རྩ་ལག་གཅིག་པུ་མིག་འབྲས་ལྟ་བུར་བསྲུང་མཛད་པ། ། དེ་ཕྱིར་ཆོས་སྐྱོང་འཇིག་རྟེན་སྐྱོང་ཉིད་དེ་ལས་གཞན་དུ་ཁྱོད་ཀྱི་བྱ་བ་ཅི། ། ཆོས་བསྲུང་བ་ཡིས་བདག་བསྲུང་ཞིང༌། ། གཞན་དོན་བསྒྲུབ་པས་རང་གི་དོན། ། གྲུབ་པ་ཆོས་ཀྱི་ལུགས་འཚལ་བ། །
ཁྱོད་ལ་གསོལ་ཀྱང་ཅི་ཞིག་འཚལ།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
