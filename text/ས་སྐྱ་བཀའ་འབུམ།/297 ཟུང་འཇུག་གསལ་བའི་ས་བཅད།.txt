ས་སྐྱ་བཀའ་འབུམ།
པོད ༢༩༧
ཟུང་འཇུག་གསལ་བའི་ས་བཅད།
༼ན༽ ༄༅། །ཟུང་འཇུག་གསལ་བའི་ས་བཅད་བཞུགས་སོ།། ༄༅། །བླ་མ་དང་འཇམ་པའི་དབྱངས་ལ་ཕྱག་འཚལ་ལོ། ། སློབ་དཔོན་སྒྲ་གཅན་འཛིན་གྱིས་མཛད་པའི་ཟུང་དུ་འཇུག་པ་གསལ་བའི་དཀྱིལ་འཁོར་གྱི་ཆོ་ག་ལ་དོན་གསུམ་སྟེ། ཀླད་ཀྱི་དོན་དང༌། གཞུང་གི་དོན་དང༌། མཇུག་གི་དོན་ཏོ། ། བར་པ་ལ་གཉིས་ཏེ། ཐུན་མོང་གི་ཐེག་པས་རྒྱུད་སྦྱང་བ་དང༌། ཐུན་མོང་མ་ཡིན་པའི་ཆོ་གས་སྨིན་པར་བྱ་བའོ། །
དེ་ལ་གཉིས་ཏེ། སློབ་མས་གསོལ་བ་གདབ་པ་དང༌། སློབ་དཔོན་གྱིས་དབང་བསྐུར་བའོ། ། དེ་ལ་གཉིས་ཏེ། རང་བཟོ་སྤངས་པའི་ཕྱིར་ལུང་གིས་བསྒྲུབ་པ་དང༌། ལུང་དང་མི་འགལ་བར་ཆོ་ག་བཤད་པའོ། ། དང་པོ་ལ་གཉིས་ཏེ། བདེ་བར་གཤེགས་པའི་ལུང་གིས་བསྒྲུབ་པ་དང༌། སློབ་དཔོན་འཕགས་པའི་གསུང་གིས་བསྒྲུབ་པའོ། ། ལུང་དང་མི་འགལ་བར་ཆོ་ག་བཤད་པ་ལ་གཉིས་ཏེ།
ལྷག་པར་གནས་པ་དང༌། དངོས་གཞིའི་བྱ་བའོ། ། དང་པོ་ལ་གཉིས་ཏེ། མཚམས་སྦྱར་བའི་ཚུལ་གྱིས་བདག་གི་རྣལ་འབྱོར་དང༌། དུས་ཀྱི་ངེས་པས་སྟ་གོན་ལ་འཇུག་པ་དངོས་སོ། ། དེ་ལ་གཉིས་ཏེ། བུམ་པ་དང་ལྷ་ཐུན་མོང་གི་སྟ་གོན་དང༌། སློབ་མ་སྟ་གོན་དུ་གནས་པ་དངོས་སོ། ། དང་པོ་ལ་གཉིས་ཏེ། བུམ་པ་བཅའ་བ་དང༌།
བྱིན་གྱིས་བརླབ་པའོ། ། དང་པོ་ལ་ལྔ་སྟེ། བུམ་པའི་རྒྱུ་དང༌། མཚན་ཉིད་དང༌། གྲངས་དང༌། མཚན་མ་དང༌། བཅུད་གཞུག་པའོ། ། གཉིས་པ་བྱིན་གྱིས་བརླབ་པ་ལ་གཉིས་ཏེ། བུམ་པ་དང་ཐུན་མོང་དུ་ལྷ་བྱིན་གྱིས་བརླབ་པ་དང༌། བུམ་པ་བྱེ་བྲག་ཏུ་བྱིན་གྱིས་བརླབ་པའོ། །
དོན་གཉིས་པ་སློབ་མ་སྟ་གོན་ལ་གཉིས་ཏེ། སློབ་མ་དང་སློབ་དཔོན་གྱི་མཚན་ཉིད་བསྟན་པའི་སྒོ་ནས་མཚམས་སྦྱར་བ་དང༌། ཆོ་ག་ལ་འཇུག་པའི་བྱ་བ་དངོས་བསྟན་པའོ། ། དེ་ལ་གཉིས་ཏེ། སློབ་མས་གསོལ་བ་གདབ་པ་དང༌། སློབ་དཔོན་གྱིས་ཆོ་གས་བསྒྲུབ་པའོ། ། དེ་ལ་བཅུ་གཉིས་ཏེ། མྱ་ངན་ལ་འདས་པའི་བསམ་པ་བསྐྱེད་པ་དང༌། ནང་གི་དབང་བསྐུར་བ་དང༌། གསང་སྔགས་ལ་སྤྲོ་བ་བསྐྱེད་པ་དང༌།
ཐུན་མོང་མ་ཡིན་པའི་སྡོམ་པ་གཟུང་བ་དང༌། བར་དུ་གཅོད་པ་བསྲུངས་ཏེ་མཆོད་པ་དང༌། སོ་ཤིང་དོར་ཏེ་ལྟས་བརྟག་པ་དང༌། ཁ་དག་པའི་ཕྱིར་འཐོར་འཐུང་སྦྱིན་པ་དང༌། རྨི་ལམ་བརྟག་པའི་ཕྱིར་ཀུ་ཤ་གཏད་པ་དང༌། བར་ཆད་བསལ་བའི་ཕྱིར་སྲུང་སྐུད་གདགས་པ་དང༌། སྡིག་པ་སྦྱང་བའི་ཕྱིར་བྱིན་གྱིས་བརླབས་པའི་ཆུ་བླུད་པ་དང༌། སྤྲོ་བ་བསྐྱེད་པའི་ཕྱིར་ཆོས་བཤད་པ་དང༌། དགེ་མི་དགེ་མཚོན་པའི་ཕྱིར་རྨི་ལམ་ལ་བརྟག་པའོ། ། སྤྱི་དོན་གཉིས་པ་དངོས་གཞིའི་བྱ་བ་ལ་གཉིས་ཏེ།
སློབ་དཔོན་བདག་ཉིད་ཀྱི་བྱ་བ་དང༌། སློབ་མའི་བྱ་བའོ། ། དང་པོ་ལ་ལྔ་སྟེ། བདག་གི་རྣལ་འབྱོར་དང༌། སློབ་མ་བསྲུང་བ་དང༌། དཀྱིལ་འཁོར་བསྒྲུབ་པ་དང༌། སློབ་དཔོན་བདག་ཉིད་འཇུག་པ་དང༌། མཁྱེན་པར་གསོལ་བའོ། ། གཉིས་པ་སློབ་མའི་བྱ་བ་ལ་གཉིས་ཏེ། དཀྱིལ་འཁོར་དུ་གཞུག་པ་དང༌།
དབང་བསྐུར་བའོ། ། དང་པོ་ལ་གཉིས་ཏེ། ཡོལ་བའི་ཕྱི་རོལ་དུ་འཇུག་པ་དང༌། ནང་དུ་འཇུག་པའོ། ། དང་པོ་ལ་བཞི་སྟེ། བུམ་པའི་ཆུས་བསངས་ཏེ་གདོང་བཅིང་བ་དང༌། སློབ་མས་ཡོན་ཕུལ་ཏེ་བླ་མ་རྣམ་སྣང་དུ་བསྐྱེད་པ་དང༌། མེ་ཏོག་ཕྲེང་བ་གཏད་དེ་དྲིས་ལན་གདབ་པ་དང༌། སྡོམ་པ་ཐམས་ཅད་བསྡུས་ཏེ་གཟུང་བའོ། ། གཉིས་པ་ནང་དུ་འཇུག་པ་ལ་དྲུས་ཏེ།
སློབ་མས་ཕྱག་བཞི་བཙལ་བ་དང༌། སློབ་དཔོན་གྱིས་དམ་ལ་གཞག་པ་བཞི་བྱ་བ་དང༌། བྱིན་གྱིས་བརླབ་པའི་ཕྱིར་ཡེ་ཤེས་དབབ་པ་དང༌། དངོས་གྲུབ་ཀྱི་སྐལ་བ་བརྟག་པའི་ཕྱིར་བར་སྣང་གི་ཁ་དོག་བལྟ་བ་དང༌། དཀྱིལ་འཁོར་དེ་བསྟན་པའི་ཕྱིར་བདེན་པ་བརྗོད་པ་དང༌། རིགས་ངེས་པར་བྱ་བའི་ཕྱིར་མེ་ཏོག་དོར་བའོ། ། སྤྱི་དོན་གཉིས་པ་དབང་བསྐུར་བ་ལ་བཞི་སྟེ། བུམ་པ་དང༌། གསང་བ་དང༌། ཤེས་རབ་ཡེ་ཤེས་དང༌།
དབང་བཞི་པའོ། ། དང་པོ་ལ་གཉིས་ཏེ། བུམ་པའི་དབང་ཇི་ལྟར་བསྐུར་བ་དང༌། དེ་དག་གི་མཇུག་བསྡུ་བའོ། ། དང་པོ་ལ་དགུ་སྟེ། ཕྲེང་བ་དང༌། ཆུ་དང༌། རྫོགས་པའི་སངས་རྒྱས་དང༌། རྡོ་རྗེ་དང༌། དྲིལ་བུ་དང༌།
མེ་ལོང་དང༌། མིང་དང༌། སློབ་དཔོན་དང༌། རྗེས་སུ་གནང་བའོ། ། དང་པོ་ལ་བཞི་སྟེ། སྔགས་དང་བཅས་པའི་ཕྲེང་བས་སྤྱི་བོར་དབང་བསྐུར་བ་དང༌། མིག་བྱིན་གྱིས་བརླབས་ཏེ་གདོང་གཡོགས་བཀྲོལ་བ་དང༌། དཀྱིལ་འཁོར་དང༌། ལྷའི་དེ་ཁོ་ན་ཉིད་བསྟན་པ་དང༌། ལུས་དང་རྡུལ་ཚོན་གྱི་དཀྱིལ་འཁོར་ངོ་སྤྲད་པའོ། །
གཉིས་པ་ཆུས་དབང་བསྐུར་བ་ལ་གསུམ་སྟེ། ཁྲུས་ཀྱིས་དཀྱིལ་འཁོར་ཇི་ལྟར་བྲི་བ་དང༌། སློབ་མས་གསོལ་བ་གདབ་པ་དང༌། བཀྲ་ཤིས་སྔོན་དུ་འགྲོ་བས་དབང་བསྐུར་བའོ། ། གསུམ་པ་རྫོགས་པའི་སངས་རྒྱས་ལ་བཞི་སྟེ། མཚམས་སྦྱར་བ་དང༌། རྡོ་རྗེ་སློབ་དཔོན་གྱིས་རྡོ་རྗེའི་གླུ་བརྗོད་པ་དང༌། སློབ་མས་དཀྱིལ་འཁོར་དང་བླ་མ་ལ་བསྐོར་བ་བྱ་བ་དང༌། ཅོད་པན་གྱིས་དབང་བསྐུར་བ་དངོས་སོ། ། དྲུག་པ་མེ་ལོང་ལ་གཉིས་ཏེ།
མ་རིག་པའི་ལིང་ཏོག་བསལ་བའི་ཕྱིར་ཐུར་མ་དང༌། རང་བཞིན་མེད་པར་ཤེས་པར་བྱ་བའི་ཕྱིར་མེ་ལོང་དངོས་སོ། ། བདུན་པ་མིང་ལ་གཉིས་ཏེ། ཇི་ལྟར་དབང་བསྐུར་བ་དང༌། མིང་གི་རྣམ་གྲངས་དངོས་སོ། ། བརྒྱད་པ་རྡོ་རྗེ་སློབ་དཔོན་ལ་གསུམ་སྟེ། སྔོན་དུ་འགྲོ་བ་མཚན་མའི་དབང་དང༌། དངོས་གཞི་ཕྱིར་མི་ལྡོག་པ་རྡོ་རྗེ་སློབ་དཔོན་གྱི་དབང་དང༌། མཇུག་བསྡུ་བའི་ཚུལ་གྱིས་དབང་གི་དགོས་པ་བསྟན་པའོ། ། དགུ་པ་རྗེས་སུ་གནང་བ་ལ་བཞི་སྟེ།
ཕྲིན་ལས་ཐམས་ཅད་ལ་དབང་འབྱོར་པར་རྫས་སུ་གནང་བ་དང༌། རྡོ་རྗེའི་བརྟུལ་ཞུགས་སྦྱིན་པ་དང༌། འཚང་རྒྱ་བར་ལུང་བསྟན་པ་དང༌། སྲིད་པར་མི་ལྟུང་བར་དབུགས་དབྱུང་བའོ། ། སྤྱི་དོན་གཉིས་པ་གསང་བའི་དབང་ལ་གསུམ་སྟེ། གང་ལ་དབང་བསྐུར་བའི་གང་ཟག་དང༌། ཇི་ལྟར་དབང་བསྐུར་བའི་ཆོ་ག་དང༌། དེ་ལྟར་བསྐུར་བའི་འཐད་པའོ། ། དོན་གསུམ་པ་ཤེས་རབ་ཡེ་ཤེས་ལ་གསུམ་སྟེ། ཤེས་རབ་ཕྱག་རྒྱ་གཏད་པ་དང༌།
ཇི་ལྟར་བྱིན་གྱིས་བརླབ་པ་དང༌། སྦྱོར་བའི་ཡེ་ཤེས་ངོས་གཟུང་བའོ། ། དབང་བཞི་པ་ལ་བཞི། བཞི་པའི་དོན་ངོས་གཟུང་བ་དང༌། དེའི་ཡེ་ཤེས་ངོས་གཟུང་བ་དང༌། དེ་ལ་ལོག་པར་རྟོག་པ་དགག་པ་དང༌། སློབ་མའི་མོས་པས་ཚིག་གི་དབང་བསྐུར་བའོ། ། དང་པོ་ལ་གཉིས་ཏེ། ཟུང་འཇུག་རྟོགས་ན་བཞི་པར་འགྱུར་བ་དང༌། འོད་གསལ་རྟོགས་པ་གསུམ་པ་ཡིན་པ་དང༌།
དེས་ན་དགོས་པའི་སྒོ་ནས་བཞི་པར་བཞག་པའོ། ། དོན་གཉིས་པ་ངོས་གཟུང་བ་ལ་གསུམ་སྟེ། ཉམས་མྱོང་དེ་དཔེའི་ཡེ་ཤེས་སུ་བསྟན་པ་དང༌། ཟུང་འཇུག་རྟོགས་པ་ལ་འོད་གསལ་ཤེས་དགོས་པ་དང༌། དེ་ལུང་དུ་མས་བསྒྲུབ་པའོ། ། དོན་གསུམ་པ་ལོག་རྟོག་དགག་པ་ལ་གཉིས་ཏེ། ལོག་རྟོག་དགོད་པ་དང༌། རིགས་པ་དང་ལུང་གིས་དགག་པའོ། ། སློབ་མའི་མོས་པས་ཚིག་གི་དབང་བསྐུར་བ་ལ་གཉིས་ཏེ། ཚིག་གིས་དབང་བསྐུར་བའི་གང་ཟག་དང༌།
གང་ཟག་དེས་ཤེས་པར་བྱ་བ་མི་རྟོག་པའོ། ། སྤྱི་དོན་གསུམ་པ་མཇུག་གི་དོན་ལ་གཉིས་ཏེ། བརྩམས་པའི་དགེ་བ་བསྔོ་བ་དང༌། བརྩམས་པའི་རྒྱུ་མཚན་བསྟན་པའོ། ། སྡེ་སྣོད་འཛིན་པ་བློ་གྲོས་རབ་གསལ་པ། ། བདག་ཉིད་ཆེན་པོ་གྲགས་པ་དཔལ་བཟང་པོས། ། བསྐུལ་ཕྱིར་འདི་ནི་ཀུན་དགའ་རྒྱལ་མཚན་དཔལ། ། བཟང་པོས་དཔལ་ལྡན་ས་སྐྱར་བཀོད་པ་ཡིན།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
