ས་སྐྱ་བཀའ་འབུམ།
པོད ༥༤༨
ཡང་འཇམ་དབྱངས་ལ་བསྟོད་པ།
༼བ༽ ༄༅། །ཡང་འཇམ་དབྱངས་ལ་བསྟོད་པ་བཞུགས།། ༄༅། །ན་མོ་མཉྫུ་གྷོ་ཥཱ་ཡ། རྣམ་པ་སྣ་ཚོགས་ལོ་འདབ་ཀྱིས་བཀྲ་ཟེ་འབྲུའི་ཕྲེང་ལྡན་རྩ་བ་བརྟན་ཞིང་རབ་རྒྱས་ཆུ་སྐྱེས་ལྟེ་བ་ལ། ། མུན་པ་མུན་ནག་ཚང་ཚིང་རབ་སེལ་ཆུ་ཤེལ་ལས་གྲུབ་ཆེས་འཕྲོ་འབར་བའི་རི་བོང་ཅན་གྱི་གདན་སྟེང་དུ། ། ཀུན་ཏུ་མཛེས་པའི་སྐུ་མངའ་གསེར་སྦྱངས་མདོག་མཚུངས་ལང་ཚོ་རབ་རྒྱས་རིན་ཆེན་གྱིས་སྤྲས་ཟུར་ཕུད་ལྔ་དང་ལྡན། ། མི་ཤེས་ཤེས་མཛད་ཤེས་རབ་རལ་གྲི་ཨུཏྤ་ལ་བསྣམས་རྫུ་འཕྲུལ་དུ་མས་རབ་རྩེན་འཇམ་དབྱངས་ལ་ཕྱག་འཚལ། ། གང་ཐུགས་རང་བཞིན་ནམ་མཁའ་བཞིན་དུ་གདོད་ནས་རྣམ་དག་སྲིད་དང་ཞི་ལ་གཉིས་སུ་མེད་པར་རྟག་ཏུ་བཞུགས་ཀྱང༌། ། རྣམ་འཕྲུལ་དཔག་མེད་རིན་ཆེན་ལས་གྲུབ་སྐུ་ཡི་དཀྱིལ་འཁོར་སྨོན་ལམ་རླུང་གིས་དག་སྣང་མཁའ་ལ་ལེགས་རྒྱུ་ཞིང༌། ། ལེགས་བཤད་གསུང་འོད་རྣམ་འཕྲུལ་དུ་མའི་ཁ་དོག་གིས་བརྒྱན་སྐད་ཅིག་གཅིག་ལའང་ཕྱོགས་ཕྱོགས་ཀུན་ཏུ་རབ་བཀྱེ་བས། །
མི་ཤེས་མུན་སེལ་ཤེས་རབ་པདྨོ་རྣམ་པར་རྒྱས་བྱེད་བློ་མཆོག་འཇམ་དབྱངས་སྐྱེ་དགུའི་སྒྲོན་མ་བདག་སྐྱབས་མཆི། ། སྤྲིན་བྲལ་མཁའ་ལ་ཉི་མའི་དཀྱིལ་འཁོར་ལྷང་དེར་གནས་ལྟར་གང་གིས་ཐུགས། ། སྒྲིབ་གཉིས་དང་བྲལ་ཕྱོགས་ལས་རྣམ་རྒྱལ་མཚན་དང་དཔེ་བྱད་འབར་འི་སྐུ། ། རྣམ་པ་སྣ་ཚོགས་སྤྲུལ་པའི་འོད་ཀྱིས་གདུལ་བྱའི་ཡིད་འཕྲོག་བཅོམ་ལྡན་འདས། ། དང་པོའི་སངས་རྒྱས་གཞོན་ནུའི་ཚུལ་འཆང་འཇམ་པའི་དབྱངས་ལ་ཕྱག་འཚལ་ལོ།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
