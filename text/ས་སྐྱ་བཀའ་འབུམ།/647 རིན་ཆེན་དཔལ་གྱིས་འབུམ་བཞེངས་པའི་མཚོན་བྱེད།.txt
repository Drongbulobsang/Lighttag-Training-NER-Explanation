ས་སྐྱ་བཀའ་འབུམ།
པོད ༦༤༧
རིན་ཆེན་དཔལ་གྱིས་འབུམ་བཞེངས་པའི་མཚོན་བྱེད།
༼བ༽ ༄༅། །རིན་ཆེན་དཔལ་གྱིས་འབུམ་བཞེངས་པའི་མཚོན་བྱེད་བཞུགས།། ༄༅། །ཆོས་བཞེངས་པའི་མཚོན་བྱེད་ཉེ་བར་བཀོད་པ་ཞེས་བྱ་བ། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། ། བསོད་ནམས་རིན་ཆེན་ལས་གྲུབ་ཅིང༌། ། ཡེ་ཤེས་དཀྱིལ་འཁོར་རྣམ་པར་རྒྱལ། ། ལེགས་པར་བཤད་པའི་འོད་འགྱེད་པ། ། སངས་རྒྱས་ཉི་མ་ལ་ཕྱག་འཚལ། ། ཉེར་ཞིའི་དཀྱིལ་འཁོར་ཉེར་རྒྱས་པ། ། དགེ་མཚན་རི་བོང་གིས་མཚན་ཅིང༌། །
ཞི་བའི་འོད་ཀྱིས་ཞི་མཛད་པ། ། དམ་ཆོས་ཟླ་བ་ལ་ཕྱག་འཚལ། ། ཆོས་དབྱིངས་ཞི་བའི་ནམ་མཁའ་ལ། ། སྨོན་ལམ་ཤུགས་ཀྱིས་ཉེར་རྒྱུ་ཞིང༌། ། དམ་ཆོས་ཟླ་བའི་རྗེས་འབྲངས་པ། ། དགེ་འདུན་སྐར་མའི་ཚོགས་ལ་འདུད། ། ཐུགས་རྗེ་ཆེན་པོའི་ཆུ་འཛིན་ལས། ། གདམས་པའི་ཆར་གྱི་རྒྱུན་ཕབ་པས། ། གདུལ་བྱའི་ལོ་ཏོག་སྨིན་མཛད་པ། ། བླ་མ་ཀླུ་དབང་ལ་ཕྱག་འཚལ། །
མཐའ་བཞི་སྤྲོས་ལས་རྣམ་གྲོལ་ཡང༌། ། སྲིད་ཞིའི་སྤྲོས་པ་ཀུན་སྤྲོ་ལ། ། དམ་པ་རྣམས་ཀྱི་སྤྱོད་ཡུལ་བ། ། ཤེས་རབ་ཕ་རོལ་ཕྱིན་མར་འདུད། ། གནས་ལྔ་ལ་ནི་རབ་མཁས་ཤིང༌། ། གྲགས་པའི་ས་གསུམ་རབ་གསལ་བ། ། ཆོས་རྗེ་ས་སྐྱ་པཎ་ཆེན་དང༌། ། བློ་གྲོས་མཆོག་གི་ཞབས་གཏུགས་ཤིང༌། ། མཐུ་སྟོབས་དབང་ཕྱུག་གསང་བའི་བདག ། ཕྱག་ན་རྡོ་རྗེའི་སྐུ་སྐྱབས་དང༌། །
དགོས་འདོད་འབྱུང་བའི་རིན་པོ་ཆེ། ། སྟོན་ཚུལ་ཞེས་བྱས་ལེགས་སྐྱོང་བ། ། མདོ་སྨད་སྒང་རའི་ཡུལ་སྐྱེས་ཤིང༌། ། པྲེ་ནག་རིགས་ལས་བྱུང་གྱུར་པའི། ། རིན་ཆེན་དཔལ་ཞེས་བགྱི་བ་ཡི། ། ཧོར་སྐད་སྨྲ་བའི་ལོ་ཙཱ་བས། ། བླ་མའི་ཐུགས་དགོངས་རྫོགས་ཕྱིར་དང༌། ། རྒྱལ་པོ་ཡབ་སྲས་བརྒྱུད་པར་བཅས། ། སྐུ་ཚེ་རིང་བར་བྱ་ཕྱིར་དང༌། ། ཕ་མ་ལ་སོགས་དྲིན་ཆེན་གྱི། །
དྲིན་ལ་ལན་དུ་བླན་བྱའི་ཕྱིར། ། དུས་གསུམ་རྒྱལ་བ་ཀུན་གྱི་ཡུམ། ། འཕགས་པའི་ཚོགས་ཀྱི་བགྲོད་པའི་ལམ། ། སྲིད་ཞིའི་བདེ་ལེགས་འབྱུང་བའི་གནས། ། ཤེས་རབ་ཕ་རོལ་ཕྱིན་མ་ནི། ། སྟོང་ཕྲག་བརྒྱ་རུ་གསུངས་པ་གང༌། ། བཻཌཱུརྻ་འདྲའི་མཐིང་ཤོག་ལ། ། རིན་ཆེན་གསེར་གྱི་རང་བཞིན་གྱིས། ། མེ་ཕོ་བྱི་བའི་ལོ་ཡི་ནི། ། དབྱར་ཟླ་རྣམ་པ་གསུམ་པོ་ལ། །
མདོ་ཁམས་ཟལ་མོའི་སྒང་དུ་ནི། ། ཉེ་བར་བསྒྲུབས་ནས་གྲུབ་པ་ལ། ། གླེགས་ཤིང་གླེགས་ཐག་ན་བཟའ་སོགས། ། ཞབས་འབྲིང་དག་ཀྱང་ལེགས་བགྱིས་ཏེ། ། བསྙེན་བཀུར་ཡོན་དང་བཅས་པ་ཡིས། ། མཆོད་གནས་དག་ཀྱང་ལེགས་མཆོད་དེ། ། སངས་རྒྱས་ཀུན་དངོས་བླ་མ་ཡི། ། ཕྱག་ཏུ་ཕུལ་བའི་དགེ་བ་ཡིས། ། བདག་དང་བདག་གི་ཕ་མ་དང༌། ། ཉེ་དུ་དང་ནི་རྩ་ལག་དང༌། །
ཆོས་འདི་བཞེངས་པའི་གྲོགས་བྱེད་རྣམས། ། ཚེ་རིང་ནད་མེད་བར་ཆད་ཞི། ། བསམ་པ་ཆོས་བཞིན་འགྲུབ་པ་དང༌། ། སྐྱེ་བ་ཀུན་ཏུ་ལྷ་མི་ཡི། ། དཔལ་ལ་ཉེ་བར་ལོངས་སྤྱོད་ནས། ། མཐར་ཐུག་སངས་རྒྱས་ཐོབ་པར་ཤོག ། ཕྱོགས་དང་དུས་དང་གནས་སྐབས་ཐམས་ཅད་དུ་ཤིན་ཏུ་བཀྲ་ཤིས་པར་གྱུར་ཅིག། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
