ས་སྐྱ་བཀའ་འབུམ།
པོད ༣༩༦
ལམ་དུས་ཀྱི་དབང་རྒྱས་པ་བླང་བའི་ལག་ལེན།
༼པ༽ ༄༅། །ལམ་དུས་ཀྱི་དབང་རྒྱས་པ་བླང་བའི་ལག་ལེན་བཞུགས།། ༄༅། །བླ་མ་དམ་པའི་ཞབས་ལ་གུས་པས་ཕྱག་འཚལ་ལོ། ། ལམ་དུས་ཀྱི་དབང་རྒྱས་པ་ལེན་པར་འདོད་པས། སྐྱེ་མཆེད་སྐུ་གསུང་ཐུགས་བྱིན་གྱིས་བརླབ་པའི་བར། མངོན་པར་རྟོགས་པ་རྒྱས་པ་བཞིན་བསྒོམ། དེ་ནས་ཡེ་ཤེས་ཀྱི་འཁོར་ལོ་དགུག་གཞུག་བྱས་པས། ལུས་ཀྱི་རྟེན་དང་བརྟེན་པར་བཅས་པའི་དཀྱིལ་འཁོར་རྫོགས་པར་གསལ་གདབ། རང་གི་སྙིང་གའི་ཧཱུྃ་ལས་འོད་འཕྲོས་པས། འོག་མིན་གྱི་གནས་ནས་དགྱེས་པ་རྡོ་རྗེའི་དཀྱིལ་འཁོར་རིགས་ལྔ།
ཡུམ་བཞི། བྱང་ཆུབ་སེམས་དཔའ་བརྒྱད། ཁྲོ་བོ་བཅུ། ལྷ་མོ་དྲུག་དང་བཅས་ཤིང༌། གཞན་ཡང་སངས་རྒྱས་དང་བྱང་ཆུབ་སེམས་དཔའ་ནམ་མཁའ་གང་བ་སྤྱན་དྲངས་ལ། དཀར་མོ་རི་དྭགས་ལ་སོགས་པས་མཆོད། ཞེ་སྡང་རྡོ་རྗེ་ལ་སོགས་པས་བསྟོད། མཎྜལ་ཕུལ་ནས། བྱང་ཆུབ་རྡོ་རྗེ་སངས་རྒྱས་ལ་ཞེས་པ་ལ་སོགས་པ་ལན་གསུམ་གྱིས་གསོལ་བ་གདབ་པ་ནས། རྡོ་རྗེ་སློབ་དཔོན་གྱི་དབང་གི་བར་བདག་འཇུག་ལྟར་བྱ།
འོན་ཀྱང་རིག་པའི་དབང་ལྔའི་སངས་རྒྱས་རྣམས་ཕྱག་གཉིས་པར་བསྒོམ། དེ་ནས་དཀྱིལ་འཁོར་གྱི་འཁོར་ལོ་ནི། ལམ་གྱི་ཆོས་མཚོན་པར་བྱེད་པ་ཡིན་ལ། ལྷ་རྣམས་ནི་འབྲས་བུ་སངས་རྒྱས་ཀྱི་ཡེ་ཤེས་དང༌། ཡོན་ཏན་མཚོན་པར་བྱེད་ཅིང༌། དེ་ཐམས་ཅད་ཀྱང་རྡོ་རྗེ་སློབ་དཔོན་གྱི་སྐུ་དང་གསུང་དང་ཐུགས་ལ་ཚང་ངོ་ཞེས་པ་ཙམ་གྱིས་དེ་ཁོ་ན་ཉིད་དྲན་པར་བྱའོ། ། དེ་ནས་དཀྱིལ་འཁོར་གྱི་གཙོ་བོའི་ཞལ་ནས། ཁྱོད་ཀྱིས་ཕྱི་དང་ནང་དང་དེ་ཁོ་ན་ཉིད་ཀྱི་སྒོ་ནས་ཕྱི་དང༌། ནང་གི་དེ་བཞིན་གཤེགས་པ་ཐམས་ཅད་མཆོད་པར་གྱིས་ཞེས་མཆོད་པའི་རྗེས་གནང་དང༌། གང་ཟང་སོ་སོའི་ཁམས་དང་བག་ལ་ཉལ་དང་རྗེས་སུ་མཐུན་པའི་སྒོ་ནས་སེམས་ཅན་གྱི་དོན་གྱིས་ཤིག
ཅེས་སེམས་ཅན་གྱི་དོན་གྱི་རྗེས་གནང་དང༌། སེམས་ཅན་རྣམས་ལ་དབང་པོ་དང་རྗེས་སུ་མཐུན་པའི་ཆོས་ཀྱི་འཁོར་ལོ་བསྐོར་བར་གྱིས་ཤིག་ཅེས་ཆོས་བཤད་པའི་རྗེས་གནང་སྦྱིན་པར་བསམ། ཡང་མཎྜལ་ཕུལ་ནས། ཁྱོད་ནི་རྣལ་འབྱོར་མ་ཚོགས་ལ་སོགས་པས་གསོལ་བ་གདབ། གསང་བའི་དབང་དངོས་དང༌། ལུང་བསྟན་བདག་འཇུག་བཞིན་བྱ། ཡང་མཎྜལ་ཕུལ་ལ། བཅོམ་ལྡན་ཞི་བ་ཆེན་པོ་ཀྱེ། ། ལ་སོགས་པས་གསོལ་བ་གདབ་པ་ནས། ཤེས་རབ་ཡེ་ཤེས་ཀྱི་དབང་བདག་འཇུག་བཞིན་བླང༌།
དེ་ནས་གཙོ་བོའི་ཞལ་ནས། ཁྱོད་ཀྱིས་རང་གི་དམ་ཚིག་དང་སྡོམ་པ་ཐམས་ཅད་ལ་ནན་ཏན་དུ་གྱིས་ཞེས་པས་ལམ་དུས་ཀྱི་དབུགས་དབྱུང་བ་དང༌། སེམས་ཅན་རྣམས་སྡུག་བསྔལ་ལས་དབུགས་དབྱུང་ཞེས་འབྲས་བུའི་དབུགས་དབྱུང་གནང་བར་བསམ། ཡང་མཎྜལ་ཕུལ་ལ། བདག་ཉིད་ཆེ་ཁྱོད་བཀའ་དྲིན་གྱིས། ། ལ་སོགས་པས་གསོལ་བ་གདབ་པ་ནས། དབང་བཞི་པའི་དངོས་གཞི་དང༌། གཟེངས་བསྟོད་པའི་བར་བདག་འཇུག་བཞིན་བྱ། དེ་ནས་ཡོན་དུ་དམིགས་ལ། ལུས་ལོངས་སྤྱོད་དང་བཅས་པ་ཐམས་ཅད་དབུལ་བ་ལ་སོགས་པ་རྗེས་ཀྱི་ཆོ་ག་རྣམས་བདག་འཇུག་ལྟར་བྱས་ནས།
དབང་བཞི་ཡོངས་སུ་རྫོགས་པའི་བརྡར། གཙོ་བོ་ཡབ་ཡུམ་ལ་མི་བསྐྱོད་པ་ལ་སོགས་པ་རིགས་ཀྱི་བདག་པོའི་རྒྱས་གདབ་བོ། ། དབང་བསྐུར་བའི་རིམ་པ་དེ་དག་དམིགས་པ་རྒྱ་ཆེ་བས་ནི་ཕྱི་ནང་གི་ལྷ་ཐམས་ཅད་ཀྱིས་ལེན་པར་བསྒོམས་ལ། འབྲིང་གིས་ཕྱིའི་ལྷ་དགུ་དང༌། ནང་གི་གཙོ་བོ་ལྔས་ལེན་ཞིང༌། ཆུང་བས་ནི་ཕྱིའི་གཙོ་བོ་འབའ་ཞིག་གིས་བླངས་པའི་ཞར་ལ་གཞན་རྣམས་ཀྱིས་ཀྱང་ཐོབ་པར་བསྒོམ་མོ། ། མཎྜལ་དང༌། དབང་རྫས་ཡོད་ནའང་ལེགས། མེད་ཀྱང་བཏུབ་བོ། ། ཕྱག་ལེན་ལ་ནི་ཏིང་ངེ་འཛིན་གྱིས་མཛད་དོ། །
ཕྱིའི་དམ་ཚིག་སེམས་དཔའ་དཔའ་བོ་གཅིག་པ་ཙམ་བསྒོམ་སྟེ། ཡེ་ཤེས་པའི་རྐྱེན་གྱིས་ལུས་ཀྱི་དཀྱིལ་འཁོར་རྫོགས་པར་གསལ་བཏབ་ནས། ལམ་དུས་ཀྱི་དབང་རྒྱས་འབྲིང་གང་ཡང་རུང་བ་རྣམས་བླངས་ཀྱང་འགལ་བ་མེད་དོ་ཞེས་བླ་མ་དམ་པ་རྣམས་གསུང་ངོ༌། ། དེ་ལྟར་རྟག་ཏུ་རྣལ་འབྱོར་དུ་བྱས་ན་རྡོ་རྗེ་འཆང་ཆེན་པོའི་གོ་འཕང་མྱུར་དུ་ཐོབ་པར་འགྱུར་རོ། ། ལམ་དུས་ཀྱི་དབང་རྒྱས་པ་ལེན་པའི་ལག་ལེན། དཔོན་མོ་གོ་གོ་ཅན་གྱིས་བསྐུལ་ནས་འཕགས་པས་ཤིང་ཕོ་ཁྱིའི་ཟླ་བ་བཅུ་པའི་ཚེས་ཉི་ཤུ་བདུན་ལ་སྦྱར་ཏེ་བསྐུར་བའོ།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
