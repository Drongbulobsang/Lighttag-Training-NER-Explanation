ས་སྐྱ་བཀའ་འབུམ།
པོད ༣༠༣
འཇིག་རྟེན་དབང་ཕྱུག་ཐུགས་རྗེ་ཆེན་པོ་ལ་བསྟོད་པ་ཚིགས་བཅད་བཅུ་གཅིག
༼ན༽ ༄༅། །འཇིག་རྟེན་དབང་ཕྱུག་ཐུགས་རྗེ་ཆེན་པོ་ལ་བསྟོད་པ་ཚིགས་བཅད་བཅུ་གཅིག་བཞུགས།། ༄༅། །བླ་མ་དང་འཇམ་པའི་དབྱངས་ལ་གུས་པས་ཕྱག་འཚལ་ལོ། ། འཇིག་རྟེན་དབང་ཕྱུག་ལྷ་བརྒྱའི་གཙུག་གིས་ཞབས་མཆོད་ཅིང༌། ། ཁ་བའི་དུམ་འཁྲུགས་འཁྲིགས་པའི་འོད་ལྟར་གསལ་བའི་སྐུ། ། བུང་བའི་ཕྲེང་བས་ཀུན་ནས་བསྟེན་པའི་པདྨོ་འཆང༌། ། མཆོག་སྦྱིན་དམ་པ་འགྲོ་བའི་རེ་བ་སྒྲུབ་མཛད་རྒྱལ། ། སྤྱན་རས་གཟིགས་མགོན་རྒྱལ་སྲས་ཐུགས་རྗེ་ཅན། ། སངས་རྒྱས་ཀུན་གྱི་ཐུགས་རྗེ་གཅིག་བསྡུས་པ། ། གང་གི་མཚན་ནི་ཐུགས་རྗེ་ཆེ་ཞེས་བྱ། །
ཉིད་ཀྱི་ཐུགས་རྗེས་བདག་ལ་ཅིས་མི་གཟིགས། ། ཁྱོད་ཀྱི་མཚན་ཙམ་དྲན་པས་ཀྱང༌། ། ཉོན་མོངས་སྡུག་བསྔལ་ཞི་མཛད་ན། ། སྐྱབས་མཆོག་ཁྱོད་ལ་བརྟེན་པ་བདག ། སྡུག་བསྔལ་གྱུར་ལ་མི་གཟིགས་སམ། ། ཉོན་མོངས་འཁྲུལ་པའི་ཕ་མ་ཡང༌། ། བུ་ལ་བྱམས་པས་སྐྱོང་ལགས་ན། ། ཐུགས་རྗེ་མངའ་བ་འགྲོ་བའི་ཡབ། ། བདག་ཅག་ཇི་ལྟར་ཡལ་བར་འདོར། ། ལྷ་ཡི་དཔག་བསམ་ཤིང་ལྟ་བུ། །
སྙིང་རྗེ་མེད་ཀྱང་འགྲོ་བ་ཡི། ། འདོད་པའི་བསམ་པ་སྒྲུབ་བགྱིད་ན། ། བརྩེ་ལྡན་ཁྱོད་ཀྱིས་སྨོས་ཅི་འཚལ། ། ལ་ལ་བརྩེ་ཡང་ཐབས་མི་མཁས། ། ལ་ལ་ཐབས་མཁས་ཐུགས་རྗེ་མེད། ། ཐབས་མཁས་ཐུགས་རྗེར་ལྡན་པ་ཁྱོད། ། ཕོངས་པ་རྣམས་ལ་མི་གཟིགས་ན། ། ད་ནི་མགོན་མེད་རྣམས་ཀྱི་སྐྱབས། ། ཀྱེ་མ་སུ་ཞིག་མཛད་པར་འགྱུར། ། ཚེ་འདི་སྐད་ཅིག་རེ་རེས་འཛད། །
ལུས་ཀྱང་ཉི་མ་རེ་རེས་རྒས། ། གཉེན་རྣམས་ལས་ཀྱིས་སོ་སོར་འབྲལ། ། དེ་བཞིན་ཕུང་པོའང་སོ་སོར་འཇིག ། འགྲོ་བའི་ཕན་བདེ་འབྱུང་བའི་གནས། ། བདེ་བར་གཤེགས་པའི་བསྟན་པ་ཡང༌། ། མར་མེ་སྣུམ་ཟད་ཇི་བཞིན་དུ། ། རིང་པོར་མི་ཐོགས་ནུབ་པར་འགྱུར། ། སངས་རྒྱས་བསྟན་པའི་སྲོག་འཛིན་པའི། ། སྡེ་སྣོད་འཛིན་པ་ཕལ་ཆེར་འདས། ། ད་ནི་ཐུབ་པའི་དགོངས་མིན་པ། །
ཆོས་ལྟར་བཅོས་པ་དུ་མ་བྱུང༌། ། ཆོས་སྨྲ་རྣམས་ལའང་ཇི་ལྟར་དགོངས། ། བདག་གིས་བགྱི་བ་གང་ཞིག་ལགས། ། སེམས་ཅན་རྣམས་ལ་ཇི་ལྟར་གཟིགས། ། ཐུགས་རྗེ་མངའ་བས་གསུང་དུ་གསོལ། ། ཐུགས་རྗེ་ཆེན་པོ་ཐུགས་རྗེའི་བདག་ཉིད་ཅན། ། སྤྱན་རས་གཟིགས་ལ་བསྐུལ་ཞིང་གསོལ་བ་ཡི། ། དགེ་བ་འདི་ཡིས་བདག་དང་འགྲོ་བ་ཀུན། ། ཐུགས་རྗེ་མངའ་བས་རྗེས་སུ་འཛིན་གྱུར་ཅིག ། འཕགས་པ་འཇིག་རྟེན་དབང་ཕྱུག་ཐུགས་རྗེ་ཆེན་པོ་ལ་གསོལ་བ་འདེབས་པའི་ཚིགས་སུ་བཅད་པ་བཅུ་གཅིག་པ།
དཔལ་ལྡན་ས་སྐྱ་པཎྜི་ཏས་སྦྱར་བ་རྫོགས་སོ།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
