ས་སྐྱ་བཀའ་འབུམ།
པོད ༣༥༩
ཆོས་རྗེ་པ་ལ་བསྟོད་པ་རི་བོ་རྩེ་ལྔར་བྲིས་པ།
༼པ༽ ༄༅། །ཆོས་རྗེ་པ་ལ་བསྟོད་པ་རི་བོ་རྩེ་ལྔར་བྲིས་པ་བཞུགས།། ༄༅། །བླ་མ་དམ་པའི་ཞབས་ལ་གུས་པའི་ཕྱག་འཚལ་ལོ། ། ཚོགས་གཉིས་ཚོགས་ནི་རྫོགས་གྱུར་ཅིང༌། ། དོན་གྲུབ་བསམ་པ་གྲུབ་པ་བོ། ། ཆོས་ཀྱི་དབང་ཕྱུག་ཆོས་ཀྱི་རྒྱལ། ། ལེགས་པའི་ལམ་སྟོན་གྱུར་པ་ཁྱོད། ། ཤིན་ཏུ་བདག་ལ་ཆགས་པ་རྣམས། ། སྲིད་ལས་སྐྱོ་བ་བསྐྱེད་བྱའི་ཕྱིར། ། ཆོས་ཀྱི་ཕུང་པོ་ཆེ་བའི་སྐུ། །
དབང་པོའི་ཡུལ་ལ་རྣམ་པར་འདས། ། དེ་ལྟ་མོད་ཀྱི་བཅོམ་ལྡན་ཁྱོད། ། གར་ཡང་གཤེགས་པ་མ་མཆིས་ཤིང༌། ། གཞན་དུ་གྱུར་པའང་མ་ལགས་ལ། ། ཆད་པ་ཉིད་ཀྱང་མ་ལགས་ཞེས། ། བདག་ཉིད་ཀྱིས་ནི་ངེས་པར་འཚལ། ། དེ་སླད་ཕྱག་བགྱིར་འོས་པ་ཁྱོད། ། མངོན་སུམ་བཞིན་དུ་རྣམ་བསམ་སྟེ། ། ཤིན་ཏུ་གུས་པས་ཕྱག་འཚལ་ཞིང༌། ། ཉེ་བར་སྐྱབས་སུ་མཆི་བར་བགྱི། །
འདི་ལ་ཐུགས་རྗེ་ཆེར་ལྡན་པ། ། ཁྱོད་ཀྱི་ཐུགས་རྗེ་ཅིས་མི་འཇུག ། འདི་ཙམ་གྱིས་ཀྱང་ངན་འགྲོའི་རྒྱུན། ། ངེས་པར་གཅོད་པའང་བདག་གིས་འཚལ། ། དེ་ལྟ་མོད་ཀྱི་མགོན་པོའི་ཐུགས། ། ཀུན་ལ་ཐུགས་རྗེའི་དབང་གྱུར་པས། ། ཁྱོད་ཀྱི་ཐུགས་དགོངས་རྫོགས་བགྱིའི་སླད། ། ནམ་མཁའི་རྒྱ་ཁྱོན་གྱིས་ཁྱབ་པའི། ། སེམས་ཅན་རྣམས་ཀྱིས་བསགས་པའི་སྡིག ། མ་ལུས་བདག་ལ་སྨིན་ནས་ཀྱང༌། །
བདག་གི་དགེ་བ་དེར་སྨིན་ནས། ། དེ་དག་ཁྱོད་ཀྱི་གནས་ཐོབ་ཤོག ། དེ་ལྟ་བསམ་ལས་དགེ་བ་གང༌། ། གྲུབ་པ་དེ་ཡིས་སྨོན་ལམ་འདི། ། རྣམ་པ་ཀུན་དུ་མི་བསླུ་བར། ། ད་ལྟ་ཉིད་དུ་འགྲུབ་པར་ཤོག ། འགྲོ་བ་མཆོད་བྱར་གང་གྱུར་པ། ། དེ་དག་ཀུན་ལ་ཀུན་བཟང་གི ། རྣམ་འཕྲུལ་ལྟ་བུའི་མཆོད་སྤྲིན་གྱི། ། རྒྱ་མཚོས་རྟག་ཏུ་མཆོད་པར་ཤོག །
འགྲོ་བ་བསྟོད་བྱར་གང་གྱུར་པ། ། དེ་དག་ཀུན་ལ་བསྟོད་པའི་དབྱངས། ། རྒྱ་མཚོའི་སྤྲིན་གྱི་སྒྲ་དབྱངས་ཀྱིས། ། རྣམ་པ་ཀུན་ཏུ་བསྟོད་པར་ཤོག ། དེ་སྐད་སྨྲ་དེའང་སྨྲ་བའི་རྗེ། ། སྨྲ་བའི་སེང་གེ་མཚུངས་མེད་པ། ། སྨྲ་མཆོག་ཆོས་རྗེའི་གསུང་ཟེར་གྱིས། ། ཡིད་གསལ་བྱས་པའི་འཕགས་པ་ཡིན། ། མེ་མོ་སྦྲུལ་གྱི་ལོ་དབྱར་ཟླ་ཐ་ཆུངས་ཀྱི་ཡར་གྱི་ངོ་ལ་འཕགས་པ་འཇམ་དཔལ་གྱིས་ངེས་པར་བསྟན་པའི་གནས་རྒྱའི་རི་བོ་རྩེ་ལྔར་བྲིས་པའོ།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
