ས་སྐྱ་བཀའ་འབུམ།
པོད ༣༠༢
བདེ་བར་གཤེགས་པ་ཁམས་གསུམ་གྱི་མགོན་པོ་ལ་བསྟོད་པ།
༼ན༽ ༄༅། །བདེ་བར་གཤེགས་པ་ཁམས་གསུམ་གྱི་མགོན་པོ་ལ་བསྟོད་པ་བཞུགས།། ༄༅། །བླ་མ་དང་འཇམ་པའི་དབྱངས་ལ་ཕྱག་འཚལ་ལོ། ། འགྲོ་བའི་རྩ་ལག་འཕགས་པའི་གཙོ་དང་ལྷ་དབང་གྲུབ་པ་རིག་འཛིན་གྱི། ། བསྟོད་ཚིག་སྣ་ཚོགས་དག་གིས་བྱེ་བ་ཕྲག་བརྒྱར་རྒྱུན་དུ་ཁྱོད་བསྟོད་མོད། ། བདག་ཀྱང་ཐུབ་དབང་རྫོགས་པའི་སངས་རྒྱས་རྗེས་སུ་དྲན་ཕྱིར་གསོལ་བ་ཡི། ། ཚིག་གི་མེ་ཏོག་སྙན་པའི་དྲི་ལྡན་སྤྲོ་བའི་སྙིམ་པས་གུས་པར་མཆོད། ། སྲེད་མེད་བུ་དང་ཡིད་ཀྱི་སྲུབ་ཤིང་སྡེ། ། རྩེ་གསུམ་འཆང་བ་པདྨོའི་སྐྱེ་གནས་ཅན། ། འཇིག་རྟེན་སྐྱོང་བ་འཇིག་རྟེན་དོན་གཉེར་བ། །
དེ་དག་འཇིག་རྟེན་པ་རྣམས་མཆོད་བྱར་འཛིན། ། གཞན་ལ་ཕན་དགོངས་འགྲོ་བའི་བླ་མ་མཆོག ། སྐྱོན་བྲལ་ཐུབ་པ་ཤེས་བྱ་ཀུན་གཟིགས་པ། ། རྒྱལ་བའི་སློབ་མ་རང་རྒྱལ་རྒྱལ་བའི་སྲས། ། མཁས་པ་མཐའ་དག་ཟས་གཙང་སྲས་ལ་དད། ། སྐུ་ལ་སྐྱོན་མེད་གསུང་རབ་ཚངས་པའི་དབྱངས། ། ཐུགས་ནི་ཤེས་བྱ་ཀུན་ལ་མ་རྨོངས་པ། ། ཡོན་ཏན་དཔག་ཡས་ཕྲིན་ལས་ལྷུན་གྱིས་གྲུབ། ། ཚད་མར་གྱུར་པ་དེ་ལ་བདག་སྐྱབས་མཆི། ། སྐྱེ་དང་སྐྱེ་བ་ཀུན་ཏུ་སྐྱེ་བ་ན། །
ཇི་སྲིད་སྐྱེ་བའི་འཁྲུལ་འཁོར་མ་ཞིག་པར། ། དེ་སྲིད་སྐྱབས་ཀྱི་དམ་པ་སྐྱོབ་མཛད་ཁྱོད། ། སྐྱེ་བོ་ཀུན་གྱི་སྐྱབས་སུ་གསོལ་བ་འདེབས། ། བདག་ཀྱང་སྔ་མའི་བྱེད་པ་འགའ་ཡི་རྒྱུས། ། རྨོངས་པ་འདུས་པ་གངས་རིའི་ཁྲོད་འདིར་སྐྱེས། ། བླུན་ལ་དགའ་བ་བླུན་པོ་མཆོད་བྱར་འཛིན། ། མཁས་པ་ཕལ་ཆེར་གཞི་མདོའི་རྩྭ་དང་འདྲ། ། འོན་ཀྱང་བཤེས་གཉེན་དམ་པས་བཟུང་བ་དང༌། ། སྐྱབས་གསུམ་དྲི་མེད་ཕྲིན་ལས་རྣམ་དག་པས། ། མཁས་པ་དགའ་བར་བྱེད་པའི་ཡོན་ཏན་འགའ། །
སོ་སོ་རང་གིས་རིག་པའི་ཤེས་རབ་སྐྱེས། ། སྒྲ་དང་ཚད་མ་ཚིག་གི་སྡེབ་སྦྱོར་ལ། ། གང་གི་བློ་གྲོས་ཤིན་ཏུ་རབ་སྦྱངས་པ། ། སྐད་གཉིས་སྨྲ་བ་ཀུན་དགའ་རྒྱལ་མཚན་དཔལ། ། བཟང་པོ་བདེ་བར་གཤེགས་ལ་རྒྱུན་དུ་དད། ། བདག་ནི་ཤེས་བྱ་ཀུན་ལ་རབ་མཁས་པས། ། རྫོགས་པའི་སངས་རྒྱས་གསུང་གི་མཛོད་བཟུང་སྟེ། ། ཆོས་ཀྱིས་ཕོངས་པའི་སྐྱེ་བོ་ཐམས་ཅད་ལ། ། མཚུངས་མེད་ཆོས་ཀྱི་དགའ་སྟོན་འགྱེད་གྱུར་ཅིག ། བདེ་བར་གཤེགས་པ་ཁམས་གསུམ་གྱི་མགོན་པོ་ལ་གསོལ་བ་འདེབས་པའི་ཚིགས་སུ་བཅད་པ་དགུ་པ།
གཙང་ལ་སྟོད་གྲོམ་པ་དཔལ་ལྡན་ས་སྐྱའི་དགོན་པར་གནས་པ། འཆད་པ་དང༌། རྩོད་པ་དང༌། རྩོམ་པའི་གནས་ལ་ཕྱིན་ཅི་མ་ལོག་པའི་སྣང་བ་ཐོབ་པ། ས་སྐྱ་པཎྜི་ཏས་སྦྱར་བའོ།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
