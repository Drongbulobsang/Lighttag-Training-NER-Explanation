ས་སྐྱ་བཀའ་འབུམ།
པོད ༤༨༥
ཐུགས་རྗེ་ཆེན་པོའི་སྒྲུབ་ཐབས།
༼ཕ༽ ༄༅། །ཐུགས་རྗེ་ཆེན་པོའི་སྒྲུབ་ཐབས་བཞུགས།། ༄༅། །བླ་མ་དམ་པའི་ཞབས་ལ་གུས་པས་ཕྱག་འཚལ་ལོ། ། ཐུགས་རྗེ་ཆེན་པོ་བསྒོམ་པར་འདོད་པས། སྟན་བདེ་བ་ལ་བསྡད། བླ་མ་དང་དཀོན་མཆོག་གསུམ་ལ་སྐྱབས་སུ་འགྲོ་བ་བྱ། སེམས་ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་ཐོབ་པར་བྱ། དེའི་དོན་དུ་ཐུགས་རྗེ་ཆེན་པོ་བསྒོམ་སྙམ་པའི་བྱང་ཆུབ་ཀྱི་སེམས་བསྒོམ། དེ་ནས། ཨོཾ་སྭ་བྷཱ་ཝ་ཤདྡྷཿསརྦ་དྷརྨཱཿསྭ་བྷཱ་ཝ་ཤུདྡྷོ྅་ཧཾ།
ཞེས་བརྗོད་པས། བདག་དང་སྣང་བ་ཐམས་ཅད་མི་དམིགས་པ་སྟོང་པ་ཉིད་དུ་བསམ། སྟོང་པའི་ངང་ལས་རང་འདུག་པའི་གནས་འདི་སངས་རྒྱས་ཀྱི་ཞིང་དག་པ་བདེ་བ་ཅན་དུ་བསམ། དེའི་དབུས་སུ་རྃ་ལས་རིན་པོ་ཆེའི་ཁྲི་དང༌། པྃ་ལས་པདྨ་ཨ་ལས་ཟླ་བའི་དཀྱིལ་འཁོར་གྱི་སྟེང་དུ་རང་གི་ཤེས་པ་ཧྲཱིཿདཀར་པོར་བསམ། དེ་ལས་འོད་ཟེར་ཕར་འཕྲོས་པས། སེམས་ཅན་གྱི་དོན་བྱས། ཚུར་འདུས་པ་ལས་རང་གི་ལུས་ཐུགས་རྗེ་ཆེན་པོར་གྱུར་པར་བསམ། དེ་ཡང་སྐུ་མདོག་དཀར་པོ། ཞལ་གཅིག་ཕྱག་བཞི་པ།
ཞབས་གཉིས་རྡོ་རྗེའི་སྐྱིལ་ཀྲུང་དུ་བཞུགས་པ། ཕྱག་དང་པོ་གཉིས་ཀྱིས་ཐུགས་ཀར་ཐལ་མོ་སྦྱར་ནས། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ། སེམས་ཅན་གྱི་དོན་མཛད་པར་གསོལ་བ་འདེབས་པ། གཡས་ཀྱི་གཉིས་པ་ན་ཕྲེང་བ་འཛིན་པ། གཡོན་གྱི་གཉིས་པ་ན་མེ་ཏོག་པདྨ་དཀར་པོའི་སྟེང་ན་རིན་པོ་ཆེ་བཞག་པ་འཛིན་པ། རིན་པོ་ཆེའི་རྒྱན་སྣ་ཚོགས་ཀྱིས་བརྒྱན་པ། དར་སྣ་ཚོགས་པའི་ན་བཟའ་ཅན། སྤྱི་བོར་འོད་དཔག་མེད་པས་དབུར་བརྒྱན་པར་བསམ། དེའི་ཐུགས་ཀར་ཟླ་བའི་དཀྱིལ་འཁོར་གྱི་སྟེང་དུ་ཧྲཱིཿདཀར་པོ་བསམ།
ཧྲཱིཿའི་མཐའ་མར་སྔགས་ཀྱི་ཕྲེང་བས་བསྐོར་བར་དམིགས་ནས། དེ་ལས་འོད་ཟེར་དཔག་ཏུ་མེད་པ་འཕྲོས་པས། སངས་རྒྱས་ཐམས་ཅད་ཀྱི་བྱིན་རླབས་རང་ལ་འཇུག་པ་དང༌། སེམས་ཅན་ཐམས་ཅད་ཀྱི་ནད་དང་སྡིག་པ་ཐམས་ཅད་དག་པར་བསམ་ཞིང༌། ཨོཾ་མ་ཎི་པདྨེ་ཧཱུྃ། ཞེས་པའི་སྔགས་ཅི་ནུས་པ་བཟླ། མཐར་དགེ་བའི་རྩ་བ་སེམས་ཅན་ཐམས་ཅད་ཀྱི་དོན་དུ་སངས་རྒྱས་སུ་བསྔོ། ནུབ་མོ་ཉལ་བའི་ཚེ། ཆོས་ཐམས་ཅད་སྟོང་པ་ཉིད་ཀྱི་ངང་ལ་ཉལ། ལྡང་བའི་ཚེ་སྐད་ཅིག་གིས་ཇོ་བོ་ཐུགས་རྗེ་ཆེན་པོའི་ང་རྒྱལ་གྱིས་ལྡང༌།
སྤྱོད་ལམ་ཐམས་ཅད་ཐུགས་རྗེ་ཆེན་པོའི་ང་རྒྱལ་གྱིས་བྱ། གློ་བུར་གྱི་ནད་བྱུང་ན་གང་ན་བའི་སར་ཧྲཱིཿདཀར་པོ་བསམས་པ་ལས་བདུད་རྩི་དཀར་ནར་བ་བྱུང་བས་ནད་དང་སྡུག་བསྔལ་ཐམས་ཅད་བསལ་ནས། བདེ་བས་གང་བར་བསམ་ཞིང་ཡིད་གཞག སེམས་ཟིན་ན་ནད་ལས་གྲོལ་བར་འགྱུར་རོ། ། རང་གཞན་གྱི་དོན་དུ་སྔགས་ཆུ་བྱེད་ན། རིན་པོ་ཆེའི་སྣོད་གཙང་མ་ཆུ་གཙང་གིས་བཀང་བའི་ནང་དུ། པདྨ་འདབ་མ་དྲུག་པའི་ལྟེ་བར་ཧྲཱིཿམདུན་ནས་འདབ་མ་རྣམས་ལ་རིམ་པ་བཞིན། ཨོཾ་མ་ཎི་པདྨེ་ཧཱུྃ། ཞེས་པ་བཀོད་པ་བསྒོམས་ནས། ཡི་གེ་རྣམས་ལས་བདུད་རྩིའི་རྒྱུན་འཛག་པར་བསམ་ཞིང༌།
ཡི་གེ་རེ་རེ་ལ་དམིགས་ཤིང༌། སྔགས་བརྒྱ་རྩ་རེ་རེ་བརྗོད་ལ་མཆིལ་མ་གདབ་བོ། ། དེ་འཐུངས་པ་དང༌། བཀྲུས་པ་དང༌། བྱུགས་པ་ལ་སོགས་པས། རང་གཞན་གྱི་དོན་བྱའོ། ། ལས་ཀྱི་ཚོགས་གཞན་ནི་གཞན་དུ་ཤེས་པར་བྱའོ། ། རྟག་ཏུ་བསྒོམ་པར་བྱས་ན། ཚེ་འདི་ལ་ནད་དང༌། སྡུག་བསྔལ་མི་འབྱུང་ཞིང༌།
མཐར་ཐུག་འཚང་རྒྱ་བར་འགྱུར་རོ། ། ཐུགས་རྗེ་ཆེན་པོ་བསྒོམ་པའི་ཐབས་ས་ཕོ་སྟག་གི་ལོ་ལ་རྡོ་རྗེ་ཁྱེའུ་འདྲེན་གྱིས་བསྐུལ་བའི་དོན་དུ་འཕགས་པས་བཤད་ཅིང་བྲིས་ནས་ཕུལ་བའོ།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
