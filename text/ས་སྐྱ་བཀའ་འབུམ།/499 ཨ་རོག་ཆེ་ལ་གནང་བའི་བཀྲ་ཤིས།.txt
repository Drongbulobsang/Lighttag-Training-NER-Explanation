ས་སྐྱ་བཀའ་འབུམ།
པོད ༤༩༩
ཨ་རོག་ཆེ་ལ་གནང་བའི་བཀྲ་ཤིས།
༼ཕ༽ ༄༅། །ཨ་རོག་ཆེ་ལ་གནང་བའི་བཀྲ་ཤིས་བཞུགས།། ༄༅། །ཨོཾ་སྭ་སྟི་སིདྡྷཾ། རྣམ་འདྲེན་བླ་མ་མཆོག་དང་དཀོན་མཆོག་དང༌། ། ལྷ་མཆོག་རྣམས་དང་སྔགས་དང་གྲུབ་པའི་རྫོངས། ། བཀྲ་ཤིས་ཡིད་འོང་འབྱུང་གནས་ཐམས་ཅད་ཀྱི། ། བཀྲ་ཤིས་དམ་པ་ཁྱེད་ལ་སྦྱིན་གྱུར་ཅིག ། ཤར་གྱི་ཕྱོགས་སུ་ཉོན་མོངས་ཀུན་བསྐྱོད་པའི། ། ཞིང་དུ་བཞུགས་པའི་སངས་རྒྱས་རྗེས་སྤྱོད་ཀྱི། ། འཁོར་དང་བཅས་པའི་བཀྲ་ཤིས་ཕུན་ཚོགས་ཀྱིས། །
རྒྱལ་སྲས་འཁོར་བཅས་ཤར་དུ་བདེ་ལེགས་ཤོག ། ལྷོ་ཕྱོགས་མུན་པ་བཅོམ་པ་སེམས་བསྐྱེད་པ། ། ཡིད་མཛད་བསྙེངས་བྲལ་མངོན་འཕགས་རྒྱལ་པོ་ནི། ། འཁོར་དང་བཅས་པའི་བཀྲ་ཤིས་ཕུན་ཚོགས་ཀྱིས། ། རྒྱལ་སྲས་འཁོར་བཅས་ལྷོ་རུ་བདེ་ལེགས་ཤོག ། ནུབ་ཀྱི་ཕྱོགས་ཀྱི་འཇིག་རྟེན་ཡུལ་ཕེབས་པར། ། ཐུབ་པ་འཁོན་དང་རྒྱགས་པ་རྣམ་གནོན་ནི། ། འཁོར་དང་བཅས་པའི་བཀྲ་ཤིས་ཕུན་ཚོགས་ཀྱིས། ། རྒྱལ་སྲས་འཁོར་བཅས་ནུབ་ཏུ་བདེ་ལེགས་ཤོག ། བྱང་ཕྱོགས་སངས་རྒྱས་སྤོབས་པ་ཅན་ཞེས་བྱར། །
བདེ་གཤེགས་རིན་ཆེན་གཟུགས་བཀོད་འོད་གནོན་ནི། ། འཁོར་དང་བཅས་པའི་བཀྲ་ཤིས་ཕུན་ཚོགས་ཀྱིས། ། རྒྱལ་སྲས་འཁོར་བཅས་བྱང་དུ་བདེ་ལེགས་ཤོག ། བྱང་ཤར་བདུད་ཀྱི་སྡེ་བཅོམ་ཞེས་བྱ་བར། ། བདུད་དང་ཡིད་གཉིས་ཀུན་འཇོམས་རྣམ་གནོན་པ། ། འཁོར་དང་བཅས་པའི་བཀྲ་ཤིས་ཕུན་ཚོགས་ཀྱིས། ། རྒྱལ་སྲས་བྱང་ཤར་ཕྱོགས་སུ་བདེ་ལེགས་ཤོག ། ཤར་ལྷོ་རྟག་ཏུ་སྣང་བའི་འཇིག་རྟེན་དུ། ། དང་པོ་སེམས་བསྐྱེད་ཕྱིར་མི་ལྡོག་པ་ཡི། ། འཁོར་ལོ་འབྱུང་དཔལ་འཁོར་བཅས་བཀྲ་ཤིས་ཀྱིས། །
རྒྱལ་སྲས་ཤར་ལྷོ་ཕྱོགས་སུ་བདེ་ལེགས་ཤོག ། ལྷོ་ནུབ་གསེར་གྱི་དྲ་བས་གཡོགས་པ་རུ། ། བདེ་གཤེགས་རིན་ཆེན་གདུགས་འཕགས་སྣང་བ་ནི། ། འཁོར་དང་བཅས་པའི་བཀྲ་ཤིས་ཕུན་ཚོགས་ཀྱིས། ། རྒྱལ་སྲས་འཁོར་བཅས་ལྷོ་ནུབ་བདེ་ལེགས་ཤོག ། ནུབ་བྱང་ཡོངས་དག་རབ་གནས་མངོན་འཕགས་པར། ། བཅོམ་ལྡན་བྱང་ཆུབ་སེམས་དཔའ་འདུལ་བ་ནི། ། འཁོར་དང་བཅས་པའི་བཀྲ་ཤིས་ཕུན་ཚོགས་ཀྱིས། ། རྒྱལ་སྲས་འཁོར་བཅས་ནུབ་བྱང་བདེ་ལེགས་ཤོག ། སྟེང་ཕྱོགས་དམིགས་མེད་ཡིད་ལ་བྱེད་པར་ནི། །
སྐྲག་མེད་མུན་བྲལ་ཏིང་འཛིན་མངོན་འཕགས་རྒྱལ། ། འཁོར་དང་བཅས་པའི་བཀྲ་ཤིས་ཕུན་ཚོགས་ཀྱིས། ། རྒྱལ་སྲས་འཁོར་བཅས་ཀུན་དུ་བདེ་ལེགས་ཤོག ། འོག་ཕྱོགས་ཡོན་ཏན་ཀུན་གྱིས་བརྒྱན་པ་རུ། ། དང་པོ་སེམས་བསྐྱེད་ཐེ་ཚོམ་གཅོད་མཛད་པ། ། ཉོན་མོངས་བསྐྱོད་པ་འཁོར་བཅས་བཀྲ་ཤིས་ཀྱིས། ། རྒྱལ་སྲས་འཁོར་བཅས་ཀུན་དུ་བདེ་ལེགས་ཤོག ། དབུས་ཀྱི་ཞིང་ཁམས་མི་མཇེད་འདི་ཉིད་དུ། ། སྟོན་པ་སྐྱོབ་པ་ཤཱཀྱ་ཐུབ་པ་ནི། ། འཁོར་དང་བཅས་པའི་བཀྲ་ཤིས་ཕུན་ཚོགས་ཀྱིས། །
རྒྱལ་སྲས་གནས་དུས་ཀུན་དུ་བདེ་ལེགས་ཤོག ། དེ་ལྟར་བཀྲ་ཤིས་ཕུན་ཚོགས་ཐམས་ཅད་ཀྱིས། ། ཤིས་པས་རྒྱལ་བུ་ཁྱོད་ལ་ཤིས་བྱའི་ཕྱིར། ། དགེ་སློང་འཕགས་པ་ཞེས་བྱས་ཉེར་བསྡེབས་ནས། ། རྒྱལ་བུ་ཨ་རོག་ཆེ་ལ་ཕུལ་བ་ལགས། ། མེ་ཕོ་བྱི་བའི་ལོ་གསར་པ་བཀྲ་ཤིས་པར་བྱ་བའི་ཕྱིར། ཕྱོགས་བཅུ་མུན་པ་རྣམས་པར་སེལ་བའི་མདོའི་རྗེས་སུ་འབྲང་བའི་བཀྲ་ཤིས་ཀྱི་ཚིགས་དུ་བཅད་པ་རྣམ་པར་སྤེལ་བ་འདི། ཤིང་མོ་ཕག་གི་ལོ་རྒྱལ་གྱི་ཟླ་བ་ཚེས་ཉི་ཤུ་གཅིག་གི་ཉིན་པར་དཔལ་ས་སྐྱའི་གཙུག་ལག་ཁང་དུ་སྦྱར་བའོ།། ཨོཾ་སུ་པྲ་ཏིཥྛ་བཛྲེ་སྭཱ་ཧཱ།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
