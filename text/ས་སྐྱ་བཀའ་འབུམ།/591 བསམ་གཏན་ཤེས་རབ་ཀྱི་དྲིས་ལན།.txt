ས་སྐྱ་བཀའ་འབུམ།
པོད ༥༩༡
བསམ་གཏན་ཤེས་རབ་ཀྱི་དྲིས་ལན།
༼བ༽ ༄༅། །བསམ་གཏན་ཤེས་རབ་ཀྱི་དྲིས་ལན་བཞུགས།། ༄༅། །བླ་མ་དང་དཀོན་མཆོག་གསུམ་ལ་ཕྱག་འཚལ་ལོ། ། མཁྱེན་པའི་དཀྱིལ་འཁོར་ལེགས་བཤད་འོད་ཟེར་ཅན། ། ཆོས་རྗེ་ཆོས་ཀྱི་ཉི་མ་ལ་བཏུད་དེ། ། གང་གིས་དྲི་བ་བྱས་པ་དེ་ཡི་ལན། ། མདོ་ཙམ་བཤད་པ་འདི་ལ་གུས་པས་ཉོན། ། ཐེག་པ་གསུམ་དང་སྡེ་སྣོད་གསུམ་རྣམ་པར་ཐར་པའི་སྒོ་གསུམ་དུ་བསྡུས་ཏེ་ཉམས་སུ་ལེན་པའི་ཚུལ་ཇི་ལྟར་ལགས་ཞེས་ཟེར་བ་ལ། ཐོག་མར་ཐེག་པ་གསུམ་ངོས་གཟུང་ན་ཐུན་མོང་དུ་གྲགས་པ་དང༌། ཐུན་མོང་མ་ཡིན་པར་གྲགས་པ་གཉིས་ཡོད།
ཐུན་མོང་དུ་གྲགས་པ། ཉན་ཐོས་ཀྱི་ཐེག་པ་དང༌། རང་སངས་རྒྱས་ཀྱི་ཐེག་པ་དང༌། ཐེག་པ་ཆེན་པོའོ། ། ཐུན་མོང་མ་ཡིན་པ་ལ་གྲགས་པ་ནི། ཐེག་པ་ཆུང་ངུ༌། ཐེག་པ་ཆེན་པོ། རྡོ་རྗེ་ཐེག་པ་གསུམ་ཡིན། སྡེ་སྣོད་གསུམ་ནི། འདུལ་བ།
མདོ་སྡེ། མངོན་པ་གསུམ་ཡིན། དེ་ལ་འདིའི་སྐབས་སུ་བབ་པ། ཐུན་མོང་མ་ཡིན་པའི་ཐེག་པ་གསུམ་ཅིག་ཅར་ཉམས་སུ་ལེན་པའི་ཚུལ་ནི། སྤྱིར་སྡིག་ཏོ་མི་དགེ་བའི་ཕྱོགས་ཙམ་ལ་ལྡོག་པ་ཐེག་པ་ཆུང་ངུའི་ཉམས་ལེན་ཐམས་ཅད་འདུ་བ་ཡིན་ལ། གཞན་གྱི་དོན་གཙོ་བོར་གྱུར་པས་དགེ་བའི་རྩ་བ་ཐམས་ཅད་བསྒྲུབ་པ་ལ་ནན་ཏན་དུ་བྱེད་པ་ཐེག་པ་ཆེན་པོའི་ཉམས་ལེན་ཐམས་ཅད་འདུ་ཞིང་རང་གི་ལུས་ངག་ཡིད་གསུམ་དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་རྡོ་རྗེའི་དམ་ཚིག་ཏུ་བྱིན་གྱིས་རློབ་པ་ལ་ནན་ཏན་དུ་བྱེད་པར་རྡོ་རྗེ་ཐེག་པའི་ཉམས་ལེན་ཐམས་ཅད་འདུ་བས། ཏིང་ངེ་འཛིན་རེ་རེའམ། ཆོ་ག་རེ་རེ་ལའང༌། གསུམ་ལྡན་དུ་ཉམས་སུ་བླངས་པས་ཐེག་པ་གསུམ་ཅིག་ཅར་ཉམས་སུ་བླང་བར་འགྱུར་བ་ཡིན། སྡེ་སྣོད་གསུམ་ཅིག་ཅར་ཉམས་སུ་ལེན་པའི་ཚུལ་ཡང་དེ་ཉིད་དུ་འདུ་མོད་ཀྱི། །
འོན་ཀྱང་འདིར་དམིགས་ཀྱིས་བསལ་བ་ཅུང་ཟད་ལོགས་སུ་བརྗོད་ན། ཚུལ་ཁྲིམས་ཀྱི་ཚོགས་ཀྱིས་ལུས་བསྡམས་ནས་ཉོན་མོངས་པའི་ཀུན་ནས་ལྡང་བ་མངོན་དུ་རྒྱུ་འདུལ་བ་ནི། འདུལ་བ་ཉམས་སུ་ལེན་པའི་ཚུལ་ཡིན་ཞིང༌། བསྒོམ་པར་བྱ་བ་དང༌། ཉམས་སུ་བླང་བར་བྱ་བའི་གདམས་པ་དང༌། རྗེས་སུ་གདམས་པའི་ཚིག་ཐོས་པས་དེ་གཞན་ལ་སྟོན་པའི་ངག་ཡོངས་སུ་དག་ཅིང༌། དོན་སེམས་ལ་ངེས་པས། མཐའ་གཞན་དུ་རྟོག་པ་དང༌། ཐེ་ཚོམ་དང་བྲལ་བའི་ཚུལ་ལ་ནན་ཏན་དུ་བྱེད་པ། མངོན་པ་ཉམས་སུ་ལེན་པའི་ཚུལ་ཡིན་ལ།
དེ་ལྟར་ངེས་པའི་ཕྱི་ནང་གི་དམིགས་པ་ལ་ཡིད་རྩེ་གཅིག་ཏུ་མཉམ་པར་བཞག་པས་ཞི་གནས་བསྐྱེད་དེ། ཏིང་ངེ་འཛིན་གྱི་ཚོགས་ཀྱིས་ཡིད་ཡོངས་སུ་དག་པར་བྱེད་པ་ལ་ནན་ཏན་དུ་བྱེད་པ་ནི། མདོ་སྡེ་ཉམས་སུ་ལེན་པའི་ཚུལ་ཡིན་ནོ། ། དེ་དག་རྣམ་པར་ཐར་པའི་སྒོ་གསུམ་དུ་དུས་ཏེ་ཉམས་སུ་ལེན་པའི་ཚུལ་ནི། གོང་དུ་བསྟན་པའི་དམིགས་པའི་ཆོས་ཐམས་ཅད་དང༌། གཞི་ཕུང་པོ་ཁམས་དང༌། སྐྱེ་མཆེད་བདེན་པས་སྟོང་པར་ཤེས་པ་རྣམ་པར་ཐར་པའི་སྒོ་སྟོང་པ་ཉིད་དང༌། བསྒོམ་པ་དང༌། ལམ་ལ་མཚན་མར་མི་ལྟ་བ། རྣམ་པར་ཐར་པའི་སྒོ་མཚན་མ་མེད་པ་དང༌།
ཉམས་སུ་མྱོང་བ་དང༌། འབྲས་བུ་ངོ་བོ་ཉིད་མེད་པར་ཤེས་པས་སྨོན་པར་མི་བྱེད་པ་རྣམ་པར་ཐར་པའི་སྒོ་སྨོན་པ་མེད་པ་སྟེ། དགེ་བའི་ཆོས་ཐམས་ཅད། དེ་ལྟར་ཉམས་སུ་ལེན་པ་ནི། རྣམ་པར་ཐར་པའི་སྒོ་གསུམ་གྱིས་བསྡུས་ཏེ་ཉམས་སུ་ལེན་པ་ཡིན་ནོ། ། ཐེག་པ་གསུམ་དང་སྡེ་སྣོད་གསུམ། ། རྣམ་པར་ཐར་པའི་སྒོ་གསུམ་པོ། ། བསྡུས་ནས་ཉམས་ས་ལེན་པའི་ཚུལ། ། འདི་ལ་ཁྱེད་ཡིད་དགའ་བར་གྱིས། ། ཆོས་ཚུལ་འདི་ལ་རབ་འདུན་པ། །
བསམ་གཏན་ཤེས་རབ་ཀྱིས་བསྐུལ་ནས། ། དགེ་སློང་འཕགས་པ་ཞེས་བྱས་སྦྱར། ། དགེ་དེས་འགྲོ་ཀུན་བདེ་ལེགས་ཤོག ། མེ་མོ་ཡོས་བུའི་ལོ་སྨིན་དྲུག་གི་ཟླ་བའི་ཚེས་བཅོ་ལྔའི་ཉིན་པར་འདམ་དུ་བྲིས་པའོ།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
