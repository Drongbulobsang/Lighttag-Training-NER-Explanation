ས་སྐྱ་བཀའ་འབུམ།
པོད ༢༠༢
སྲུང་འཁོར་བྲི་ཚུལ།
༼ཏ༽ ༄༅། །སྲུང་འཁོར་བྲི་ཚུལ་བཞུགས།། ༄༅། །བླ་མ་དམ་པའི་ཞབས་ལ་གུས་པས་ཕྱག་འཚལ་ལོ། ། འདིའི་སྲུང་བའི་འཁོར་ལོ་ལ་དོན་ལྔ་སྟེ། བྲི་བའི་གཞི། དུས། སྣག་ཚ། བྲི་བའི་ཐབས། བྲིས་ནས་ཇི་ལྟར་བསྒྲུབ་པའོ། ། དང་པོ་ནི།
དར་རམ། རས་སམ་ཤོག་བུ་ལ་སོགས་པའོ། ། དུས་ནི་ཚེས་གཅིག་ནས་ཉའི་བར་གཟའ་སྐར་བཟང་པོའི་ཚེའོ། ། སྣག་ཚ་ནི་རང་གི་ལག་པ་གཡོན་པའི་སྲིན་ལག་གི་ཁྲག་དང༌། གི་ཝང་གིས་སོ། ། བྲི་བའི་ཐབས་ནི་འཁོར་ལོ་དཔེ་ཆུང་ལྟར་རོ། ། བྲིས་ནས་ཇི་ལྟར་བསྒྲུབ་པ་ནི། གནས་ཁང་བྱི་དོར་བྱ། མཆོད་པ་བཤམ། གཏོར་མ་གསུམ་བཤམ།
རྗེ་བཙུན་གྱི་ཐང་སྐུ་ཞལ་དབྱེ། དེ་ནས་རང་ཉིད་རྗེ་བཙུན་དུ་བསྒོམས་ལ། བཟླས་པ་ཅུང་ཟད་བྱ། དེ་ནས་འཁོར་ལོ་ཟངས་གཞོང་ལ་སོགས་པའི་སྟེང་དུ་བཞག་ལ། རྡོ་རྗེ་དང་བཅས་པའི་ལག་པ་གཡོན་པས་རེག་སྟེ། སྭ་བྷཱ་ཝའི་སྔགས་བརྗོད་པས་སྟོང་པར་བསམ། སྟོང་པའི་ངང་ལས་པྃ་ལས་པདྨ་འདབ་བརྒྱད་ཀྱི་ལྟེ་བ་ལ་ཧྲཱིཿ ཤར་གྱི་འདབ་མ་ལ་ཧ། ལྷོར་ཧཱུྃ། ནུབ་ཏུ་ཕ།
བྱང་དུ་ཊ་སྟེ་ཡི་གེ་འབྲུ་ལྔ་ལས་ལྷ་ལྔ་རྫོགས་པར་བསྐྱེད་ལ། ཡེ་ཤེས་པ་གཞུག གནས་གསུམ་བྱིན་གྱིས་བརླབ། དབང་བསྐུར་བསྒྲུབ་ཐབས་ལྟར་བྱ། དེ་ནས་མཆོད་པ་ལྔ་དབུལ་ཏེ་བྱུང་རྫོགས་སམ། རྐང་ཐོན་དུ་བྱའོ། ། དེ་ནས་སྙིང་པོ་བདུན་ལ་སོགས་པ་བཟླས་པའི་མེ་ཏོག་གཏོར་བས་རབ་གནས་བྱས་ལ། སླར་འཁོར་ལོའི་རྣམ་པར་གྱུར་པར་བསམ། བར་འདིར་དམ་ཚིག་ཅན་ལ་གཏོར་མ་གཅིག་གཏང༌། དེ་ནས་རང་གི་ཐུགས་ཀའི་ས་བོན་དང་འཁོར་ལོའི་ཡིག་འབྲུ་ལས་འོད་ཟེར་འཕྲོས་པས་གང་བསྲུང་བར་བྱ་བའི་ལུས་ལ་འཁོར་ལོའི་དབྱིབས་བསྟིམ།
ཡང་འོད་ཟེར་འཕྲོས་པས། དེའི་རྣམ་ཤེས་བཀུག་ནས་སྔགས་ཀྱི་ཡིག་འབྲུ་ལ་བསྟིམ། ཡང་མཆོད་པ་དབུལ། གཏོར་མ་གཅིག་གཏང༌། དེ་ནས་རྡོ་རྗེ་ལ་གཟུངས་ཐག་བཏགས་པ་འཁོར་ལོའི་སྟེང་དུ་བཞག དེའི་གཟུངས་ཐག་ནས་བཟུང་སྟེ། ལྷ་ལྔའི་སྔགས་ཀྱི་མཐར་བསྲུང་བྱའི་མིང་དང༌། རུས་སྤེལ་བའི་རཀྵ་རཀྵ་ཞེས་པ་བརྒྱ་རྩ་བརྒྱད་དམ། སྟོང་རྩ་བརྒྱད་ལ་སོགས་པ་བཟླས། དེ་ནས་ཨཱ་ལི་ཀཱ་ལིའི་མཐར་ཡང་མིང་དང་རུས་དང་རཀྵ་རཀྵ་སྭཱ་ཧཱ།
ཞེས་པ་ཉི་ཤུ་རྩ་གཅིག་བཟླས་ནས། ཡི་གེ་བརྒྱ་པས་བརྟན་པར་བྱའོ། ། དེ་ནས་འཁོར་ལོ་དྲིལ་ཏེ་ལ་ཆ་ལ་སོགས་པས་གཏུམས་ལ། བསྲུང་བྱའི་སྣ་བུག་ནས་གུ་གུལ་གྱི་དུད་པས་བདུག གཏོར་མ་གཅིག་སརྦ་བིགྷྣཱན་ན་མསྶརྦ་ཏ་ཐཱ་ག་ཏེ་བྷྱོ་ལ་སོགས་པའི་སྔགས་ཀྱི་གནོད་བྱེད་ལ་བྱིན་ལ། ལུས་ལ་ཞུགས་པའི་གདོན་གཏོར་མ་ཟ་བའི་བར་ལ། སྲུང་འཁོར་བསྲུང་བྱའི་དཔུང་པ་གཡོན་པར་གདགས། དེ་ནས་རང་གི་ལག་པ་གཡས་པས་བསྲུང་བྱའི་དཔུང་པ་འཁོར་ལོ་དང་བཅས་པ་ལ་འཇུས་ཏེ། ཡི་གེ་བརྒྱ་པ་ལན་གསུམ་མམ་བདུན་བརྗོད་དེ་བརྟན་པར་བྱའོ། ། དེ་ནས་བླ་མ་ལ་ཡོན་དབུལ་ཞིང་དགའ་སྟོན་བྱའོ། །
ཕྱི་ནས་བླ་མས་བསྲུང་བྱ་དེ་རང་གི་སྙིང་གར་ཡོད་པར་ཡང་དང་ཡང་དུ་དྲན་པར་བྱའོ། ། བསྲུང་བྱས་ཀྱང་འཇིགས་སྐྲག་ནམ་བྱུང་དུས་སུ་འཁོར་ལོ་ལ་མགོན་སྐྱབས་ཞུ་བར་དམིགས་ཏེ་འཇུ་བ་དང༌། བླ་མ་ལ་གསོལ་བ་གདབ་བོ། ། ཤིན་ཏུ་ཟབ་བོ། ། ཨི་ཐི།། །། དོན་ཡོད་ཞགས་པའི་སྲུང་འཁོར་བྱེད་ན། འཁོར་ལོ་རིམ་པ་ལྔ་རུ་བསྐོར་ཏེ། ལྟེ་བ་ལ་ཧྲཱིཿ དེའི་མཐའ་མར། ན་མསྶ་མནྟ་བུདྡྷཱ་ནཱཾ།
ཞེས་པའི་སྔགས་དང༌། ཆེ་གེ་མོ་ལ་རཀྵ་རཀྵ་སྭཱ་ཧཱ་ཞེས་པ་བྲིའོ། ། དེའི་མུ་ཁྱུད་ལ་རྟེན་འབྲེལ་སྙིང་པོ། དེའི་ཕྱི་རོལ་པདྨ་འདབ་བརྒྱད་ཀྱི། ཤར་དུ་དོན་ཞགས་ཀྱི་ཨོཾ་ཧྲཱིཿཏྲཻ་ལོ་ཀྱ། ལྷོར་རྟ་མགྲིན་གྱི། ནུབ་ཏུ་ཨེ་ཀ་ཛ་ཊཱིའི། བྱང་དུ་ཁྲོ་གཉེར་ཅན་གྱི་སྙིང་པོ་སྤེལ་ཚིག་དང་བཅས་པའོ། ། མཚམས་ཀྱི་འདབ་མ་བཞི་ཆུང་བར་བྱ་སྟེ། དེ་ལ་ཤར་ནས་ཧ་ཧཱུྃ་ཕཊ་ཞེས་བྲི།
དེའི་མུ་ཁྱུད་ལ་དབྱངས་ཡིག དེའི་ཕྱིར་གསལ་བྱེད་བྲིའོ། ། ཨི་ཐི།། མུ་ཁྱུད་ནང་མ་ལ་དབྱངས་ཡིག པད་འདབ་ཀྱི་ཕྱི་མ་ལ་གསལ་བྱེད། དེའི་ཕྱི་རིམ་དུ་རྟེན་འབྲེལ་སྙིང་པོ་ཕྱི་རུ་རྡོ་རྭ་མེ་རི་བྱས་ན་སྲུང་འཁོར་སྤྱི་དང་མཐུན་པར་གདའོ།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
