ས་སྐྱ་བཀའ་འབུམ།
པོད ༢༨༦
འཇམ་དཔལ་ཨ་ར་པ་ཙ་ནའི་མངོན་རྟོགས།
༄༅། །འཇམ་དཔལ་ཨ་ར་པ་ཙ་ནའི་མངོན་རྟོགས་བཞུགས་སོ།། ༄༅། །བླ་མ་དམ་པའི་ཞབས་ལ་སྤྱི་བོས་ཕྱག་འཚལ་ལོ། ། འདིའི་བརྒྱུད་པ་ནི་བྱང་ཆུབ་སེམས་དཔའ་འཇམ་དཔལ་གཞོན་ནུར་གྱུར་པ། དེའི་སློབ་མ་ནི་བྱང་ཆུབ་སེམས་དཔའ་ཛེ་ཏཱ་རི། དེའི་སློབ་མ་རྡོ་རྗེ་གདན་པ་ཆེན་པོ། དེའི་སློབ་མ་རྡོ་རྗེ་གདན་པ་ཆུང་བ། དེ་ལ་བླ་མ་བ་རི་ལོ་ཙཱ་བས་གསན། དེ་ལ་བླ་མ་ཆེན་པོ་ས་སྐྱ་པས་གསན། དེ་ལ་ཆོས་རྗེ་རྒྱལ་མཚན་གྱི་མཐའ་ཅན་གྱིས་གསན། དེ་དག་ཐམས་ཅད་ཀྱིས་ནི་འཇམ་དཔལ་གྱི་ཞལ་གཟིགས་པ་ཡིན་ནོ་ཞེས་གྲག་གོ །
ཡིད་ཆེས་པའི་གཏན་ཚིགས་དུ་མ་དག་ཀྱང་སྣང་ངོ༌། ། དེ་དག་གྲུབ་པའི་བརྒྱུད་པ་ལས་འོངས་པའི་འཇམ་པའི་དབྱངས་བསྒྲུབ་པར་འདོད་པའི་བསམ་པ་དང་ལྡན་པས། ཐོག་མར་བྱང་ཆུབ་སེམས་དཔའི་ཚུལ་ཁྲིམས་ལ་གནས་པར་བྱས་ནས། ཤ་དང་ཆང་དང་བུད་མེད་དང་མི་གཙང་བ་དང༌། འབགས་པ་མ་ལུས་པ་སྤངས་ནས། ཡིད་དགའ་བའི་གནས་སུ་སྟན་བདེ་བ་ལ་བསྡད་ལ། བདག་གིས་སེམས་ཅན་ཐམས་ཅད་ཀྱི་མ་རིག་པའི་མུན་པ་བསལ་ལ། འཇམ་དཔལ་གྱི་གོ་འཕང་ཐོབ་པར་བྱ། དེའི་ཆེད་དུ་འཕགས་པ་འཇམ་དཔལ་བསྒོམ་སྙམ་དུ་བྱང་ཆུབ་ཀྱི་སེམས་བསྒོམ། དེའི་རྗེས་ལ་རང་གི་སྙིང་སྒོ་ང་སྟོང་པ་ལྟ་བུའི་ནང་དུ་པཾ་ལས་པདྨའི་སྟེང་དུ་ཨ་ལས་ཟླ་བ་དེའི་སྟེང་དུ་དྷཱིཿདམར་སེར་གུར་གུམ་གྱི་མདོག་འདྲ་བ་དེ་ལས་འོད་བྱུང་ནས་ལུས་ཐམས་ཅད་ཁྱབ་པས།
སྡིག་པ་དང་སྒྲིབ་པ་དང་མི་ཤེས་པའི་མུན་པ་ཐམས་ཅད་བཅོམ་སྟེ། དྲི་མ་མེད་པ་ལྟར་གྱུར་པའི་སྐད་ཅིག་ལ། རང་ཉིད་འཕགས་པ་འཇམ་དཔལ་སྐུ་མདོག་དམར་སེར་ཞལ་གཅིག་ཕྱག་གཉིས་པ། ཕྱག་གཡས་ན་མི་ཤེས་པ་གཅོད་པའི་རལ་གྲི། གཡོན་ན་ཨུཏྤ་ལའི་རྩ་བ་ཐུགས་ཀར་བཟུང་ནས་རྣ་བའི་ཐད་ཀར་ཁ་བྱེ་བའི་སྟེང་ན། ཆོས་ཐམས་ཅད་ཀྱི་རང་བཞིན་ཤེས་རབ་ཀྱི་ཕ་རོལ་ཏུ་ཕྱིན་པའི་གླེགས་བམ་འཛིན་པའོ། ། ཞབས་རྡོ་རྗེའི་སྐྱིལ་ཀྲུང་གིས་བཞུགས་པ། རིན་པོ་ཆེའི་རྒྱན་གྱིས་སྤྲས་པ། དར་སྣ་ཚོགས་ཀྱི་ཤམ་ཐབས་ཅན་ལོ་བཅུ་དྲུག་ལོན་པ་ལྟ་བུ་ཟླ་བའི་རྒྱབ་ཡོལ་ཅན། རལ་པའི་ཅོད་པན་སྟེང་དུ་བཅིངས་པ་རལ་པའི་ཟུར་ཕུད་ལྔ་གཡོན་དུ་འཕྱང་བའི་སྐུར་གསལ་བར་བསྒོམ་པར་བྱའོ། །
བསྒོམས་པས་སྐྱོ་བར་གྱུར་ན། རང་གི་སྙིང་གར་པདྨ་དང་ཟླ་བའི་སྟེང་དུ་དྷཱིཿདམར་སེར་གྱི་མཐའ་མ་ན་ཕར་ཨོཾ་ཨ་ར་པ་ཙ་ན་ཞེས་པའི་སྔགས་ཀྱིས་བསྐོར། ལྕེའི་རྩ་བར་དྷཱིཿམགོ་ཕུགས་སུ་བསྟན། ཉལ་ཐབས་སུ་འདུག་པ་ལ་དམིགས་པ་གཏད་ནས། ཇི་སྲིད་མི་སྐྱོའི་བར་དུ་བཟླ་བར་བྱའོ། ། ཐུན་འཇོག་པའི་དུས་སུ་དབུགས་ཐོགས་གཅིག་ལ། དྷཱིཿབརྒྱ་རྩ་བརྒྱད་བཟླས། དེ་ལྟར་མ་གྲུབ་ནའང་གཏམ་མི་བྱ་བར་བཟླས་སོ། ། དེ་ནས་ལུས་དྷཱིར་གྱུར་པར་བསམ་མོ། ། དུས་དང་གནས་སྐབས་ཐམས་ཅད་དུ་འཇམ་དཔལ་གྱི་ང་རྒྱལ་དང་མ་བྲལ་བར་བྱའོ། །
བར་ཆད་ཀྱི་རྟགས་ནི་ཐོག་སེར་འབབ་པ་དང༌། རླུང་དང་གཅན་གཟན་གྱིས་ཟོས་པ་ལ་སོགས་པ་བྱུང་ན་བར་ཆད་ཀྱི་རྟགས་ཡིན་པས་མི་གཡོ་བ་ལ་སོགས་པ་ཁྲོ་བོའི་སྔགས་བཟླས་པར་བྱའོ། ། རལ་གྲི་དང་ཨུཏྤ་ལ་འཛིན་པ་དང༌། མེ་འབར་བ་ལ་སོགས་པ་བྱུང་ན་གྲུབ་པའི་རྟགས་སུ་ཤེས་པར་བྱའོ། ། ཟླ་བ་དྲུག་གམ་འབུམ་ཕྲག་བརྒྱད་ཅུ་བཟླས་པས་ཐོག་མར་འཛིན་བློ་སྐྱེ་བར་འགྱུར་རོ། ། དེ་ནས་སྙན་ངག་དང་རྡོ་རྗེའི་ངག་དང་ཕྱིན་ཅི་མ་ལོག་པའི་དོན་ཕུན་སུམ་ཚོགས་པར་སྐྱེ་བར་འགྱུར་རོ། ། གཡེང་བས་མི་འགྲུབ་སྟེ། མདོར་ན་སེམས་རྩེ་གཅིག་པར་བསྒོམས་ན་འགྲུབ་པར་འགྱུར་རོ། ། འཕགས་པ་འཇམ་དཔལ་གྱི་སྒྲུབ་པའི་ཐབས་ཀྱི་གསལ་བྱེད་ཤཱཀྱའི་དགེ་སློང་ཀུན་དགའ་རྒྱལ་མཚན་དཔལ་བཟང་པོས་སྦྱར་བ་རྫོགས་སོ།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
