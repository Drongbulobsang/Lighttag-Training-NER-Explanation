ས་སྐྱ་བཀའ་འབུམ།
པོད ༣༥༤
བླ་མ་སྤྱིའི་བསྟོད་པ་མུ་ཏིག་ཕྲེང་བ།
༼པ༽ ༄༅། །བླ་མ་སྤྱིའི་བསྟོད་པ་མུ་ཏིག་ཕྲེང་བ་བཞུགས།། ༄༅། །ན་མོ་གུ་རུ་བྷ་དྲཱ་ཡ། གང་གི་སྲིད་པའི་རྒྱ་མཚོ་ལས་བསྒྲལ་ཞིང༌། ། རྣམ་གྲོལ་བདེ་བའི་ལམ་ཡང་སྟོན་མཛད་ཅིང༌། ། དུས་གསུམ་རྒྱལ་བའི་གཙུག་གི་རྒྱན་གྱུར་པའི། ། སྐྱོབ་པ་མཚུངས་མེད་བླ་མའི་ཚོགས་ལ་འདུད། ། དོན་མིན་རྣམ་སྤང་དོན་ལ་ཐུགས་གཞོལ་བས། ། དོན་བཞིན་རྟོགས་པའི་སྟོབས་ཀྱིས་དོན་གྲུབ་ཅིང༌། ། བརྩེ་བས་གཅིག་ཏུ་གཞན་དོན་དོན་གཉེར་བའི། །
དོན་ཀུན་སྒྲུབ་མཛད་བླ་མའི་ཚོགས་ལ་འདུད། ། གང་ཞིག་སྤངས་ན་དུས་གསུམ་རྒྱལ་བས་ཀྱང༌། ། བརྒལ་དཀའི་སྲིད་མཚོ་ལས་སྒྲོལ་མི་ནུས་ཤིང༌། ། དེ་ཉིད་གུས་བསྟེན་ངེས་པར་སྒྲོལ་གྱུར་པའི། ། དེད་དཔོན་མཚུངས་མེད་བླ་མའི་ཚོགས་ལ་འདུད། ། གང་ལ་ཅུང་ཟད་བརྙས་པར་གྱུར་ན་ཡང༌། ། མི་བཟད་སྡུག་བསྔལ་ཚོགས་ཀྱི་སར་ལྷུང་ཞིང༌། ། དེ་ཉིད་མཉེས་པས་སྲིད་དང་ཞི་བ་ཡི། ། བདེ་བའི་མཆོག་སྟེར་བླ་མའི་ཚོགས་ལ་འདུད། ། གང་གིས་ཕྱོགས་བཅུའི་རྒྱལ་བ་མཆོད་པ་བས། །
དེ་ཡི་སྤུ་གཅིག་མཆོད་ན་དོན་ཆེ་ཞེས། ། འདྲེན་པ་རྣམས་ཀྱིས་མཆོག་ཏུ་རབ་བསྔགས་པའི། ། ཞིང་མཆོག་མཚུངས་མེད་བླ་མའི་ཚོགས་ལ་འདུད། ། ཞི་བའི་གསུང་མཆོག་འོད་ཟེར་སྟོང་ལྡན་གྱིས། ། སྲིད་པའི་རྒྱ་མཚོའི་བྱིངས་རྣམས་སྐེམས་མཛད་ཅིང༌། ། ཐར་པའི་ལོ་ཏོག་རབ་ཏུ་སྨིན་མཛད་པའི། ། འདྲེན་པའི་ཉི་འོད་བླ་མའི་ཚོགས་ལ་འདུད། ། མ་ཆགས་མཁར་གནས་ཐུགས་རྗེའི་སྤྲིན་ཚོགས་ལས། ། དྲི་མེད་བདུད་རྩི་ཞི་བའི་ཆར་རྒྱུན་གྱིས། ། སྲིད་པའི་སྡུག་བསྔལ་མེ་ཚོགས་ཞི་མཛད་པའི། །
ཆོས་ཀྱི་སྤྲིན་ཆེན་བླ་མའི་ཚོགས་ལ་འདུད། ། གཏི་མུག་ཐིབས་པོས་སྲིད་ལམ་འཁྱམས་པ་ལ། ། དེ་ཉིད་གསལ་བའི་གསུང་གི་འོད་འགྱེད་ཅིང༌། ། ཞི་བདེ་ཀུན་འབྱུང་རིན་ཐང་མེད་པ་ཡི། ། ཡིད་བཞིན་ནོར་མཆོག་བླ་མའི་ཚོགས་ལ་འདུད། ། ཇི་ལྟར་དབུལ་པོའི་ཁྱིམ་ནས་གཏེར་བཞིན་དུ། ། ལུས་ཅན་ཀུན་ལ་ཟག་མེད་སྙིང་པོའི་གཏེར། ། གནས་ཉིད་ཇི་བཞིན་བརྩེ་བས་སྟོན་མཛད་པའི། ། འགྲོ་བའི་གཉེན་མཆོག་བླ་མའི་ཚོགས་ལ་འདུད། ། གང་གི་བྱིན་རླབས་འོད་ཟེར་སྟོང་ཕྲག་གིས། །
དད་ལྡན་སྒྲིབ་པའི་མུན་ཆེན་རབ་བསལ་ཏེ། ། རྣམ་གྲོལ་འཆི་མེད་ས་ལ་མྱུར་འཇུག་པའི། ། འདྲེན་པ་མཚུངས་མེད་བླ་མའི་ཚོགས་ལ་འདུད། ། བླ་མའི་ཡོན་ཏན་བརྗོད་པའི་དགེ་བ་འདིས། ། བྱང་ཆུབ་བར་གྱི་ཚེ་རབས་ཐམས་ཅད་དུ། ། བླ་མའི་གསུང་མཆོག་འོད་ཀྱིས་སྣང་བྱས་ཏེ། ། མ་ནོར་ལམ་ལ་རྟག་ཏུ་བརྩོན་པར་ཤོག ། བླ་མའི་བསྟོད་པ་མུ་ཏིག་གི་ཕྲེང་བ་ཞེས་བྱ་བ་ཤློ་ཀ་བཅུ་གཅིག་པ་རྫོགས་སོ།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
