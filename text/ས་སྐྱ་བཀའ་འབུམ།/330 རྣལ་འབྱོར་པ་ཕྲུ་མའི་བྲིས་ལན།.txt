ས་སྐྱ་བཀའ་འབུམ།
པོད ༣༣༠
རྣལ་འབྱོར་པ་ཕྲུ་མའི་བྲིས་ལན།
༼ན༽ ༄༅། །རྣལ་འབྱོར་པ་ཕྲུ་མའི་བྲིས་ལན་བཞུགས།། ༄༅། །རྗེ་བཙུན་འཇམ་པའི་དབྱངས་ཀྱི་རྣམ་འཕྲུལ་ཆོས་རྗེ་ས་སྐྱ་པཎྜི་ཏ་ཧོར་ཡུལ་དུ་ཕྱགས་ཕེབས་པའི་མདོ་སྨད་ཀྱི་ལམ་ཁར་ཆིབས་གོང་དུ་བྱོན་ནས་ལམ་ལ་གཤེགས་པའི་ཚེ། རྣལ་འབྱོར་པ་ཕྲུ་མ་པ་ཞེས་བྱ་བའི་སྒོམ་ཆེན་པ་བཟང་པོ་གཅིག་གིས་ཆོས་རྗེ་པ་ལ་གོས་ཕྱི་ནང་ཅིག་ཕུལ་ནས། ཆོས་རྗེ་པ་ཁྱེད་ཀྱི་ཆོས་དང་ཆོས་མ་ཡིན་པ་རྣམ་པར་འབྱེད་པའི་བསྟན་བཅོས་ལས། བླུན་པོས་ཕྱག་རྒྱ་ཆེ་བསྒོམ་པ། ། ཕལ་ཆེར་དུད་འགྲོའི་རྒྱུ་རུ་གསུངས། ། མིན་ན་གཟུགས་མེད་ཁམས་སུ་སྐྱེ། ། ཡང་ན་ཉན་ཐོས་འགོག་པར་ལྷུང༌། ། གལ་ཏེ་དེ་ནི་བསྒོམས་ལེགས་ཀྱང༌། །
དབུ་མའི་བསྒོམ་ལས་འདའ་བ་མེད། ། དབུ་མའི་བསྒོམ་དེ་བཟང་མོད་ཀྱི། ། འོན་ཀྱང་འགྲུབ་པ་ཤིན་ཏུ་དཀའ། ། ཞེས་གསུངས་པའི་དོན་ཅི་ལགས་ཞུ་ཡིན་འདུག་པ་ལ། ཆོས་རྗེ་པའི་ཞལ་ནས་འདི་སྐད་གསུངས་པར་གདའ། རྣམ་རྟོག་ ་་་་་བཙན་ཐབས་སུ་ཅི་ཡང་ཡིད་ལ་མི་སེམས་པར་སེམས་ལ་ལྟ་ཞིང་རྒྱུན་དུ་གནས་ཤིང་གཉིད་རྨུགས་འདྲེན་པའོ། ཁ་ཚོམ་ཞི་གནས་དང༌། ། སྟོང་པ་ཐལ་བྱུང་ལྷག་མཐོང་ ་་་་་རྒྱལ་པོ་ཨིནྡྲ་བྷཱུ་ཏིས། རྨོངས་པའི་བསྒོམ་པ་གང་ཡིན་པ། ། རྨོངས་པས་རྨོངས་པ་ཐོབ་པར་འགྱུར། །
ཞེས་གསུངས། འཕགས་པ་ཀླུ་གྲུབ་ཀྱིས། སྟོང་པ་ཉིད་ལ་བལྟ་ཉེས་ན། ། ཤེས་རབ་ཅུང་རྣམས་ཕུང་བར་འགྱུར། ། སོ་སོར་རྟོག་པའི་ཤེས་རབ་ཀྱིས་མ་དཔྱད་པར་སྣང་ཞེན་གྱི་ཆོས་ཅི་ཡང་མེད་པར་འཛིན་པ་དང༌། མཐོང་ཡུལ་འགག་པའི་སྟོང་ཉམས་ཤར་བའོ། ། ཞེས་གསུངས་སོ།། གཉིས། ། ངན་འགྲོར་ལྟུང་བར་རྒྱུ་ཆེན་ཏེ། ། ལེགས་འདོད་རྣམས་ཀྱིས་སྤངས་ན་ལེགས། །
སེམས་ ་་་་་སེམས་ཀྱི་རྒྱུ་བ་མི་གསལ་བར་ཞི་གནས་ཤས་ཆེ་བའི་སྟོབས་ཀྱིས་ངང་གིས་དམིགས་པ་ལ་གནས་པའོ། རྒྱུ་མི་གསལ་ཞི་གནས་དང༌། ། གཟུགས་ ་་་་་འདིའི་དོན་མངོན་པ་ལ་སོགས་པར་གསལ། མ་དཔྱད་པར་ཆོས་ཐམས་ཅད་ནམ་མཁའ་དང་སེམས་ཅི་ཡང་མེད་པ་དང་ཡོད་མིན་མེད་མིན་ངོ་འཕྲོད་ནས་ཉམས་ཤར་བའོ། སྣང་བཀག་པའི་ལྷག་མཐོང་གཉིས། ། གཟུགས་མེད་སྐྱེ་བའི་རྒྱུ་ཆེན་ཏེ། ། ཐར་འདོད་རྣམས་ཀྱིས་སྤངས་ན་ལེགས། ་་་་་ གཟུགས་མེད་དུ་སྐྱེ་བའི་རྒྱུ་མི་གཡོ་བའི་ལས་བསོགས་པའོ། ། དྲན་ ་་་་་ཏིང་ངེ་འཛིན་བསྒོམ་པའི་ཚེ་ཅི་ཡང་མི་དྲན་པར་ཡུན་རིང་དུ་གནས་པའོ།། ཚོར་མེད་པའི་ཞི་གནས་དང༌། །
ཚོགས་དྲུག་བཀག་ ་་་་་མིག་ལ་སོགས་པའི་རྣམ་ཤེས་ཚོགས་དྲུག་རྒྱུ་བ་མི་གསལ་བའོ།། པའི་ལྷག་མཐོང་གཉིས། ། ཉན་ཐོས་འགོག་ ་་་་་འགོག་པའི་སྙོམ་འཇུག་དང་འདྲ་བའི་ཉམས་སྐྱེས་པའོ།། པ་ཆ་མཐུན་ཏེ། ། མཆོག་འདོད་རྣམས་ཀྱིས་སྤངས་ན་ལེགས། ། ཤིན་ ་་་་་མདོ་སྡེ་རྒྱན་ལས། དེས་ན་དེ་ཡི་ལུས་དང་སེམས། ། ཤིན་ཏུ་སྦྱངས་བ་ཆེས་གང་ནས། ། ཡིད་ལ་བྱེད་པ་ཅན་ཞེས་བྱ། ། ཞེས་གསུངས་སོ།།
སྦྱངས་བདེ་ལྡན་ཞི་གནས་དང༌། ། སྤྲོས་ ་་་་་ཨཱརྻ་དེ་ཝའི་ཞལ་སྔ་ནས། ། ཡོད་མིན་མེད་མིན་ཡོད་མེད་མིན། ། གཉིས་ཀའི་བདག་ཉིད་མིན་པའང་མིན། ། མཐའ་བཞི་ལས་གྲོལ་དོན་གྱི་མཆོག ། དེ་ནི་དབུ་མ་པ་ཡི་ལུགས། ། ཞེས་གསུངས་སོ།། ཀུན་ཉེར་ཞིའི་ལྷག་མཐོང་གཉིས། ། ཕར་ཕྱིན་ཐེག་པའི་ལམ་ཆེན་ཏེ། ། རྒྱལ་སྲས་རྣམས་ཀྱིས་བསྒྲུབས་ན་ལེགས། །
མཚན་རྟོག་ཉེར་ཞིའི་ཞི་གནས་ ་་་་་སངས་རྒྱས་ཡེ་ཤེས་ཞབས་ཀྱིས། ཐ་མལ་ཀུན་རྟོག་རྒྱུན་ནི་མ་གཏོགས་པ། ། སྲིད་པའི་འཆིང་བ་གཞན་ཅིའང་ཡོད་མིན་ཏེ། ། དེ་དང་རྣམ་པར་འགལ་བར་གྱུར་པའི་སེམས། ། གང་ཡིན་དེ་ནི་ཀུན་དུ་རྟོགས་མི་འགྱུར། ། ཞེས་གསུངས་སོ།། དང༌། ། བདེ་སྟོང་ཟུང་འཇུག་ལྷག་མཐོང་ ་་་་་སྤྱན་རས་གཟིགས་པད་དཀར་གྱིས། ཕྲ་རབ་རྡུལ་གྱི་ཆོས་ཉིད་འདས། ། བྲ་ཕབ་པ་ཡི་རྣམ་པ་ཅན། །
རྣམ་པ་ཀུན་གྱི་མཆོག་ལྡན་པ། ། ཕྱག་རྒྱ་ཆེན་པོ་མི་འགྱུར་བདེ། ། ཞེས་གསུངས་སོ།། གཉིས། ། གསང་སྔགས་ཕྱག་ཆེན་ལམ་མཆོག་སྟེ། ། ཚེ་འདིར་གྲོལ་འདོད་བསྒྲུབས་ན་ལེགས། ། ཚིགས་སུ་བཅད་པ་ལྔ་པོ་འདིའི་དོན་ཁོང་དུ་ཆུད་ན་ཕྱག་རྒྱ་ཆེན་པོ་དག་པ་ཤེས་པར་འགྱུར་བས་འདི་ལ་དཔྱོད་མཛོད་གསུང་གིན་འདུག རྣལ་འབྱོར་པ་ཕྲུ་མ་པ་ལ་གདམས་པའི་ཚིགས་སུ་བཅད་པ་ལྔ་པ་བི་ཛིས་མདོ་ཁམས་སྨད་གླིང་ཁར་བྲིས་པའོ།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
