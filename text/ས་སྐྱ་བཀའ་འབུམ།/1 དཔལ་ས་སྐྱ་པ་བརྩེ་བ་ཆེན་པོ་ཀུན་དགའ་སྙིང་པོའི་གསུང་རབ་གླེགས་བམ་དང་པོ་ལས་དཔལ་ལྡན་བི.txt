ས་སྐྱ་བཀའ་འབུམ།
པོད ༡
དཔལ་ས་སྐྱ་པ་བརྩེ་བ་ཆེན་པོ་ཀུན་དགའ་སྙིང་པོའི་གསུང་རབ་གླེགས་བམ་དང་པོ་ལས་དཔལ་ལྡན་བི་རཱུ་པ་ལ་བསྟོད་པ།
༼ཀ༽ ༄༅། །ཡོགེཤྭརཤྲཱིབྷཱུམཱིཔཱཎྜརྻོམཧཱཀྲྀཔཱནནྡགརྦྷསྱཔྲཝཙནཾཔུསྟཀཿཔྲཐམཱཙྪྲཱམཱནྭིརཱུཔཱཡསཾཝརྞོབིཛཧཱར།། ༄༅། །རྣལ་འབྱོར་གྱི་དབང་ཕྱུག་དཔལ་ས་སྐྱ་པ་བརྩེ་བ་ཆེན་པོ་ཀུན་དགའ་སྙིང་པོའི་གསུང་རབ་གླེགས་བམ་དང་པོ་ལས་དཔལ་ལྡན་བི་རཱུ་པ་ལ་བསྟོད་པ་བཞུགས་སོ།། ༄༅། །ནམོབི་རཱུཔཱཡ། ཨཧོསཱརྡྷཉྫོཔྲཔཉྩཱདཱིརྠཾ། པྲཏེཛོདཱིཔྟཱཤཡཱཏཱིཏཤྲཱི། ༄༅། །ན་མོ་བི་རཱུ་པཱ་ཡ། ཨ་ལ་ལ་སྟེ་ལྷན་སྐྱེས་སྤྲོས་བྲལ་ལས། ། འདི་འདྲའི་རབ་བརྗིད་དཔལ་འབར་བསམ་ལས་འདས། ། ༄༅། །བིརཱུཔེཏིརྻཏྶབྷཊྚཱརཀྱཿ
ཨཧོཨསྨསྱཤྲིཡེསཾབྷཱུཏཿ། ༄༅། །གང་དེ་རྗེ་བཙུན་བི་རཱུ་པ་ཞེས་པ། ། བདག་གི་དཔལ་དུ་གྱུར་པ་ཨེ་མ་ཧོ། ། ཁྱོད་ཀྱི་གཟི་ཡིས་རྟོག་པ་ཀུན་བྲལ་ཏེ། ། སྒོ་གསུམ་རླུང་རྣམས་དགའ་བ་བཞི་རྒྱས་ནས། ། ཟ་ཟི་ལས་ཀྱང་བདེ་སྟོང་གྱུར་ནས་ནི། ། སངས་ནས་རྗེས་དྲན་ཅུང་ཟད་བསྟོད་པར་གྱུར། ། བདེ་ལེགས་ཕུན་ཚོགས་དོན་གཉིས་འབྱོར་བའི་དཔལ། ། མཁྱེན་དང་བརྩེ་བས་སྐལ་ལྡན་གདུལ་བྱ་ལ། ། ལམ་མཆོག་བསྟན་ནས་མྱང་འདས་ལ་འགོད་པ། །
མི་གཡོའི་མཆོག་ཏུ་རོལ་ལ་མགོས་ཕྱག་འཚལ། ། གང་ཞིག་འཇིག་རྟེན་འདིར་ནི་རྒྱལ་རིགས་ལས། ། རབ་བྱུང་རིག་པའི་གནས་ལྔ་མཐར་ཕྱིན་ཏེ། ། གནས་རིགས་དགེ་འདུན་བྱེ་བས་ལེགས་བསྟེན་པ། ། གནས་བརྟན་ཆོས་སྐྱོང་གྲགས་ལ་མགོས་ཕྱག་འཚལ། ། བསླབ་གསུམ་དོན་ལྡན་ཤིང་རྟ་ཆེན་པོའི་གཞུང༌། ། སྨྲ་བའི་དབང་ཕྱུག་རྒོལ་བས་མི་རྫི་བས། ། བསྟན་པའི་སྲོག་ཤིང་ཐམས་ཅད་མཁྱེན་གཉིས་པར། ། ས་སྟེང་རྩོད་པ་མེད་ལ་མགོས་ཕྱག་འཚལ། ། ཀུན་ནས་འདུས་པའི་ཚོགས་ལ་ཉིན་བཞིན་དུ། །
ཐེག་རིམ་ཆོས་ཀྱི་བདུད་རྩིས་ཚིམ་མཛད་ནས། ། མཚན་མོར་གསང་སྤྱོད་བསྒྲུབས་པས་རྣམ་གྲོལ་ཏེ། ། བདག་མེད་ཀྱིས་བཟུང་ས་དྲུག་གྱུར་ལ་འདུད། ། བརྟུལ་ཞུགས་སྤྱོད་པས་འགྲོ་རྣམས་དྲང་བའི་ཕྱིར། ། དགེ་འདུན་གནས་ནས་དམན་པའི་སྤྱོད་པ་ཡིས། ། གྲོང་བཞུད་ཀུན་དུ་རྒྱུ་བས་འཇིག་རྟེན་དུ། ། ཀུན་གྱིས་བིརྺར་གྲགས་ལ་མགོས་ཕྱག་འཚལ། ། གདྒཱ་བཟློག་ཅིང་མ་རུངས་རྒྱལ་པོ་བཏུལ། ། ཉི་མ་བཟུང་ནས་ཡུལ་ཁམས་མྱོས་བྱེད་གསོལ། ། མྱོས་མིན་ལིངྒ་རབ་བཀས་གཏུམ་མོ་བཏུལ། །
མཐུ་སྟོབས་དབང་ཕྱུག་གྲགས་ལ་མགོས་ཕྱག་འཚལ། ། དེ་ལྟར་དཔག་ཡས་ནུས་བསྟན་དེ་ཡི་མཐར། ། སཽ་རཱཥྚར་ཀརྟི་ཀ་བཏུལ་ཏེ། ། དམིགས་མེད་ཐུགས་རྗེས་མཁའ་དབྱིངས་ཀུན་ཁྱབ་པའི། ། ཟུང་འཇུག་བདེ་ཆེན་རོལ་ལ་མགོས་ཕྱག་འཚལ། ། ཆོས་རྣམས་བདེ་སྟོང་ཤིན་དུ་རྣམ་དག་པའི། ། དེ་ཉིད་ཁོ་ན་མྱུར་དུ་རྟོགས་བྱེད་ཐབས། ། སྙན་བརྒྱུད་བཞི་ཡིས་ཟབ་མོའི་ལམ་བསྟན་ནས། ། སྐལ་ལྡན་སྨིན་སྒྲོལ་མཛད་ལ་མགོས་ཕྱག་འཚལ། ། ཨེ་མ་བདག་ཡིད་དག་པའི་དབྱིངས། །
རྣམ་གྲོལ་གོ་འཕང་མ་ཐོབ་པར། ། རྗེ་བཙུན་ཁྱོད་ཉིད་མངོན་སུམ་དུ། ། འདི་ལྟར་ཡང་ཡང་གཟུང་དུ་གསོལ། ། དེ་ལྟར་ཁྱེད་ཀྱི་ཐུགས་རྗེ་ཡི། ། ཤུགས་ལས་བྱུང་བ་དེ་དག་གི ། བདུད་རྩིའི་རྒྱུན་ཡང་སྤེལ་བགྱིད་ན། ། དོན་ཡང་ཕུན་ཚོགས་མཛད་དུ་གསོལ། ། རྗེས་སུ་སློབ་པ་གང་རྣམས་ཀྱང༌། ། རིམ་པ་གཉིས་དང་མི་འབྲལ་ཞིང༌། ། ལམ་གྱི་གེགས་དང་མི་ལྡན་པར། །
བསྟན་ལ་ཕན་པར་མཛད་དུ་གསོལ། ། ཀུན་ནས་དག་པའི་སྒོ་གསུམ་རླུང༌། ། དགའ་བ་བཞི་ཡིས་རབ་རྒྱས་ཏེ། ། སྙིང་པོ་འགྲོས་བཞི་ཐིམ་གྱུར་ནས། ། རྡོ་རྗེ་འཛིན་དབང་ཐོབ་པར་ཤོག ། ཉེ་བར་བསྟེན་པའི་གནས་འདི་ཡང༌། ། གྲགས་པས་ས་དང་མཁའ་ཁྱབ་ནས། ། ཟླ་བ་ཀུ་མུད་ལྟར་སྐྱ་པའི། ། དགེ་བའི་དཔལ་གྱིས་རོལ་པར་མཛོད། ། རྗེ་བཙུན་རྣལ་འབྱོར་གྱི་དབང་ཕྱུག་ཆེན་པོ་ཉིད་ས་དཀར་པོ་རྒྱབ་ཡོལ་གྱི་ཚུལ།
འབལ་གྲོག་མོན་གྲོག་གི་བར་སྐྱིལ་ཀྲུང་གིས་ཁེབས་པར་མཛད། ཆོས་འཆད་ཀྱི་ཕྱག་རྒྱ་ཅན། གཡས་སུ་ནག་པོ་པ། གཡོན་དུ་ག་ཡ་དྷ་ར། རྒྱབ་ཏུ་ཀོ་ཀ་ལི་པ། མདུན་དུ་བི་ན་ས་དང་བཅས་ཏེ་མངོན་སུམ་དུ་ཞལ་གཟིགས། འདི་ཉིད་ཀྱི་དབང་བཞིའི་བྱིན་རླབས། ལམ་སྦས་བཤད། རྡོ་རྗེ་རྣམ་འཇོམས་ཀྱི་དབང༌། རྒྱུད་སྡེ་བདུན་ཅུ་རྩ་གཉིས་ཀྱི་ལུང༌།
ལམ་འབྲས་བུ་དང་བཅས་པའི་མན་ངག གྲུབ་ཆེན་བཅུ། ཕྲ་མོ་བརྒྱད་དང་བཅས་པ་རྣམས་གསུངས་པའི་དུས། ས་ཆེན་གྱིས་བསྟོད་པའི་ཚིག་ཉམས་ཀྱི་ཤུགས་ལས་བྱུང་བ། ས་མཱཔྟ་མི་ཐི།། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
