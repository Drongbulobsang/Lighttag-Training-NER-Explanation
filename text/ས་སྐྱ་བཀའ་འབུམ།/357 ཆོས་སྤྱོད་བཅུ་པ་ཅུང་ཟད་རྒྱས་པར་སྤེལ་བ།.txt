ས་སྐྱ་བཀའ་འབུམ།
པོད ༣༥༧
ཆོས་སྤྱོད་བཅུ་པ་ཅུང་ཟད་རྒྱས་པར་སྤེལ་བ།
༼པ༽ ༄༅། །ཆོས་སྤྱོད་བཅུ་པ་ཅུང་ཟད་རྒྱས་པར་སྤེལ་བ་བཞུགས།། ༄༅། །བླ་མ་དང་འཇམ་པའི་དབྱངས་ལ་ཕྱག་འཚལ་ལོ། ། གང་ལས་སྲིད་དང་རྣམ་གྲོལ་བའི། ། དགེ་ལེགས་མ་ལུས་འབྱུང་བའི་གནས། ། དཔལ་ལྡན་བླ་མ་དམ་པ་ཡི། ། ཞབས་ཀྱི་པདྨོར་ཕྱག་འཚལ་ལོ། ། ཀུན་མཁྱེན་ཐུགས་རྗེར་ལྡན་པ་ཡིས། ། ལེགས་པར་གསུངས་པའི་གསུང་རབ་ལ། ། འདྲེན་པས་མཆོག་ཏུ་རབ་བསྔགས་པའི། །
མཚན་ཉིད་ལྡན་པའི་བླ་མ་མཆོག ། སངས་རྒྱས་ཆོས་དང་འཕགས་པའི་ཚོགས། ། དེ་ཉིད་ལས་ནི་བྱུང་གྱུར་ཅིང༌། ། དེ་ཡི་སྐུ་དང་གསུང་དང་ཐུགས། ། དཀོན་མཆོག་གསུམ་གྱི་ངོ་བོར་བཞུགས། ། བདག་དང་མཐའ་ཡས་སེམས་ཅན་རྣམས། ། སྲིད་པའི་མཚོ་ལས་བསྒྲལ་བ་དང༌། ། བླ་མེད་བྱང་ཆུབ་ཐོབ་བྱའི་ཕྱིར། ། ལུས་ཅན་ཀུན་དང་ཐབས་ཅིག་ཏུ། ། མཚུངས་མེད་བླ་མ་དམ་པ་དང༌། །
རྒྱལ་དང་རྒྱལ་སྲས་འཕགས་པའི་ཚོགས། ། འགྲོ་བའི་དོན་ལ་རབ་བརྩོན་པ། ། མཁའ་མཉམ་བཞུགས་ལ་བདག་གསོལ་འདེབས། ། ཕྱོགས་དུས་ཀུན་ན་བཞུགས་པ་ཡི། ། ཐུགས་རྗེ་ཆེར་ལྡན་བླ་མ་དང༌། ། མཚུངས་པ་མེད་པ་སྐྱོབ་པའི་མཆོག ། དཀོན་མཆོག་གསུམ་ལ་ཕྱག་འཚལ་ལོ། ། བདག་གིས་དུས་འདི་ནས་བཟུང་སྟེ། ། ཇི་སྲིད་སྙིང་པོ་བྱང་ཆུབ་བར། ། སངས་རྒྱས་ཀུན་དངོས་བླ་མ་དང༌། །
དཀོན་མཆོག་གསུམ་ལ་བདག་སྐྱབས་མཆི། ། ཕྱི་ནང་གསང་བ་མཆོད་པའི་སྤྲིན། ། མཁའ་དང་མཉམ་པ་དུ་མ་ཡིས། ། བསོད་ནམས་ཞིང་རབ་མཆོག་གྱུར་པ། ། དེ་དག་ཀུན་ལ་ཀུན་ནས་མཆོད། ། སྲིད་པའི་རྒྱ་མཚོར་ལྷུང་གྱུར་ཞིང༌། ། ཉོན་མོངས་ཆུ་སྲིན་དབང་གྱུར་པས། ། ལུས་ངག་ཡིད་གསུམ་གྱིས་བསགས་པའི། ། སྡིག་པ་ཐམས་ཅད་སོ་སོར་བཤགས། ། བླ་མ་མཆོག་དང་སངས་རྒྱས་དང༌། །
དེ་སྲས་ཐུགས་རྗེ་ལྡན་རྣམས་དང༌། ། འཕགས་པའི་ཚོགས་དང་འགྲོ་བ་ཡི། ། དགེ་བ་ཀུན་ལ་རྗེས་ཡི་རང༌། ། བསོད་ནམས་དམན་པས་རྟོགས་དཀའི་ཕྱིར། ། ཆོས་གསུང་བར་ནི་མི་བཞེད་པའི། ། རྫོགས་པའི་སངས་རྒྱས་ཐམས་ཅད་ལ། ། ཆོས་ཀྱི་འཁོར་ལོ་བསྐོར་བར་གསོལ། ། འདོད་ལ་སྲེད་པའི་སེམས་ཅན་རྣམས། ། སྲིད་ལ་སྐྱོ་བ་བསྐྱེད་བྱའི་ཕྱིར། ། ཞི་བར་གཤེགས་པར་དགོངས་རྣམས་ལ། །
མྱ་ངན་མི་འདའ་བདག་གསོལ་འདེབས། ། རྒྱལ་དང་རྒྱལ་བའི་སྲས་རྣམས་ཀྱིས། ། བྱང་ཆུབ་ཐུགས་ནི་བསྐྱེད་པ་ལྟར། ། འགྲོ་བའི་དོན་ཕྱིར་བདག་གིས་ཀྱང༌། ། བྱང་ཆུབ་སེམས་ནི་བསྐྱེད་བགྱིས་ནས། ། རྒྱལ་སྲས་ཁྲུ་མཆོག་རླབས་ཆེན་གྱིས། ། ཇི་ལྟར་བྱང་ཆུབ་སྤྱོད་པ་ལ། ། རིམ་པ་བཞིན་དུ་བསླབས་པ་ལྟར། ། དེ་ཡི་སྤྱོད་པའང་བདག་གིས་སྤྱད། ། དགེ་བ་འདི་དང་དགེ་བ་གཞན། །
མ་ལུས་གཅིག་ཏུ་བསྡོམས་བྱས་ནས། ། བདག་དང་སེམས་ཅན་ཐམས་ཅད་ཀྱིས། ། རྫོགས་པའི་སངས་རྒྱས་མྱུར་ཐོབ་ཤོག ། གནས་སྐབས་ཚེ་རབས་འདི་ཉིད་དུ། ། མི་མཐུན་ཕྱོགས་རྣམས་ཞི་བ་དང༌། ། ཚེ་རིང་ནད་མེད་ཕུན་སུམ་ཚོགས། ། ཡིད་ལ་འདོད་པ་འགྲུབ་གྱུར་ཅིག ། དེ་ལྟར་ཚོགས་གཉིས་མྱུར་སྡུད་པའི། ། ཚིགས་སུ་བཅད་པར་བསྡུས་པ་འདི། ། དུས་གསུམ་ཀུན་དུ་བརྗོད་བྱས་ན། །
བསོད་ནམས་ཕུང་པོ་དཔག་མེད་འབྱུང༌། ། དཔལ་ལྡན་བླ་མ་ཆོས་ཀྱི་རྗེ་ཐུགས་བརྩེ་བ་ཆེན་པོ་དང་ལྡན་པས་མཛད་པའི་ཆོས་སྤྱོད་ཡན་ལག་བཅུ་པ་ཞེས་བྱ་བ་ལས། དེ་ཉིད་ཀྱི་ཞབས་རྡུལ་སྤྱི་བོས་ལེན་པའི་དགེ་ཚུལ་བློ་གྲོས་ཀྱི་མིང་དང་ལྡན་པས་ཅུང་ཟད་རྒྱས་པར་སྤེལ་བ་ལ་ཉེས་པ་ཡོད་ན་བཟོད་པར་མཛོད། དགེ་བ་ཡོད་ན་མཉེས་པར་མཛོད།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
