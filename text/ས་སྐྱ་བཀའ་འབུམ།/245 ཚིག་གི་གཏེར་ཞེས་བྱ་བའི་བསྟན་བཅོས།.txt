ས་སྐྱ་བཀའ་འབུམ།
པོད ༢༤༥
ཚིག་གི་གཏེར་ཞེས་བྱ་བའི་བསྟན་བཅོས།
༼ཐ༽ ༄༅། །ཚིག་གི་གཏེར་ཞེས་བྱ་བའི་བསྟན་བཅོས་བཞུགས།། ༄༅། །རྒྱ་གར་སྐད་དུ། པ་ད་ནི་དྷིཿ བོད་སྐད་དུ། ཚིག་གི་གཏེར། བླ་མ་དང་འཇམ་པའི་དཔལ་ལ་གུས་པས་ཕྱག་འཚལ་ལོ། ། འཇམ་དབྱངས་མི་ཟད་ཚིག་གི་གཏེར། ། འགྲོ་བ་སྐྱོབ་མཛད་ལ་བཏུད་དེ། ། མཁས་པ་རྣམས་ཀྱི་མཛོད་གྱུར་པ། །
ཚིག་གི་གཏེར་འདི་བདག་གིས་དབྱེ། ། བྱང་ཕྱོགས་འདི་ན་ཚིག་ལ་མཁས་པ་མེད། ། ལེགས་པར་ཤེས་ནས་འཆད་པ་ཁོ་བོ་ཙམ། ། རྟགས་ཀྱི་དབྱེ་བ་ཕལ་ཆེར་འདིར་མི་འཇུག ། འོན་ཀྱང་བོད་ལ་མཁོ་བ་མདོ་ཙམ་བསྡུ། ། སངས་ ་་་་་སངས་རྒྱས་སྤྱིའི་མཚན། རྒྱས་བདེ་གཤེགས་ཐམས་ཅད་མཁྱེན། ། ཆོས་ཀྱི་རྒྱལ་པོ་དེ་བཞིན་གཤེགས། ། ཀུན་ཏུ་བཟང་པོ་བཅོམ་ལྡན་འདས། ། རྒྱལ་བ་བདུད་འདུལ་འཇིག་རྟེན་འདུལ། །
མངོན་ཤེས་དྲུག་ལྡན་སྟོབས་བཅུ་པ། ། གཉིས་མེད་གསུང་བ་རྣམ་འདུལ་མཛད། ། ཐུབ་དབང་དཔལ་སྟུག་སྟོན་པ་ཐུབ། ༈ །ཤཀ་ ་་་་་ཤཀ་ཐུབ་ཀྱི་མཚན། ཐུབ་ཤཱཀྱའི་སེང་གེ་དང༌། ། དོན་གྲུབ་ཟས་གཙང་སྲས་གཽ་ཏམ། ། སྒྱུ་འཕྲུལ་སྲས་པོ་ཉི་མའི་གཉེན། ། གཞན་ཡང་སྐྱོབ་པ་ཉིད་གཟིགས་དང༌། ། བུ་རམ་ཤིང་པ་ལ་སོགས་པའོ། ༈ །གནས་ ་་་་་མཐོ་རིས་ཀྱི་མིང༌།
བཟང་སྡིག་མེད་སུམ་རྩེན་དང༌། ། ལྷ་ཡི་འཇིག་རྟེན་སྐབས་གསུམ་གནས། ། རོལ་པ་གསུམ་གནས་མཐོ་རིས་མིང༌། ། གཞན་ཡང་གྲུབ་པའི་གནས་སོགས་ཡོད། ༈ །འཆི་ ་་་་་ལྷ་སྤྱིའི་མིང༌། མེད་རྒས་མེད་སྐབས་གསུམ་ལྷ། ། རྣམ་སད་བཅུད་ལྡན་ཚིགས་བཟང་དང༌། ། ཡིད་བཟང་སུམ་རྩེན་དབང་ལྡན་དང༌། ། མཐོ་རིས་གནས་དང་མི་སྦྱིན་སྐྱེས། ། མཁར་ཉལ་ལེགས་བྲིས་མི་སྦྱིན་དགའ། །
མི་སྦྱིན་བུ་དང་རྀ་ཡིག་བུ། ། མི་རྨི་མི་འཆི་བདུད་རྩི་ཟས། ། མེ་ཞལ་མཆོད་སྦྱིན་ཟས་ངག་མཚོན། ། སྦྱིན་བྱེད་དགྲ་དང་ཚོགས་བཟང་ངོ༌། ། རིག་ ་་་་་དེའི་རིགས་ལས་བྱུང་བའི་མིང༌། འཛིན་ཆུ་བྱུང་གནོད་སྦྱིན་དང༌། ། སྲུང་མ་དྲི་ཟ་མི་འམ་ཅི། ། ཤ་ཟ་གྲུབ་པ་གསང་བ་པ། ། འབྱུང་པོ་འདི་དག་ལྷ་ལས་བྱུང༌། ༈ །ལྷ་མིན་ ་་་་་ལྷ་མ་ཡིན་གྱི་མིང༌།
སྦྱིན་བྱེད་སྦྱིན་སྐྱེས་དུང༌། ། གཞུ་རྒྱལ་དང་ནི་དབང་པོའི་དགྲ། ། ཁུ་བའི་སློབ་མ་སྦྱིན་མའི་བུ། ། སྔོན་གྱི་ལྷ་དང་ལྷ་ཡི་དགྲ། ༈ །ཚངས་ ་་་་་ཚངས་པའི་མིང་ པ་བདག་སྐྱེས་ལྷ་ལས་རྒན། ། མེས་པོ་མཆོག་གནས་གསེར་གྱི་མངལ། ། རང་བྱུང་གདོང་བཞི་འཇིག་རྟེན་དབང༌། ། བྱེད་པོ་སྡང་བྱེད་ཆུ་སྐྱེས་མངལ། ། སྒྲུབ་བྱེད་འབྱིན་བྱེད་པདྨའི་སྟན། ། སྣ་ཚོགས་འབྱིན་བྱེད་སྐྱེ་དགུའི་བདག
༈ །ཁྱབ་ ་་་་་ཁྱབ་འཇུག་གི་མིང༌། འཇུག་མི་ཡི་ཐེག་པ་དང༌། ། ནག་པོ་བིཥྚཱ་ར་ཐོས་དང༌། ། རྟུལ་མོའི་བུ་དང་ཐི་གུའི་ལྟོ། ། དབང་པོའི་དབང་ཕྱུག་སྐྲ་གཅན་གསོད། ། སྦྲང་རྩིའི་བུ་དང་རང་ལས་སྐྱེས། ། སྦྱིན་བྱེད་དགྲ་བོ་པད་དཀར་མིག ། མཁའ་ལྡིང་རྒྱལ་མཚན་གླང་རྫིར་གྲགས། ། མི་འཛག་གོས་སེར་རྭ་གཞུ་ཅན། ། སྣ་ཚོགས་སྡེ་ཅན་འགྲོ་བ་འཛོམས། །
ཉེ་དབང་དབང་པོས་བརྟེན་པ་དང༌། ། ལག་པ་བཞི་པ་འཁོར་ལོའི་ལག ། པདྨའི་ལྟེ་བ་སྦྲང་རྩིའི་དགྲ། ། ནོར་ལྷའི་བུ་དང་རྣམ་གསུམ་གནོན། ། ལྷ་མོ་དགའ་བྱེད་དཔའ་བོའི་རྒྱུད། ། དཔལ་གྱི་བདག་པོ་སྐྱེས་བུའི་མཆོག ། མེ་ཏོག་ཕྲེང་ལྡན་སྟོབས་ལྡན་འཇོམས། ། འཁར་བའི་དགྲ་དང་འོག་དབང་སྐྱེས། ། ཀུན་སྐྱོབ་འཇོམས་བྱེད་ཤེས་གསལ་ཐུལ། ། དཔལ་བེའུས་མཚན་པའི་རིན་ཆེན་དགའ། །
སྟོབས་བཟང་དང་ནི་རབ་འཕྱང་གསོད། ། སྟོབས་ལྷ་མི་འཛག་སྔོན་སྐྱེས་དང༌། ། ནམ་གྲུ་དགའ་བྱེད་དགའ་བྱེད་དང༌། ། འདོད་སྐྱོང་གཤོལ་མཚོན་གོས་སྔོན་ཅན། ། སྣར་མའི་བུ་དང་ཏཱ་ལས་མཚན། ། ལེགས་འགུགས་ཐོང་ལྡན་གཏུན་ཤིང་ཅན། ། དུས་ལྡན་འཇོམས་དང་ལག་ན་གཤོལ། ། སྟོབས་ལྡན་ཞེས་བྱ་དེ་ཡི་སྤུན། ༈ །མྱོས་ ་་་་་ཁྱབ་འཇུག་བུའི་མིང་ བྱེད་ཡིད་སྲུབ་གསོད་བྱེད་དང༌། ། རབ་སྟོབས་དང་ནི་ཉ་ཡི་ཏོག །
ཚངས་འཇོམས་ལུས་མེད་འདོད་ལྡན་སྙེམས། ། དྲན་པ་འདོད་པ་མདའ་ལྔ་པ། ། སྡོམ་པའི་དགྲ་དང་ཡིད་ལས་སྐྱེས། ། གཞན་ལས་སྐྱེ་མེད་མེ་ཏོག་མདའ། ། དགའ་མའི་བདག་པོ་མེ་ཏོག་གཞུ། ། ཆུ་སྲིན་རྒྱལ་མཚན་བདག་ལས་བྱུང༌། ༈ །སྣ་ ་་་་་འདོད་ལྷའི་བུའི་མིང་ ཚོགས་ཏོག་ལྡན་ཚངས་པ་སྐྱེས། ། ཉན་ཕྲག་བདག་པོ་མ་འགགས་པ། ༈ །མཚོན་ ་་་་་དཔལ་མོའི་མིང་ བྱེད་པུདྨའི་གཞལ་མེད་ཁང༌། ། པདྨ་ཅན་དང་ཀ་མ་ལ། །
དཔལ་དང་འཕྲོག་བྱེད་དགའ་བ་དུང༌། ། དབྱངས་བདག་ལྔ་སྐྱེས་འཁོར་ལོ་དང༌། ༈ །ལེགས་ ་་་་་ཕྱག་མཚན་ལ་ མཐོང་ས་མོས་བེ་ཅོན་དང༌། ། རལ་གྲི་དགའ་བྱེད་ས་རེངས་དང༌། ། ནོར་བུ་ཞེས་ཀྱང་གྲགས་པ་ཡིན། ༈ །འདབ་ ་་་་་མཁའ་ལྡིང་མིང་ ལྡན་དུག་འཇོམས་སྐར་མིག་བུ། ། རྣམ་དུལ་ལས་སྐྱེས་ཀླུ་མཐར་བྱེད། ། མཁའ་འགྲོའི་དབང་ཕྱུག་འདབ་བཟངས་དང༌། ། ཁྱབ་འཇུག་ཤིང་རྟ་ལྟོ་འགྲོ་ཟ། ༈ །བདེ་ ་་་་་དང་ཕྱུག་གི་མིང་ འབྱུང་དབང་ཕྱུག་ཕྱུགས་བདག་དང༌། །
མཆོག་དགའ་དང་ནི་མདུང་ཐོགས་དང༌། ། དབང་ཕྱུག་དབང་ཕྱུག་ཆེན་པོ་དང༌། ། མཐར་གསོད་དབང་ལྡན་བདེ་བྱེད་དང༌། ། གཙུག་ན་ཟླ་བ་འབྱུང་པོའི་དབང༌། ། དགྲ་སྟའི་དུམ་བུ་གངས་རིའི་བདག ། རི་ཡི་བདག་པོ་སིམ་བྱེད་དང༌། ། པགས་པའི་གོས་ཅན་འཆི་ལས་རྒྱལ། ། འཇོམས་བྱེད་བདག་པོ་དྲག་ཤུལ་ཅན། ། དཔལ་མགྲིན་འགུལ་གནག་རལ་པ་ཅན། ། ཐོད་པ་འཆང་བ་གཡོན་ཕྱོགས་ལྷ། །
མིག་མི་བཟང་དག་ལྷ་ཆེན་པོ། ། རི་ཡི་ཁུ་བ་མིག་གསུམ་པ། ། ཀུན་མཁྱེན་རལ་པའི་ཁུར་བུ་ཅན། ། ཟ་བོ་དྲན་པོ་འཕྲོག་བྱེད་དང༌། ། འཇིགས་བྱེད་གསུམ་ལྷ་གངྒཱ་འཛིན། ། གྲོང་གསུམ་མཐར་བྱེད་ལོང་བའི་དགྲ། ། མཆོད་སྦྱིན་འཇོམས་བྱེད་ནམ་མཁའི་སྐྲ། ། ཁྱུ་མཆོག་རྒྱལ་མཚན་སྲིན་པ་འཇིགས། ། རྟག་གནས་དྲག་པོ་ཨུ་མའི་བདག ། གཞན་ལས་དྲན་དགྲ་རྩེ་གསུམ་ཅན། །
མགྲིན་སྔོན་ལ་སོགས་གྲགས་པ་ཡོད། ༈ །རལ་པ་བཅིངས་པ་ཀ་ར་དྷ། ༈ །དེ་ཡི་འཁོར་ནི་འཇོམས་བྱེད་དོ། ༈ །ཨུ་མ་ཀཱ་ཏྱཱའི ་་་་་ཨུ་མའི་མིང ་བུ་མོ་དང༌། ། དཀར་མོ་ནག་མོ་གསེར་ལྡན་མ། ། དབང་ལྡན་ཞི་མ་སྲིད་པ་མ། ། དྲག་མོ་གསོད་མ་ལོ་མ་མེད། ། ཀུན་ལ་བཀྲ་ཤིས་རི་ཁྲོད་མ། ། གཏུམ་མོ་སིམ་བྱེད་རྫོང་ན་གནས། ། ཀུན་གྱི་མ་རྣམས་བཙུན་མོའི་མིང༌།
༈ །ལོག་ ་་་་་ཚོགས་བདག་མིང་ འདྲེན་བགེགས་ཀྱི་རྒྱལ་པོ་དང༌། ། ཚོགས་ཀྱི་བདག་པོ་མ་གཉིས་པ། ། ཧེ་རམྦ་དང་ལྟོ་འཕྱང་བ། ། མཆེ་བ་གཅིག་པ་གླང་པོའི་གདོང༌། ༈ །སྡེ་ ་་་་་སྨིན་དྲུག་མིང་ ཆེན་དང་ནི་སྨིན་དྲུག་བུ། ། འདམ་བུའི་ཚལ་སྐྱེས་དགོང་དྲུག་པ། ། རི་ཁྲོད་མ་དགའ་ངུད་མོ་དང༌། ། སྡེ་དཔོན་དང་ནི་མང་པོ་སྐྱེས། ། སྒྲོལ་བྱེད་འདུལ་བ་ས་ག་སྐྱེས། ། གཙུག་ཕུད་ཅན་ཞོན་མ་དྲུག་པ། །
མདུང་ཐོགས་གཞོན་ནུ་ཁྲུང་ཁྲུང་འཇོམས། ༈ །དབང་ ་་་་་བརྒྱ་བྱིན་མིང་ པོ་དང་ནི་མ་རུ་ཏྭཱན། ། མ་གྷ་ལས་སྐྱེས་འོད་ཁྱབ་དང༌། ། སྨིན་པ་འདུལ་བྱེད་བི་ཌོ་ཛཱཿ ། རྒན་ལས་ཐོས་སུ་ནཱ་ཤཱི་ར། ། པུ་རུ་ཧཱུ་ཏཿགྲོང་འཇོམས་དང༌། ། ཛིཥྞུ་རླེ་ཁ་ར་ཥ་བྷཿ ། ནུས་ལྡན་མཆོད་སྦྱིན་བརྒྱ་པ་དང༌། ། མཐོ་རིས་བདག་པོ་ལེགས་སྐྱོབ་དང༌། ། རི་འཇོམས་དབྱིག་ལྡན་རྡོ་རྗེ་ཅན། །
གནས་བདག་ཆར་འབེབས་སྒྲིབ་སྐྱོབ་འཇོམས། ། ལྷ་ཡི་བདག་པོ་སྟོབས་ཀྱི་དགྲ། ། བདེ་སོགས་བདག་པོ་རྨུགས་འཇོམས་དང༌། ། འཕྲོག་བྱེད་རྟ་དང་སྭ་ར་ཎུ། ། ངུར་འཇུག་དང་ནི་མི་གཏོང་གསོད། ། མི་ཉམས་བཟོད་དཀའ་གཞན་སྙེམས་ཐེག ། མིག་སྟོང་ཀུན་འཇོམས་སྤྲིན་ལ་ཞོན། ། མཐོ་རིས་གནས་པའོ་གཞན་ལས་ནི། ། ཀོའུ་ཤི་ཀ་ལ་སོགས་གྲགས། ༈ །དེ་ ་་་་་དེའི་བཙུན་མོ་སོགས་ཀྱི་མིང་ ཡི་བཙུན་མོ་དབང་མོ་དང༌། །
བདེན་སྨྲ་མཐོང་ལས་སྐྱེས་ཞེས་གྲགས། ༈ །དེ་ཡི་གྲོང་ཁྱེར་འཆི་མེད་གནས། ། ཁང་བཟང་རྣམས་རྒྱལ་བདུན་ས་ནི། ། ཆོས་བཟང་ནགས་ནི་དགའ་བའི་ཚལ། ༈ །དེ་ཡི་གླང་ཆེན་མཚོ་བྱུང་དང༌། ། སྤྲིན་གྱི་གླང་པོ་སྒྲ་སྒྲོགས་དང༌། ། སྒྲ་འབྱིན་སྤྲིན་གྲོལ་མ་ཡི་ཁྱོ། ༈ །ཁ་ལོ་བ་ནི་མཱ་ཏ་ལི། ༈ །དེའི་རྟ་མཐོར་ཐོས་མཚོན་ཆ་ནི། ༈ །རྡོ་རྗེ་ལག་ཉལ་འཇིགས་བྱེད་དང༌། །
དག་བྱེད་དང་ནི་རྩེ་བརྒྱ་པ། ། སྒྲ་ཅན་བདེ་ལྡན་བསྒྱིངས་འགྲོ་དང༌། ། ཟ་བྱེད་ཅེས་བྱ་ནམ་མཁའ་ལ། ། འགྲོ་བའི་ཐེག་པ་བི་མཱ་ན། ༈ །བཏུང་བྱ་བདུད་རྩི་བཏུང་བདེ་ཡིན། ༈ །ཆུ་བོ་དལ་འབབ་མཐོ་རིས་ཀླུང༌། ། ནམ་མཁའི་གངྒཱ་ལྷ་རིངས་སོ། ༈ །འཚེར་བྱེད་ལྷུན་པོ་གསེར་གྱི་རི། ། རིན་ཆེན་རྡུལ་བརྩེགས་ལྷ་ཡི་གནས། ༈ །ལྗོན་ཤིང་ཡིད་མོས་རྒྱ་མཚོ་སྐྱེས། །
ལེགས་རྒྱས་དང་ནི་དཔག་བསམ་ཤིང༌། ། དབང་པོ་ཚིམ་བྱེད་རྣམ་པ་ལྔ། ༈ །ཀུན་འགྱེད་གཞོན་ནུ་རྣམ་བྱེད་བུ། ། སྭ་རྦཻ་དྱཱ་དང་རྒོད་མའི་བུ། ། མི་བདེན་མེད་དང་ཐ་སྐར་སྐྱེས། ། ནད་སེལ་ཞེས་བྱ་ལྷ་མོ་རྣམས། ། ཆུ་བྱུང་སྭ་རྦེ་ཤྱཱ་ཨུརྦ་སཱི་སོགས། ༈ །མེ་དང་ ་་་་་མེ་ལྷའི་མིང་ འཁྱོགས་འབར་བསྲེག་ཟ་དང༌། ། ནོར་ལས་རྒྱལ་དང་ཆུའི་སྐྱེ་གནས། ། གསལ་བྱེད་སྐྱེས་ཐོབ་ལུས་འཕེལ་དང༌། །
ལམ་ནག་སྐེམས་བྱེད་ཤིང་ལས་འཕེལ། ། འབར་བའི་སྐྲ་ཅན་སྔ་དྲོ་འབར། ། རྟེན་ཟ་འོད་ཆེན་འཕྲོག་བྱེད་དང༌། ། དག་བྱེད་འཚོ་བྱེད་རྟ་དམར་ཅན། ། རླུང་གི་གྲོགས་པོ་གཙུག་ཕུད་ཅན། ། རྩྭ་ཟན་གསེར་གྱི་ཁུ་བ་དང༌། ། བསྲེག་ཟ་སྲེག་བྱེད་མཚུན་ཐོབ་བྱེད། ། དུལ་འགྲོ་འོད་འགྲིབ་འོད་བདུན་པ། ། འོད་གསལ་འོད་བཀྲ་འོད་ནོར་ཅན། ༈ །ཆུ་ ་་་་་རྒོད་མ་ཁ་སོགས་ཀྱི་མིང་ མཁྲིས་བྲང་སྐྱེས་རྒོད་མ་ཅན། །
མེའོ་མེ་འོད་འབར་དང་བཅིངས། ། མཆོད་བྱ་དེར་འགྲོ་ཉལ་ཡུལ་དང༌། ། འཕྲོས་འགྲོ་མེ་ཡི་ཟེགས་མ་དང༌། ༈ །ཡོངས་སུ་གདུང་བ་ཚད་པ་ཅན། ༈ །ཆོས་ཀྱི་ ་་་་་གཤིན་རྗེའི་མིང་ རྒྱལ་པོ་ཕ་ཡི་བདག ། མཚུན་འཇུག་མཐར་བྱེད་རབ་སོང་རྒྱལ། ། ཞི་སྒྲུབ་ཡ་མུ་ན་ཡི་སྤུན། ། དུས་འཛིན་གསོད་བྱེད་བཀའ་སྡོད་དང༌། ། ཉི་མའི་བུ་དང་མཚུན་ལ་རོལ། ༈ །སྲུལ་ ་་་་་སྲིན་པོའི་མིང་ པོ་ཟ་བྱེད་ཤ་ཟ་དང༌། །
ཁྲག་འཐུང་ཀུན་གསོད་མཚན་མོར་རྒྱུ། ། མཚན་མོར་སྤྱོད་དང་སྙན་པར་བསྟོད། ། གསོད་བྱེད་བདག་སྐྱེས་མཐར་འགྲོ་སྦྱིན། ། བསོད་ནམས་སྐྱེ་བོ་ཕྱོགས་ཀྱི་བུ། ། མཐར་འགྲོ་དང་ནི་བསྲུང་བ་པ། ། རབ་སེམས་ ་་་་་ཆུ་ལྷའི་མིང་ མཆོག་སྟེར་ཞགས་པ་ཅན། ། ཆུ་སྤྱོད་བདག་པོ་ཆུ་བདག་དང༌། ། དབུགས་འབྱིན་ ་་་་་རླུང་ལྷའི་མིང་ རེག་བྱེད་མ་བདག་ཉལ། ། རྟག་འགྲོ་དྲི་ལེན་རྟ་དམར་ཅན། ། དྲི་བཞོན་གནས་མེད་མྱུར་འགྲོ་དང༌། །
སིམ་བྱེད་སིམ་པ་ཡང་དག་རྒྱུ། ། འགྲོ་བའི་ངང་ཚུལ་སྐྱེས་འགྲོའི་སྲོག ། མངའ་བདག་དག་བྱེད་རབ་འཇོམས་སོ། ༈ །སྲོག་ ་་་་་ལུས་ཀྱི་རླུང་སོགས་གྱི་མིང་ དང་ཐུར་སེར་མཉམ་གནས་དང༌། ། གྱེན་རྒྱུ་ཁྱབ་བྱེད་ལུས་ཀྱི་རླུང༌། ༈ །མྱུར་ ་་་་་མྱུར་བའི་མིང་ བ་ཉིད་སྒྲོལ་ཤུགས་ལྡན་འགྲོ། ། མགྱོགས་པ་ལ་གོར་སྐྱེན་པ་ཡུད། ། ཐབས་ཅིག་མི་སྡོད་དེ་མ་ཐག ༈ །རྟག་ ་་་་་རྟག་ཏུའི་མིང་ ཏུ་རྒྱུན་ཏུ་མི་ངལ་བ། ། རྒྱུན་མི་འཆད་དང་བར་མེད་སོགས། །
ལུས་ ་་་་་རྣམ་ཐོས་སྲས་ཀྱི་མིང་ ངན་གྲོགས་པོ་མིག་གསུམ་པ། ། གསང་བའི་བདག་པོ་གནོད་སྦྱིན་རྒྱལ། ། མི་ཡི་ཆོས་ལྡན་ནོར་སྦྱིན་རྒྱལ། ། རྒྱལ་པོ་དང་ནི་ནོར་གྱི་བདག ། མིའམ་ཅི་དབང་རྣམ་ཐོས་སྲས། ། འོད་ཡངས་བུ་ཕོ་མི་ལ་ཞོན། ། མཆོད་སྦྱིན་དམར་སེར་མིག་ཡ་ཅན། ། དཔལ་སྟེར་དབང་ཕྱུག་བསོད་ནམས་སྐྱེས། ༈ །སྣ་ཚོགས་ ་་་་་དེའི་ཚལ་སོགས་ཀྱི་མིང་ ཤིང་རྟ་དེ་ཡི་ཚལ། ༈ །དེ་ཡི་བུ་ནི་གར་མཁན་མཆོག
༈ །གངས་ཅན་གནས་ཡིན་གྲོང་ཁྱེར་ནི། ། བརྒྱན་པ་ཅན་ཡིན་དེའི་ཤིང་རྟ། ། མེ་ཏོག་རྒྱས་པ་ཅན་ཞེས་བྱ། ༈ །མིའམ་ཅི་དང་ཅིའི་སྐྱེས་བུ། ། རྟ་ཡི་གདོང་ཅན་འགྲོ་མགྱོགས་པ། ༈ །གཏེར་གྱི་གཙོ་བོ་གཉེན་གཏེར་དེ། ། དབྱེ་ན་དུང་དང་པདྨ་སོགས། ༈ །ལྷ་ ་་་་་ནམ་མཁའི་མིང་ རྩེན་རོལ་ས་འཁོར་ལོ་དང༌། ། ཀུན་འགེབས་གོ་འབྱེད་ཆུ་སྒྲོགས་དང༌། ། མི་གསལ་ཀུན་འགྲོ་དབུས་ནས་གསལ། །
བར་མེད་མཐའ་བྲལ་ལྷ་ཡི་ལམ། ། མི་འདའ་རྟག་སྡོད་ཁྱབ་འཇུག་གནས། ། ཀུན་གསལ་རྣམ་གྲོལ་ནམ་མཁའི་མིང༌། ། ཀུན་ ་་་་་ཕྱོགས་སྤྱིའི་མིང་ ཁྱབ་གསལ་གནས་ཉི་མས་སྟོན། ། འཕྲོག་བྱེད་རྣམས་ནི་ཕྱོགས་ཀྱིའོ། ༈ །ཤར་ལ་སོགས་པའི་ཕྱོགས་རྣམས་སུ། ། དབང་པོ་ལ་སོགས་རིམ་བཞིན་གནས། ༈ །རྒྱ་ ་་་་་ཕྱོགས་ཀྱི་གླང་པོའི་མིང་ མཚོ་ལས་བྱུང་པདྨ་དཀར། ། གཡོན་བཅིངས་མཆོད་འགྲོ་ས་ལ་མོས། ། མེ་ཏོག་སོ་དང་ས་སྟེང་གྲགས། །
ཆ་མཛེས་ཕྱོགས་ཀྱི་གླང་པོ་བརྒྱད། ། དེ་དག་ ་་་་་གླང་མོའི་མིང་ ཆུང་མ་སྤྲིན་གྲོལ་མ། ། སེར་སྐྱ་མ་དང་དམར་སེར་མ། ། དཔེ་མེད་མ་དང་ཟངས་རྣ་མ། ། དགེ་བའི་སོ་ཅན་ཡན་ལག་ཅན། ། མཆོད་ལྡན་ཅེས་བྱ་རིམ་པ་བཞིན། ༈ །ལྕགས་རི་མུ་ཁྱུད་ཁོར་ཡུག་གོ ༈ །ཆུ་ ་་་་་སྤྲིན་གྱི་མིང་ འཛིན་སིམ་བྱེད་ཆུ་ཁུར་དང༌། ། ཆུ་ཡི་གཞོན་པ་སྒྲ་སྒྲོགས་དང༌། ། རྒྱུན་འཛིན་བརླན་འཛིན་གློག་ཅན་དང༌། །
སེལ་བྱེད་ཆུ་ཡིས་མགུ་བྱེད་དང༌། ། ཆུ་འབྱིན་དུ་བའི་སྐྱེ་གནས་ཅན། ། ཀ་དམྦ་ཅན་སྤྲིན་གྱི་ཕྲེང༌། ༈ །འབྲུག་ ་་་་་འབྲུག་གི་མིང་ སྒྲ་སྒྲ་སྒྲོགས་སྤྲིན་གྱི་སྒྲ། ། སྒྲ་ཅན་དང་ནི་སྒྲ་བརྒྱ་པ། ༈ །ས་ ་་་་་གློག་གི་མིང་ སྲུང་ཅན་དང་སྐད་ཅིག་གསལ། ༈ །གློག་དང་རྣམ་གསལ་གཡོ་འགུལ་ཅན། ༈ །འཕྲོ་ ་་་་་ཐོག་གི་མིང་ འཇོམས་རྡོ་རྗེའི་ཟེར་འཕྲོ་བ། ། སྤྲིན་གྱི་འོད་ཟེར་ཆུ་ལས་འབར། ༈ །དབང་ ་་་་་འཇའ་ཚོན་གྱི་མིང་ པོའི་མཚོན་ཆ་བརྒྱ་བྱིན་གཞུ། །
འཇའ་ཚོན་མིང་ཡིན་དེ་དྲང་ན། ། རོ་ཧི་ཏཾ་ཞེས་བྱ་བར་གྲགས། ༈ །ཆར་ ་་་་་ཆར་པའི་མིང་ པ་དགུང་ཆར་ཆར་རྒྱུན་དང༌། ། ཡོངས་ལྷུང་དང་ནི་ཀུན་ནས་འབབ། ། ཆུ་ཡི་ཟིགས་མ་བད་ཟིལ་ཅན། ། གཞན་ལས་སྤྲིན་གྱི་བཅུད་དང་ནི། ། མཁའ་ལས་བབས་དང་སྤྲིན་ལས་བྱུང༌། ༈ །རྡོ་ཆར་ ་་་་་སེར་བའི་མིང་ སྡང་བྱེད་སེར་བའི་མིང༌། ༈ །དེ་ལ་ ་་་་་ཐན་པའི་མིང་ གནོད་བྱེད་ཐན་པ་སོགས། ། སྤྲིན་ ་་་་་ཡུལ་ངན་གྱི་མིང་ གྱིས་སྒྲིབ་བྱེད་ཉི་མ་ངན། །
མངོན་པར་མི་གསལ་ཉེ་བར་ནུབ། ། ཁེབས་པ་ཞེས་བྱ་ཡུལ་ངན་མིང༌། ༈ །བསིལ་ ་་་་་ཟླ་བའི་མིང་ ཟེར་ཅན་དང་སིམ་བྱེད་འོད། ། ཟླ་བ་དབང་པོ་ཀུ་མུད་གཉེན། ། བྱེད་མཁས་བདུད་རྩིའི་འོད་ཅན་དང༌། ། འོད་དཀར་ཅན་དང་རྩིའི་དབང་ཕྱུག ། མཚན་མོའི་བདག་པོ་ཆུ་ལས་སྐྱེས། ། སྲོག་འཚོ་ཆགས་བསྐྱེད་འགྲིབ་པ་ཅན། ། རི་དྭགས་མཚན་པ་ཆ་ཤས་གཏེར། ། གཉིས་སྐྱེས་རྒྱལ་པོ་རི་བོང་འཛིན། །
རྒྱུ་སྐར་དབང་ཕྱུག་མཚན་མོར་བྱེད། ། ཆ་ཤས་ཅན་དང་བཅུ་དྲུག་ཆ། ། འོད་གཟུགས་དཀྱིལ་འཁོར་ཅན་ཕྱེ་བ། ། ཆ་ནུས་དུམ་བུ་ཡན་ལག་ལྡན། ། འོད་ལྡན་ཀུན་ཕན་སིམ་འོད་ཅན། ། རབ་གསལ་རང་སྣུབ་ཨོཾ་མཚན་དང༌། ། རྟགས་ཅན་མཚོན་བྱེད་ལེགས་ཞི་བ། ། མཆོག་ཏུ་མཛེས་པ་མཛེས་པ་དང༌། ། འཚེར་ལྡན་གསལ་བྱེད་འགེབས་པའོ། ། ཁུག་ ་་་་་ཁུག་རྣའི་མིང་ རྣ་ལྷོ་འུར་བ་མོ་དང༌།
༈ །འཚེར་བྱེད་ཁ་བ་འཇིག་ལས་སྐྱེས། ། མཆོད་བྱ་ཁུ་འཕང་བསིལ་ཡོན་ཅན། ༈ །བརྟན་ ་་་་་རྟོད་ཕུར་གྱི་མིང་ གནས་དང་ནི་གན་རྐྱལ་བུ། ༈ །རི་ ་་་་་ཨ་ག་སྟྱའི་མིང་ བྱི་དང་ནི་བུམ་པ་སྐྱེས། ། གྲོགས་པོ་དང་ནི་ཆུ་ལྷའི་བུ། ། མི་འགྱུར་སྐར་མ་འོད་ཅན་དང༌། ། སྒྲོལ་མ་ཅན་དང་མདོངས་སེལ་མ། ། དཱ་ཀྵའི་བུ་མོ་རྒོད་ ་་་་་ཐ་སྐར་གྱི་མིང་ མ་ཅན། ། ཀུན་སྒྲུབ་ ་་་་་རྒྱལ་སྟོད་ཀྱི་མིང་ རྣམ་ཁྱབ་རྒྱས་བྱེད་དང༌། ། གྲུབ ་་་་་གྲོ་ཞུན་གྱི་མིང་ པ་ཚིམ་བྱེད་ལེགས་ཉན་དང༌།
༈ །ནོར་ ་་་་་ཁྲུམས་ཀྱི་མིང་ ལྡན་བ་ལང་ཁྱུ་མཆོག་རྐང༌། ༈ །རི་ ་་་་་སྨལ་པོ། དྭགས་མགོ་ཅན་རི་དྭགས་མགོ ། དེ་ཉིད་ལོ་ཡི་དང་པོ་ཡིན། ། སྟེང་གི་ཆར་གནས་སྐར་མ་དཔྱིད། ༈ །ཆེ་བའི་བདག་པོ་ལྷའི་སློབ་དཔོན། ། བློ་ལྡན་བླ་མ་དབྱངས་བདག་པོ། ། འཚོ་བྱེད་དང་ནི་འགྲོ་ལྡན་བུ། ། སྨྲ་བའི་བདག་པོ་གཙུག་ཕུད་བཀྲ། ། དུམ་སྐྱེས་ཞེས་བྱ་ཕུར་བུའི་མིང༌།
༈ །ཁུ་བ་སྦྱིན་ ་་་་་པ་ཝ་སངས་ཀྱི་མིང་ བྱེད་བླ་མ་དང༌། ། སྙན་ངག་བུ་ཕོ་མདོག་མཛེས་དང༌། ། བྷྲྀ་གུའི་བུ་དང་སྙན་ངག་མཁན། ༈ །རོལ་ ་་་་་མིག་དམར་གྱི་མིང་ འགྲོ་ས་སྐྱེས་ས་ལས་བྱུང༌། ། ལུས་དམར་དང་ནི་ས་ཡི་བུ། ། གཞན་ལས་བཀྲ་ཤིས་ཞེས་སུ་གྲགས། ། བྲ་ ་་་་་ལྷག་པའི་མིང་ ཉེའི་བུ་ཕོ་རྟོགས་ལྡན་དང༌། ། ཟླ་བའི་བུ་ནི་གཟའ་ལྷག་གོ ༈ །དལ་ ་་་་་སྤེན་པའི་མིང་ འགྲོ་སྤེན་པའོ་མུན་ ་་་་་སྒྲ་གཅན་མིང་ ཅན་དང༌། ། སྒྲ་གཅན་དང་ནི་མཐོ་རིས་གསལ། །
སེང་གེ་ཅན་དང་ཟླ་བ་ཟ། ། ཁྱིམ་ ་་་་་ཁྱིམ་གྱི་མིང་ རྣམས་འཆར་བ་དུས་སྦྱོར་ཏེ། ། དེ་ནི་ལུག་དང་གླང་ལ་སོགས། ༈ །སྣང་ ་་་་་ཉི་མའི་མིང་ འབྱུང་ཆུ་འོད་བླ་མེད་གསལ། ། མི་སྦྱིན་སྐྱེས་དང་བཅུ་གཉིས་བདག ། སྣང་བྱེད་ཉིན་བྱེད་འོད་བྱེད་པ། ། རབ་ཏུ་གསལ་བྱེད་རྣམ་གསལ་བྱེད། ། འོད་ལྡན་ཁྱབ་གསལ་རྟ་བདུན་པ། ། རྟ་ལྗང་དང་ནི་འོད་དྲོད་ཅན། ། རྣམ་བསྒྱུར་མཆོད་འོས་མ་ཟླུམ་དང༌། །
ཆར་འབེབས་འོང་འགྲོ་གསོ་བར་བྱེད། ། ནམ་མཁའི་ནོར་བུ་སྒྲོལ་བྱེད་བཤེས། ། འོད་བཀྲ་རྣམ་པར་སྣང་བྱེད་དང༌། ། གཟའ་ཡི་བདག་པོ་འོད་ནོར་ཅན། ། སྣང་བདག་དང་ནི་ཉིན་མོའི་བདག ། འོད་གསལ་གསོད་བྱེད་འོད་སྟོང་འཕྲོ། ། གདུང་བ་འོད་འབྱིན་མཐུས་བསྒྲགས་སོ། ༈ །གནས་བྱེད་དམར་སེར་དབྱུག་པ་དང༌། ། གཏུམ་པའི་འོད་ཀྱིས་ཡོངས་སུ་བསྐོར། ༈ །ཁ་ ་་་་་ཁ་ལོ་བའི་མིང་ ལོ་བ་ནི་འོད་དམར་དང༌། །
བརླ་མེད་ཅེས་བྱ་འོད་སྲུང་དང༌། ། མཁའ་ལྡིང་ཞེས་བྱ་སྡུན་འགྲོ་བའོ། ༈ །ཡོངས་ ་་་་་ཉི་མའི་གུར་ སུ་བསྐོར་བ་ཡོངས་འཛིན་དང༌། ། ཉེ་བའི་ཉི་མ་དཀྱིལ་འཁོར་ཅན། ༈ །མུན་ ་་་་་འོད་ཟེར་གྱི་མིང་ སེལ་རོ་བྱེད་འཇལ་འཕྲོ་སྣང༌། ། ཕྱོགས་ཀྱི་མཐར་འགྲོ་ཆུ་སྣོམ་དྲེགས། ། གསལ་བ་འོད་བྱེད་འོད་ཟེར་ཅན། ། རི་ ་་་་་སྨིག་རྒྱུའི་མིང་ དྭགས་སྲེད་དང་འཆིར་འཇུག་ནི། ། སྨིག་ ་་་་་དུས་ཀྱི་རྣམ་གྲངས་མདོར་བསྟན་པ་ རྒྱུའོ་དུས་ཀྱི་རྣམ་གྲངས་ནི། ། བགྲང་བྱ་དུས་དང་ཚོད་དང་ནི། །
ཡང་དག་འགྲོ་ཞེས་བྱ་བར་གྲགས། ། ཚེས་ ་་་་་ཚེས་སོགས་རྒྱས་པར་བཤད་པ་ གཅིག་ཕྱོགས་རྩ་རྣམ་གྲངས་ཡིན། ། མུན་ ་་་་་ཉིན་མོའི་མིང་ བསལ་ཉིན་མོ་སྡོང་འཇོམས་དང༌། ། མི་ལྡོག་རྩེན་དུས་གནས་འཇུག་དང༌། ། མི་ ་་་་་སྔ་དྲོའི་མིང་ སྒྲིབ་སང་དུས་ཉིན་མོའི་སྒོ། ། ནམ་ ་་་་་ཕྱི་དྲོའི་མིང་ ལངས་ཞེས་བྱའོ་ཉིན་མོའི་མཐའ། ། ཉི་བསྒྱུར་ལེགས་གནས་ཕ་སྐྱེས་དང༌། ། མེལ་ ་་་་་ཐུན་མཚམས་ཀྱི་མིང་ ཚེ་ཞེས་བྱ་ཐུན་མཚམས་མིང༌། ། སྔ་དྲོ་ཕྱི་དྲོ་ཉི་མ་གུང༌། ། ཐུན་ ་་་་་མཚན་མོའི་མིང་ ཚོད་གསུམ་ཡིན་མཚན་མོའི་མིང༌། །
བྱ་བྲལ་ཕྲར་འཇུག་གནས་དུས་དང༌། ། ཐུན་གསུམ་པ་དང་དལ་བ་སྟེར། ། སྣང་བ་ཟློག་བྱེད་མུན་པ་ཅན། ། རྡུལ་ཅན་དང་ནི་ཐུན་ཚོད་ཅན། ། ཞིར་འཇུག་སྣང་མེད་མཚན་མོ་ཆེ། ། ཟླ་དཀར་རྐྱང་ཟླ་སྣང་བ་ཅན། ། ཚིགས་ ་་་་་དཀར་ནག་གི་ཕྱོགས་ངོས་གཟུང་བ་ མཚམས་ཚེས་གཅིག་བཅོ་ལྔའི་བར། ། བཅོ་ལྔ་གཉིས་པོ་ཕྱོགས་ཀྱི་མཐའ། ༈ །འཇལ་ ་་་་་ཚེས་བཅོ་ལྔའི་མིང་ བྱེད་གང་བའམ་ཟླ་བ་ཉ། ༈ །ཆ་ ་་་་་གནམ་སྟོང་གི་མིང་ གཅིག་ཉམས་པ་རྗེས་འདུ་ཟེར། །
ཉི་ཟླ་འདུས་ཕྱིར་ལྷན་གནས་པའམ། ། འདི་ན་གནམ་སྟོང་ཞེས་སུ་གྲགས། ༈ །ཟླ་ ་་་་་ཟླ་བ་མཐོང་བའི་དུས་ མཐོང་ཚེས་པའམ་གཞོན་ནུ་ཅན། ༈ །མ་ ་་་་་མ་མཐོང་བའི་དུས་ མཐོང་ཆང་ཅན་ཀུ་ཧུར་གྲགས། ༈ །ཉི་བསྒྱུར་ ་་་་་ཉི་མ་གཟས་བཟུང་བའི་མིང་ གཟས་བཟུང་སྒྲ་གཅན་ཟོས། ། འདི་ན་སྤྱང་གིས་ཟིན་ཞེས་གྲགས། ། ཉི་ཟླ་ཅིག་སྦྱོར་མེ་ཏོག་ཅན། ། མིག་ ་་་་་དུས་ལ་སོགས་པ་བརྩམ་ཚུལ་ འཛུམས་བཅོ་བརྒྱད་མཐར་གནས་ལ། ། དེ་ནི་སུམ་ཅུས་བགྲང་བ་ཡིན། ། དེ་སུམ་ཅུ་ལ་སྐད་ཅིག་གོ །
དེ་ནི་བཅུ་གཉིས་ཡུད་ཙམ་ཡིན། ། དེ་སུམ་ཅུ་ལ་ཉིན་ཞག་གཅིག ། དེ་དག་བཅོ་ལྔ་ཕྱོགས་སུ་གྲགས། ། སྔ་ཕྱིའི་ཕྱོགས་ནི་དཀར་ནག་གཉིས། ། དེ་གཉིས་བསྡོམས་པས་འཇལ་བྱེད་ཡིན། ། མཱ་ ་་་་་མཆུ་ཟླ་ གྷཱ་ལ་སོགས་གཉིས་གཉིས་ལ། ། དུས་ཚིགས་དེ་གསུམ་བགྲོད་པ་གཅིག ། ལྷོ་བྱང་བགྲོད་པ་གཉིས་ལ་ལོ། ། ཉིན་མཚན་མཉམ་པའི་བི་ཥུ་པ། ། འཕེལ་འགྲིབ་མེད་པ་ཞེས་ཀྱང་གྲགས། །
མེ་ ་་་་་ཟླ་བ་ ཏོག་ལྡན་པའི་ཟླ་བ་ཉ། ། རྒྱལ་གྱི་ཟླ་བ་གང་ཡིན་དེ། ། མིང་ནི་རྒྱལ་ཡིན་མཆུ་ལ་སོགས། ། ལྷག་མ་བཅུ་གཅིག་དེ་བཞིན་ནོ། ༈ །རི་དྭགས་མགོ་ཅན་མིག་འབྱེད་དང༌། ། ལོ་འགོ་ཞེས་བྱ་སྨལ་པོའི་མིང༌། ༈ །རྒྱལ་དང་ཏཻ་ཥ་མི་མཇེད་གསུམ། ༈ །དཀའ་ཐུབ་ཟླ་བ་མཆུ་གཉིས་སོ། ། འབྲས་བུའི་ཟླ་བ་དཀའ་ཐུབ་བཟང༌། ། དབོ་ཡིན་ནག་པ་ཅན་ནག་པ། །
འདོད་ཟླའོ་ས་ག་སྦྲང་མགུ་བྱེད། ༈ །ཐུ་བོ་ཁུ་བ་དག་བྱེད་ཟླ། ༈ །མི་བཟོད་ཆུ་འཛག་མཁའ་སྒྲའོ། ༈ །སྤྲིན་བཟང་བ་ལང་བ་ལང་རྐང༌། ། ཁྱུ་མཆོག་རྐང་པ་ཁྲུམས་ཀྱི་མིང༌། ༈ །རྒོད་མ་ལྟད་མོའི་ཟླ་བ་དང༌། ། རྒོད་མ་ཅན་ནི་ཐ་སྐར་མིང༌། ༈ །སྨིན་དྲུག་མང་སྟེར་སྤྲོ་བ་ཅན། ༈ །ཁ་བ་འབབ་དང་གྲང་བའི་དུས། ། དགུན་སྟོད་དགུན་སྨད་རིམ་པ་བཞིན། །
དཔྱིད་དང་མེ་ཏོག་དུས་བདེ་བྱེད། ། རྡུལ་དུས་ཚད་ཟླ་ངེས་སྲེག་དུས། ། དྲོད་ཕེབས་དྲོད་འོངས་ཚད་པ་ཅན། ། ཆར་ཟླ་དང་ནི་ཆར་པའི་དུས། ། འདི་ན་ཆུ་ཡི་ཟླ་ཡང་ཟེར། ། སྟོན་ཀ་གཞན་ལས་སྨིན་པའི་དུས། ། འདི་ན་དཔྱིད་ཟླ་ར་བ་སོགས། ། གསུམ་ཚན་བཞི་རུ་ཕྱེ་སྟེ་སྨྲ། ༈ །ཨོངས་བགྲང་བགྲང་གཞི་རང་སྐྱོབ་དང༌། ། འདོར་བྱེད་ཅེས་བྱ་ལོ་ཡི་མིང༌།
༈ །ཡོངས་འཇོམས་རབ་ཐིམ་རབ་ནུབ་དང༌། ། ཟད་པ་རབ་ནུབ་མཐའ་ཞེས་བྱ། ། བསྐལ་པའི་མིང་ཡིན་གཞན་དུ་ནི། ། འཇིག་དུས་དུས་མཐའ་ཟད་དུས་ཟེར། ༈ །རེག ་་་་་ སྡིག་པའི་མིང་ འཕེལ་བསྲུང་བྱ་ངན་འཐུང་དང༌། ། དམས་བྱེད་དགེ་འཛད་རྐོ་བྱེད་དང༌། ། སྣུབ་བྱེད་དང་ནི་བཟང་པོ་སྤངས། ། མཚར་འགྲོ་དང་ནི་བཟང་ལ་འབྱོལ། ། ཉེས་བྱས་རྣམས་ནི་སྡིག་པའི་མིང༌།
༈ །འཛིན་ ་་་་་དགེ་བའི་མིང་ པ་ཡང་སྦྱོར་རབ་བསྔགས་དང༌། ། ལེགས་བྱས་འདོད་འབབ་དགའ་བྱེད་ཚིམ། ། རབ་དགའ་དགའ་དང་རབ་མགུ་བྱེད། ། རངས་བྱེད་སྤྲོ་བྱེད་ཀུན་དགའ་དང༌། ༈ །སྡིག་ ་་་་་བསོད་ནམས་ཀྱི་མིང་ སྲོབ་ལེགས་རྐོ་བཟང་དགེ་དང༌། ། བསྔགས་འོས་ཞི་བྱེད་བཟང་པོ་དང༌། ། ཕན་ཐོབ་བཟང་སྙེགས་དགེ་ལེགས་དང༌། ། སྐལ་བཟང་སྐལ་ཅན་སྐལ་ལྡན་དང༌། ། ངན་སེལ་བསྟོད་འོས་མི་དགེ་བསྐྱུང༌། ། བསོད་ནམས་མིང་ཡིན་བསྔགས་པ་ཡི། །
རྣམ་གྲངས་གཞན་ནི་འདི་རྗེས་འབྱུང༌།། ༈ །།ལྷས་ ་་་་་དབང་ཐང་གི་མིང་ བསྐོས་བསྐོས་བསྟན་བགོ་སྐལ་དང༌། ། སྐལ་བ་སྔོན་བྱས་རྣམ་གྲངས་ཏེ། ། འདི་ནི་ཕྱྭས་བསྐོས་ཁ་རྗེར་གྲགས།། ༈ །།རྒྱུ་ ་་་་་ས་བོན་གྱི་མིང་ དང་བྱེད་པ་ཁྱད་འགྲོ་དང༌། ། འབྱུང་གཞི་ཐོག་མའི་བྱེད་པ་པོ། ། གཞན་ལས་ཉེར་ལེན་སོགས་དྲུག་བཤད། ༈ །ཞིང་ ་་་་་བདག་གི་མིང་ ཤེས་བདག་དང་སྐྱེས་བུ་དང༌། ། གཙོ་ ་་་་་གཙོ་བོ་ལ་སོགས་པའི་མིང་ བོ་རང་བཞིན་ཁྱད་པར་དང༌། ། དུས་འབྱུང་གནས་སྐབས་ཡོན་ཏན་ཏེ། །
གནས་པ་སྐྱེ་བ་ཐིམ་པས་ན། ། ཡོན་ཏན་གསུམ་ཡིན་གཞན་དུའང་འདོད། ༈ །སྐྱེ་ ་་་་་སྐྱེ་བོའི་མིང་ བ་སྐྱེ་བོ་སྐྱེད་བྱེད་སྐྱེ། ། བསྐྲུན་དང་འབྱུང་བ་རྣམ་གྲངས་སྒྲ། ། སྲོག་ལྡན་ཤེས་ཅན་སྐྱེ་ལྡན་དང༌། ། སྲོག་ཆགས་སྐྱེ་བོ་ལུས་ཅན་དང༌། ། སེམས་ཅན་སེམས་པ་སྙིང་ཅན་དང༌། ། སྒྲོགས་བྱེད་འཕྲོག་བྱེད་ཉལ་བྱེད་ཉལ། ། ཡིད་ ་་་་་བློ་གྲོས་ཀྱི་མིང་ འགྲོ་རྩོལ་བྱེད་བློ་ཤེས་རབ། ། ཉལ་སློང་བློ་གྲོས་རབ་མཐོང་དང༌། །
ཉེར་དམིགས་སེམས་པ་ལེགས་རྟོགས་དང༌། ། བསམ་པ་གོ་བ་ཁོང་དུ་ཆུད། ། ཀུན་ཆུབ་འཛིན་བློ་ ་་་་་རྟོག་དཔྱོད་ཀྱི་མིང་ ཡང་དག་རྟོགས། ། སེམས་ཀྱི་ལོངས་སྤྱོད་ཡིད་ཀྱི་ལས། ། ཡིད་ལ་བྱེད་དང་དཔྱོད་པ་དང༌། ། བགྲང་དང་རྣམ་པར་དཔྱོད་པ་དང༌། ། ཀུན་ནས་སྡུད་དང་རྟོགས་པ་དང༌། ། མནོ་བསམ་དང་ ་་་་་ཐེ་ཚོམ་གྱི་མིང་ ནི་སོམ་ཉི་དང༌། ། ཐེ་ཚོམ་སྙམ་པ་ཡིད་གཉིས་དང༌། ༈ །གཏན་ ་་་་་ངེས་པའི་མིང་ ལ་ཕེབས་དང་ངེས་པ་དང༌།
༈ །ལོག་ ་་་་་ལོག་ལྟའི་མིང་ པར་ལྟ་དང་མེད་པ་བ། ༈ །འཚེ་ ་་་་་གནོད་སེམས་ཀྱི་མིང་ བྱེད་དང་ནི་འཁུ་བའི་སེམས། ༈ །གྲུབ་ ་་་་་གྲུབ་མཐའི་མིང་ མཐའ་དང་ནི་བཟུང་བའི་མཐའ། ༈ །འཁྲུལ་ ་་་་་བློ་འཁྲུལ་བའི་མིང་ བ་ལོག་བློ་འཁོར་བ་དང༌། ༈ །ཁས་ ་་་་་དམ་བཅའི་མིང་ འཆེ་ཕྱོགས་བཟུང་དམ་བཅའ་དང༌། ། ངེས་བྱས་མཉན་བྱས་ཡོངས་ཐོས་པ། ། བདག་གིར་བྱས་དང་ཁས་བླངས་དང༌། ། སོ་སོར་མཉན་དང་ལེགས་བཟུང་དང༌། ། ཐར་པའི་བློ་གྲོས་ཡེ་ཤེས་སོ། ༈ །རྣམ་ ་་་་་རྣམ་ཤེས་ཀྱི་མིང་ ཤེས་བཟོ་ཡི་བསྟན་བཅོས་ཤེས། །
གྲོལ་ ་་་་་རྣམ་པར་བྱང་བའི་མིང་ བ་མ་འདྲེས་མྱ་ངན་འདས། ། རབ་བསྔགས་འཆི་མེད་ངེས་པར་ལེགས། ། ཐར་པ་དང་ནི་སྤངས་པའོ། ༈ །མི་ ་་་་་ངར་འཛིན་གྱི་མིང་ ཤེས་མ་རིག་ངར་འཛིན་བློ། ༈ །གཟུགས་སྒྲ་དྲི་རོ་ ་་་་་ཡུལ་སྤྱིའི་མིང་ རེག་བྱ་ཡུལ། ། སྤྱོད་ཡུལ་ ་་་་་དབང་པོའི་མིང་ དབང་དོན་བདེ་བྱེད་དང༌། ། ཡུལ་ཅན་བདག་རྟག་དབང་པོའི་མིང༌། ། ལས་ཀྱི་དབང་པོ་ཁ་ལ་སོགས། ། བློ་ཡི་བདག་རྟག་མིག་ལ་སོགས། ༈ །བསྐ་ ་་་་་ཡུལ་སོ་སོར་ལས་རེའི་མིང་ བ་ཆུ་སྟེར་མངར་བ་དང༌། །
ལན་ཚྭ་ཚ་བ་རྣོན་པོ་སྐྱུར། ༈ །རྣམ་ ་་་་་དྲི་བཟང་གི་མིང་ ཉིད་སྦྱར་སྤོས་འགྲོ་ཡིད་འཕྲོག ། ཀུན་མོས་དྲི་བཟང་རིང་ནས་འགུགས། ། ངེས་འཕྲོག་ལེགས་འཐུལ་སྣ་ཚིམ་བྱེད། ། འདོད་དྲི་དྲི་ཞིམ་ངན་བཟང་སྟེ། ། རུལ་ ་་་་་དྲི་ངན་གྱི་མིང་ དྲི་དྲི་ངན་དྲི་བཙོག་སོགས། ༈ །དཀར་ ་་་་་དཀར་པོའི་མིང་ པོ་དཀར་གསལ་འོད་གསལ་དང༌། ། མདོག་དཀར་གཞན་གཅོད་དཀར་སྣུམ་དང༌། ། སྐྱ་བསེང་དག་མདོག་ཡིད་སྡེབས་དང༌། ། མདོག་བསྔགས་མིག་སྟོབས་དཀར་དག་དང༌། །
སྲིད་ ་་་་་ངང་མདོག་གི་མིང་ སྒྲུབ་སྐྱ་བོ་རི་དྭགས་མདོག ། ངང་པའོ་ནག་པོ་ ་་་་་ནག་པོའི་མིང་ སྔོན་པོ་དང༌། ། དཀར་མིན་སྔོ་བསངས་མདོག་ནག་དང༌། ། རྙིང་མའི་མདོག་གོ་སེར་པོ་ ་་་་་སེར་པོའི་མིང་ དང༌། ། མདོག་བསྔགས་དང་ནི་ཡུང་བའི་མདོག ། ལྗང་ ་་་་་ལྗང་གུའི་མིང་ གུ་ལྗང་སེར་ལོ་མའི་མདོག ། འདི་ན་ ་་་་་དམར་པོའི་མིང་ བསྲུབས་ཁའོ་དམར་པོ་དང༌། ། མདོག་དམར་དམར་དང་ཁྲག་མདོག་དང༌། ༈ །ཀ་ ་་་་་ལེབ་རྒན་གྱི་མིང་ ན་ད་མདོག་མི་གསལ་ན། ། སྐྱ་རེངས་དམར་སྐྱ་པཱ་ཊ་ལ།
༈ །དུ་ ་་་་་དུད་ཀའི་མིང་ མདོག་དུད་ཀ་དམར་ནག་ལའོ། ། སེར་སྐྱ་ ་་་་་སེར་སྐྱའི་མིང་ དཀར་སེར་སེར་བསེང་དང༌། ། དམར་སེར་རྐྱང་ཟེར་འདི་ན་ནི། ། སྐྱེར་ཁ་ཞེས་གྲགས་བཀྲ་ ་་་་་སྣ་ཚོགས་ཀྱི་མིང་ བ་དང༌། ། སྣ་ཚོགས་བགྲང་སྣང་འདྲེས་མ་དང༌། ། ཁྲ་བོ་ཞེས་བསྒྲགས་རྣམ་གྲངས་སྒྲ། ༈ །ཚངས་ ་་་་་སྒྲ་སྤྱིའི་མིང་ བྱུང་གསོ་བསྒྲགས་བརྗོད་པ་དང༌། ། དབྱངས་དང་སྒྲ་དང་སྒྲ་ཅན་དང༌། ། མཚོ་བྱུང་རྣམ་བརྗོད་གང་བ་དང༌། ། སྨྲ་དང་འཆད་དང་བཤད་དང་ལབ། །
ཟུར་ཆག་དང་ནི་སྒྲ་ཉམས་པ། ། རྗོད་ ་་་་་ལུང་དུ་སྟོན་པའི་སྒྲའི་མིང་ བྱེད་བསྟན་བཅོས་སྒྲ་ལ་ནི། ། ཏེ་ང་སུབ་ཀྱི་མཐའ་ཅན་ངག ། བྱེད་པའམ་བྱ་བ་དང་ལྡན་པ། ༈ །ཐོས་ ་་་་་རིག་བྱེད་ཀྱི་མིང་ པ་རིག་བྱེད་གསུམ་མན་ངག ། གསུམ་པའི་ཆོས་ནི་དེའི་ཆོ་ག ། སྙན་ངག་ངེས་བརྗོད་མཆོད་སྦྱིན་གསུམ། ། འདི་གསུམ་རིག་བྱེད་གསུམ་པོ་ཡིན། ། བསླབ་སོགས་ཐོས་པའི་ཡན་ལག་གོ ༈ །ཨོཾ་ ་་་་་འདོན་པ་ལ་འཇུག་ཚུལ་ གྱི་ཡི་གེ་ཕྱག་འཚལ་བ། །
ཨི་ཏི་ཧཱ་སཿཔཱུ་རཱ་པྲྀཏྟ་ད། ། ཨུཏྟ་ཏ་ལ་སོགས་གསུམ་དབྱངས། ། ཨཱ་ ་་་་་ལུང་གི་རྗེས་སུ་རྟོག་ཅིང་འབྱེད་པ་ ནཱི་ཀྵི་ཀཱི་དཎྜཱི་ལུགས། ། རྟོག་ ་་་་་རྟོག་གེའི་མིང་ གེ་རིག་པ་དོན་བསྟན་བཅོས། ། ཨཱ་ ་་་་་བསྟན་བཅོས་སྤྱིའི་མིང་ ཁྱ་ཡི་ཀོ་པ་ལབྡྷ། ། པཱུ་ར་ཎ་ནི་མཚན་ཉིད་ལྔ། ། རྟོག་ ་་་་་འཇིག་རྟེན་གཏམ་རྒྱུད་ཀྱི་མིང་ པས་རབ་ཏུ་བཅིངས་པའི་གཏམ། ། པྲ་བནྡྷི་ཀཱ་པྲ་ཧེ་ལི་ཀཱ ༈ །དྲན་པ་ཆོས་ཡང་དག་ ་་་་་བསྡུས་པའི་མིང་ པར་བསྡུས། ། ལེགས་བསྡུས་པ་དང་བསྡུས་པའོ། །
ཚིག་བསྡུ་བ་དང་བསྡུས་པའི་དོན། ། སྐྱེ་བོས་ ་་་་་གཏམ་སྨྲ་པའི་མིང་ ཐོས་པ་གང་ཅིའང་རུང་བརྗོད། ། བཱརྟྟ་པྲ་བྲྀཏྟཱི་པྲ་བྲྀཏྟཱ་ནྡཱ། ། ཨུ་དནྟ་སྟྱ་ད་ཨཱ་ཁྱཱ། ། ཨཱ་ཧེ་ཨ་བྷི་དྷ་ན་དང༌། ། མིང་བརྗོད་པ་དང་མིང་དང་ནི། ། ཧཱུ་ཏིཿཨཱ་ཀཱ་ར་ཎཱ་ཧཱ་ཎ། ། སཾ་ཧཱུ་ཧི་ནི་མང་པོས་བྱས། ། རྩོད་ ་་་་་རྩོད་པའི་མིང་ པ་དང་ནི་ཐ་སྙད་དང༌། ། ཉེ་ ་་་་་བསྙོན་འདེབས་པའི་མིང་ བར་དགོད་པ་སྨྲ་བའི་སྒོ། །
ཨུ་པོདྒྷཱ་ཏ་ཨུ་དཱ་ཧཱ་ར། ། མནའ་ ་་་་་མནའི་མིང་ དང་བྲོས་འདོན་འདིར་དབུ་བསྙུང༌། ། འདྲི་ ་་་་་འདྲི་བའི་མིང་ བ་ཤེས་འདོད་རྗེས་སུ་སྦྱོར། ། ལན་ ་་་་་ལན་གྱི་མིང་ དང་སླར་བརྗོད་རྗེས་སྟོན་པ། ༈ །ལོག་ ་་་་་རྫུན་ཚིག་གི་མིང་ པའི་སྦྱོར་བ་ངན་བརྗོད་དང༌། ༈ །ལོག་ ་་་་་སྐུར་འདེབས་ཀྱི་མིང་ པར་བསྔགས་པ་མངོན་པར་སྨོད། ། ལེགས་ ་་་་་བསྔགས་པའི་མིང་ པ་སྟོན་སྒྲ་རྗེས་ཆགས་སྐྱེས། ༈ །མཆོད་ ་་་་་སྙན་བསྒྲགས་ཀྱི་མིང་ ཚིག་ལེགས་སྒྲོག་ཡང་དག་ཤེས། ༈ །བསྟོད་ ་་་་་བསྟོད་པའི་མིང་ པ་བསྟོད་སྒྲ་བསྟོད་ཚིག་བསྟོད། ། སྐྱོར་ཚིག་གཉིས་གསུམ་བརྗོད་པའོ། །
སྒྲ་གསང་མཐོན་པོ་དབྱངས་ཡིན་ནོ། ། གཅོང་སྐད་མོ་ཡི་རྣམ་འགྱུར་ཏེ། ༈ །མྱ་ངན་སོགས་ལས་བྱུང་བའི་སྒྲ། ༈ །མི་ ་་་་་སྨོད་པའི་མིང་ བསྔགས་བསྡིགས་ཚིག་ངེས་པར་རྒོལ། ། ཡོངས་སྨོད་སུན་འབྱིན་ཁྲོ་ཚིག་དང༌། ། གཤེ་དང་བརྒྱད་དང་སྨོད་པ་དང༌། ། ཚིག་རྩུབ་རྒོལ་བ་སྨ་འབེབས་ཚིག ༈ །ཆགས་པའི་ཁྲོ་བ་འཁྲིག་པའི་གཞི། ། ཀུན་བརྗོད་དང་ནི་ཡོངས་སྒྲ་དང༌། ། ལབ་ལོབ་དང་ནི་དོན་མེད་གཏམ། །
རྗེས་སུ་སྨྲ་ ་་་་་ཚིག་ཟློས་པའི་མིང་ དང་ཡང་ཡང་སྨྲ། ། རྣམ་སྨྲ་ ་་་་་ཚིག་འགལ་བའི་མིང་ དང་ནི་ཡོངས་གདུང་ཚིག ། ཅལ་ཅོལ་དང་ནི་འགལ་བའི་ཚིག ། དབ་དིབ་ ་་་་་སྒྲ་མི་གསལ་བའི་མིང་ དང་ནི་གྲོང་གཏམ་དང༌། ། ལེགས་ ་་་་་ལེགས་པར་བརྗོད་པའི་མིང་ པར་སྨྲ་དང་ལེགས་བཤད་དང༌། ། གསང་སྒྲ་གསོང་གཏམ་ཉིད་ཡིན་ནོ། ། ཕན་ ་་་་་ཕན་ཚིག་གི་མིང་ བྱེད་སྨྲ་བ་འཕྱོན་མའི་ཚིག ། དགེ་གཏམ་འཇམ་གཏམ་འཕྲོད་གཏམ་དང༌། ། སྙིང་ ་་་་་ཚིག་རྩུབ་ཀྱི་མིང་ ལ་འབབ་པ་གདུང་ཚིག་དང༌། ། ཚིག་རྩུབ་གྲོང་པ་ཚིག་མི་ལེགས། །
གཏམ་ ་་་་་དགའ་བ་བསྐྱེད་པའི་ཚིག་གི་མིང་ སྙན་དགའ་བྱེད་བདེན་པ་དང༌། ། གླེན་ ་་་་་བླུན་ཚིག་གི་མིང་ ཚིག་ཉོན་མོངས་ཕན་ཚུན་འགལ། ། མི་གསལ་མ་རྫོགས་བརྗོད་ཉམས་དང༌། ། མྱུར་ ་་་་་མཆིལ་ཚིག་གི་མིང་ བརྗོད་ཆུ་ཚིག་མཆིལ་མ་ཅན། ། མ་ ་་་་་འབྲེལ་མེད་ཚིག་གི་མིང་ འབྲེལ་དོན་མེད་ཡི་གེ་བྲལ། ། བརྗོད་བྱ་མེད་པ་གསོག་དང་རྫུན། ། མི་ ་་་་་བདེན་ཚིག་གི་མིང་ གསལ་མི་བདེན་དེ་ཉིད་དང༌། ། ཡིད་འབྱུང་དེ་བཞིན་ཡིད་འབབ་དང༌། ། ཡང་དག་བདེན་པའོ་གཞན་ལས་ནི། ། མི་སླུ་བ་ལ་སོགས་པའང་གྲགས། །
སྒྲ་དང་ངེས་སྒྲོགས་ ་་་་་ལུང་དུ་མི་སྟོན་པའི་སྒྲ་རྣམས་ཀྱི་མིང་ གྲག་པ་དང༌། ། སྒྲོགས་པ་ཅ་ཅོ་ཀུ་ཅོ་དང༌། ། ལྷང་ཙེར་དིང་འུར་ཤུ་སྒྲ་སོགས། ། ཤོད་སྒྲ་གོས་སྒྲ་ལོ་མ་ཡི། ། ཁྲལ་ཁྲོལ་ཅེས་བྱ་རྒན་གྱི་སྒྲ། ༈ །ཀྭ་ཎ་ཿཀྭ་ཎ་ཿལ་སོགས་དང༌། ། སྔོན་དུ་ནི་དང་པྲ་བྱིན་པ། ། དྲི་ཟ་སོགས་ཀྱི་པི་ཝང་སྒྲ། ༈ །ཅ་ཅོ་དར་དིར་ལ་སོགས་པ། ། མང་པོ་མི་གསལ་བ་ཡི་སྒྲ། །
འབུ་སྒྲ་ལ་སོགས་དུད་འགྲོའི་སྒྲ། ༈ །སྒྲ་བརྙན་ལན་སྒྲ་འདིར་བྲག་ཅ། ༈ །གླུ་དང་དབྱངས་མཚུངས་འདྲེན་པ་ལ། ། འདྲེས་དང་ཁྱུ་མཆོག་གནྡྷ་ར། ། དྲུག་སྐྱེས་པར་མ་བློ་གསལ་བ། ། ལྔ་པ་ཞེས་བྱའི་དཀྱུས་བདུན་པའོ། ༈ །པི་ཝང་དང་ནི་མགུལ་པའི་སྒྲ། ། སྒྲ་ཆ་ཕྲ་བ་ཀཱ་ཀ་ལི། ། མི་གསལ་སྙན་པ་དྷྭ་ནི་ཡིན། ༈ །ཟབ་མོ་སྒྲ་ནི་མནྟྲ་སྟེ། །
ཤིན་ཏུ་མཐོན་པོ་ཏཱ་རའོ། ། འ་ཡ་ཐམས་ཅད་མཉམ་པ་ཡིན། ། ཕེག་རྡོབ་རྣར་འཇུག་བལྐ་ལི། ། རྣམ་སྤྲོས་དང་ནི་རྒྱུད་ཅན་ནོ། ། རྒྱུད་བདུན་པ་རི་བཱ་དི་ནི། ། པི་ཝང་སོགས་སྒྲ་ཏ་ཏཾ་ཡིན། ། ཨཱ་ནདྡྷ་དང་མུརྫ་སོགས། ། གླིང་བུ་སོགས་ལ་བུག་ཅན། ། འཁར་རྔ་ཕེག་རྡོབ་སོགས་སིལ་སྙན། ། རྣམ་པ་འདི་བཞི་རོལ་མའི་སྒྲ། །
མྲྀ་ཏཾ་ག་དང་མུརྫ་དང༌། ། དེ་ཡི་བྱེ་བྲག་ཨཾ་ཀྱཱ་དང༌། ། ཨ་ལིངྒེ་དང་ཨུརྡྷ་ཀའོ། ། ཡ་ཤཿཔ་ཌ་ཧཿཊཀྐ། ། བྷཻ་རི་ཨཱ་ན་ཀ་དང་ནི། ། དུནྡུ་བྷི་དང་ཨཱ་ན་ཀ ། པ་ཌ་ཧཿདང་ཀོ་ན་དང༌། ། པི་ཝང་ཁོག་པ་ཕྲ་བཱ་ལ། ། དེ་ཡི་རྩེ་མོ་ཀ་ཀུ་བྷ། ། རབ་བསྡམས་པ་ཞེས་བྱ་བར་གྲགས། །
འཕངས་འགྲོའོ་རྩ་བར་ལྡེམས་པའི་ཤིང༌། ། ཨུ་པ་ན་ཧོ་ཞེས་བྱའོ། ། རོལ་མོའི་བྱེ་བྲག་དུ་མ་རུ། ། མད་དུ་ཌིཎྜི་ཛྷ་ཛ་ར། ། མརྡ་ལ་དང་པ་ཎ་བ།། ༈ །།གར་མཁན་དང་ནི་རོལ་མོ་བ། ། དལ་དང་མྱུར་དར་བར་མ་ལ། ། ཏ་ཏྭ་ཨོ་གོ་ག་ཎཾ་ཟེར། ། དེ་སོགས་གར་གྱི་སྐབས་དོན་འགའ། ། བོད་ལ་མཁོ་བ་ཆུང་ཕྱེར་བཞག །
སྒེག་ ་་་་་ཉམས་ཀྱི་མིང་མདོར་བསྟན་པ་ པ་དཔའ་བ་སྙིང་རྗེ་དང༌། ། ངམ་པ་རྒོད་དང་འཇིགས་སུ་རུང༌། ། མི་སྡུག་དྲག་ཤུལ་ཉམས་བརྒྱད་དོ། ༈ །སྒིག་ ་་་་་རྒྱས་པར་བཤད་པ་ པ་གཙང་བ་རབ་འབར་བ། ། སྤྲོ་བ་བསྐྱེད་དང་དཔའ་བ་ཡིན། ། སྙིང་རྗེ་བདེ་འགོག་བདག་དབང་བྱེད། ། ཐུགས་རྗེ་གཏོང་དང་རྗེས་སུ་བརྩེ། ། རྗེས་སུ་ཁྲོ་བའོ་རྒོད་པ་དང༌། ། བཞད་པ་རྒོད་བག་གད་མོ་འབྱིན། ༈ །མི་སྡུག་པ་ཡི་རྣམ་པར་འགྱུར།
༈ །ངོ་མཚར་རྨད་བྱུང་མཚར་ཆེ་བ། ། སྣ་ཚོགས་ཞེས་བྱའོ་འཇིགས་རུང་དང༌། ། འདར་འཇུག་དང་ནི་འཇིགས་བྱེད་དང༌། ། ཉམ་ང་ཅན་དང་འཇིགས་པ་དང༌། ། འཇིགས་སྡེ་འཇིགས་པ་འཇིགས་པར་བྱེད། ། སྐྲག་བྱེད་སོ་སོར་འཇིགས་དྲག་པོ། ། དྲག་ཤུལ་ཞེས་བྱ་འདི་དག་ཉམས། ། འཇིགས་སྐྲག་ལ་སོགས་ཐུན་མོང་པ། ། ཡིད་ཀྱི་རྣམ་ ་་་་་ཉམས་ཀྱི་ཁྱད་པར་མིང་ འགྱུར་ངོ་བོ་དང༌། ། ཉམས་དང་རྗེས་མྱོང་གོ་བྱེད་དོ། །
སྙེམས་ ་་་་་ང་རྒྱལ་གྱི་མིང་ པ་མངོན་པའི་ང་རྒྱལ་དང༌། ། ངར་བྱེད་ང་རྒྱལ་ཡིད་མཐོ་བའོ། ། མ་ ་་་་་མ་གུས་པའི་མིང་ དད་ཟལ་གནོན་ཡོངས་སུ་སྨོད། ། ཞུམ་བྱེད་མཚང་དགོད་མཆོད་མི་བྱེད། ། ཤེས་པར་མི་བྱེད་མ་བརྩིས་པ། ། མི་མོས་པའོ་འདི་ན་ནི། ། མཚང་འབྲུ་རྒོལ་དང་ཤུང་པ་དང༌། ། བརྒྱད་བཀག་ལ་སོགས་གཞན་ཡང་གྲགས། ། མིག་ ་་་་་ངོ་ཚ་བའི་མིང་ དམན་ངོ་ཚ་ངོ་མི་འཛེམ། ། ཞུམ་ཞིང་པ་གོང་འཁུམས་པའང་ཟེར། །
བཟོད་ ་་་་་བཟོད་པའི་མིང་ པ་གཏོང་འོས་མངོན་སྙེམས་དང༌། ། མི་ ་་་་་ཕྲག་དོག་གི་མིང་ བཟོད་ཕྲག་དོག་སྐྱོན་སྒྲོ་འདོགས། ། དཔལ་ ་་་་་ཁོན་འཛིན་གྱི་མིང་ བསྐྱེད་འགལ་བ་རྣམ་པར་འགོག ༈ །སེམས་སྡུག་ ་་་་་མྱ་ངན་གྱི་མིང་ མྱ་ངན་གདུང་བའོ། ༈ །ཕྱི་ ་་་་་འགྱོད་པའི་མིང་ ནས་གདུང་བ་རྗེས་གདུང་དང༌། ། རྣམ་པར་སྙིལ་བ་འགྱོད་པའོ། ༈ །ཁྲོ་ ་་་་་ཁྲོ་བའི་མིང་ བ་འཁྲུག་པ་མ་རུངས་པ། ། མི་མནོགས་གཞན་བསྣུན་སེམས་འཁྲུག་པ། ། གཙང་ ་་་་་ཚུལ་ཁྲིམས་མིང་ བར་སྤྱོད་པ་ཚུལ་ཁྲིམས་སོ། ། སྨྱོ་ ་་་་་འཁྲུལ་སེམས་ལ་ སེམས་རྣམ་པར་འཁྲུལ་བའོ། །
ཉམས་ ་་་་་དགའ་བའི་མིང་ དགའ་དགའ་ཉིད་སྙིང་སང་དགའ། ། སེམས་སྣུམ་འདི་ནི་དགྱེས་པ་སོགས། ། འདོད་ ་་་་་འདོད་པའི་མིང་ པ་རེ་བ་འདོད་སྤྲོ་དང༌། ། ཐོབ་འདོད་སྲེད་པ་ཆགས་རྙེད་འདོད། ། ཡིད་ཀྱི་ཤིང་རྟ་འདོད་ཆགས་དང༌། ། མངོན་འདོད་ཞེན་པ་དེ་ཆེ་ན། ། རྔམས་ཆེ་འདི་ན་ཞེ་ཉེར་གྲགས། ༈ །ཉེར་ ་་་་་དོན་སེམས་པའི་མིང་ འཛིན་ཆོས་སེམས་ཀུན་འཛིན་ཡིད། ། ཡིད་གདུང་གཅགས་པ་ཤིན་ཏུ་སེམས། ། སྤྲོ་བ་ཞེན་པའོ་བརྩོན་ ་་་་་བརྩོན་འགྲུས་ཀྱི་མིང་ ལྡན་ཡིད། །
དེ་ཚེ་རྡུལ་ལྡན་ཕོང་ཚངས་ ་་་་་གཡོ་སྒྱུའི་མིང་ འགྲོ། ། སྙད་ཀ་རང་མཐོང་སྙད་འདོགས་དང༌། ། འགེབས་དང་ཁྲམ་དང་ངན་ཀྱོག་དང༌། ། ངན་བྱེད་གཡོ་ཅན་བག་མེད་དང༌། ། ཡིད་མི་རྟོན་ཡིན་འདི་ན་ནི། ། ལྷོད་ལ་སོགས་པའང་ཆ་མཐུན་ཡིན། ༈ །མཚར་ ་་་་་བཞད་གད་ཀྱི་མིང་ འདོད་དགའ་འདོད་སྐྱོ་བསངས་དང༌། ། སྡིག་སེལ་འདི་ན་ཀུ་རེར་གྲགས། ། བུད་ ་་་་་བུད་མེད་སྒེག་པའི་མིང་ མེད་རྣམས་ཀྱི་རྩེ་བ་ལ། ། རོལ་པ་དང་ནི་སྟེགས་འགྲོས་དང༌། །
རྣམ་སྐོར་སྒེག་འགྲོས་ཉམས་དགའ་སོགས། ། ཧཱ་བཱཿཞེས་གྲགས་བྱ་བ་རྣམས། ། སྒེག་པ་ལས་བྱུང་ཉམས་སུ་བཤད། ། འཛག་ ་་་་་རྩེད་མོའི་མིང་ དང་རྩེ་དང་གད་མོ་དང༌། ། རོལ་རྩེད་འཇོ་སྒེག་གཡེར་བག་དང༌། ། སྙད་ཀ་འཁྱོག་ཚིག་མཚོན་པ་དང༌། ། བྱིས་རྩེད་རྩེ་བ་རྩེད་མོའོ། ༈ །ལུས་ ་་་་་རྔུལ་གྱི་མིང་ ཆུ་རྔུལ་དང་ལུས་ཀྱི་རྔུལ། ། སེམས་ ་་་་་དྲན་པ་མེད་པའི་མིང་ སྟོར་སྙ་དང་སེམས་ཉམས་དང༌། ། ཧོན་སྟོང་པ་དང་རྣམ་འགྱུར་སྦེད། །
འུར་དང་ཤིན་ཏུ་འབྲོས་པའོ། ༈ །ག་ ་་་་་གད་མོའི་མིང་ ཆད་ཀུན་ནས་དགའ་དང་དགོད། ། ཆུང་ངུ་འཛུམ་པའོ་བར་མ་ནི། ། གད་མོའི་སྤུ་ལྡང་བ་སྤུ་ལངས། ། ངུ་ ་་་་་ངུ་བའི་མིང་ འབོད་ཆོ་ངེ་མཆི་མ་འཛག ། གླལ་དང་ ་་་་་གཡལ་བའི་མིང་ གཡལ་བའོ་ ་་་་་བསླུ་བའི་མིང་ བསླུ་བ་དང༌། འདྲིད་ཚིག་ངག་འབྲས་གཞན་པ་དང༌། ། ཡིད་བརྟན་མེད་པའོ་གཉིད་དང་ནི། ། ཉལ་ ་་་་་ཉལ་བའི་མིང་ དང་གཟིམས་དང་རྨི་ལམ་དང༌། ། ལེགས་ཕབ་སྙ་དང་གློ་ཕབ་པ། །
སྨིན་ ་་་་་ཁྲོས་པའི་འགྱུར་བ་ལ། བསྡུས་ཁྲོ་གཉེར་སྨིན་མཚམས་བསྡུས། ༈ །དགའ་ ་་་་་དགའ་སྟོན་གྱི་མིང་ སྟོན་མཆོད་ཆེན་ལྷ་གསོལ་ལོ། ། མཐོ་རིས་ཀྱི་སྡེའོ།། ༈ །།འོག་ ་་་་་ས་འོག་གི་མིང་ མ་ས་འོག་རྐང་འོག་དང༌། ། སྟོབས་ལྡན་གནས་དང་བཅུད་འོག་དང༌། ། ཀླུ་ཡི་འཇིག་རྟེན་བུ་ག་མཚར། ༈ །ཁུང་དང་བུ་ག་ ་་་་་ཁུང་བུའི་མིང་ ཁུང་བུ་དང༌། ། བུ་གུ་བུག་པ་དམིགས་ཁུང་དང༌། ། གསལ་མཐོངས་མཁའ་མཐོངས་རླུང་འབྱུང་རྣམས། །
ཐུན་མོང་མིང་ཡིན་ས་ཁུང་དང༌། ། ས་ཕུག་དོང་སྒོ་དོང་བུག་སྒོ། ། ལྡོངས་བྱེད་མུན་པ་ཞི་ལྡན་ ་་་་་མུན་པའི་མིང་ དང༌། ། རབ་རིབ་ཉེར་ནུབ་མུན་ནག་སྨག ། མཐུག་ན་ཤེ་མུན་སྲབ་ན་ནི། ། ནམ་མཁའ་དག་པ་ཞེས་བྱའོ། ། ཀུན་ཁྱབ་མུན་ཁྱབ་བགྲོད་མེད་མུན། ། ཀ་ ་་་་་ཀླུའི་རྒྱལ་པོའི་མིང་ དྲུའི་བུ་དང་ལྷག་མ་དང༌། ། མཐའ་ཡས་ནོར་རྒྱས་སྦྲུལ་ཅན་དང༌། ༈ །བ་ ་་་་་སྦྲུལ་བྱེ་བྲག་གི་མིང་ ལང་སྣ་དང་ཐིག་ལེའི་ལུས། །
ཨ་ཛ་ག་ཉལ་རླུང་གིས་དགའ། ། ཆུ་སྦྲུལ་དང་ནི་མྱུར་འགྲོ་འདོད། ། ཐིག་ལེ་དཀར་ལྡན་རྔ་བོ་ཆེ། ། ཀླ་ཀློ་གསོ་དང་ཀླ་ཀློའི་སྦྲུལ། ། ཤུན་ ་་་་་ཤུན་པ་བརྗེ་བའི་མིང་ པ་བརྗེས་པ་གོ་ཆ་གྲོལ། ༈ །ས་ ་་་་་སྦྲུལ་སྤྱིའི་མིང་ ལ་རེག་འགྲོ་ས་ལ་འཕྱེ། ། འཁྱོག་འགྲོ་གྱ་གྱུ་འཁྱུག་འགྲོ་འཕྱེ། ། མཆེ་བ་དུག་ཅན་དུག་འཛིན་དང༌། ། འགྲོས་ཀྱོག་རྣམ་འཛིན་འཁོར་ལོ་ཅན། ། འཁྱིལ་པ་རྐང་སྦས་མིག་གིས་ཐོས། །
ལྟོ་འཕྱེ་གདེངས་ཅན་གཟར་བུ་མགོ ། རྒྱབ་རིངས་ཟས་ངན་ཁུང་དུ་ཉལ། ། བྲང་འགྲོ་རྐང་གིས་མི་འགྲོ་དང༌། ། རྨུགས་འགྲོ་དང་ནི་འཕེལ་ཀ་ཅན། ། རླུང་ཟའོ་སྦྲུལ་ལས་བྱུང་བ་ནི། ། དུག་དང་རུས་པ་ལ་སོགས་སོ། ། སྥུ་ཊ་ཡཱན་དང་ ་་་་་གདེངས་ཀའི་མིང་ ཕ་ཎཱ་གཉིས། ། ཀཉྩུ་ཀ་དང་ནི་རྨོ་ཀ ༈ །ཀྵེ་ ་་་་་སྦྲུལ་དུག་གི་མིང་ ཌ་ག་ར་ལཾ་གི་དུག ། ཀཱ་ཀོ་ལ་དང་ཀཱ་ལ་ཀཱུ་ཊ། །
ཧ་ལ་ཧ་ལཱ་སཱ་རོཥྚི་ཀ ། སོལྐི་ཀ་དང་ཚངས་པའི་བུ། ། པྲ་དཱི་པ་ནཿདཱ་ར་ད། ། བེའུའི་ལྟེ་བ་ཞེས་བྱ་བ། ། དུག་གི་དབྱེ་བ་རྣམ་དགུའོ། ༈ །དུག་ ་་་་་དུག་གི་སྨན་པའི་མིང་ གི་སྨན་པ་དུག་སེལ་དང༌། ༈ །སྦྲུལ་ ་་་་་སྦྲུལ་འཛིན་བའི་མིང་ འཛིན་དང་ནི་ཏུཎྜི་ཀ ༈ །དམྱལ་ ་་་་་དམྱལ་བའི་མིང་ བ་དང་ནི་ངན་འགྲོའི་མཐིལ། ། འདོད་འབྲས་བྲལ་དང་ངན་འགྲོའོ། ། དེ་ཡི་དབྱེ་བ་ཚ་བ་སོགས།
༈ །ཡི་དྭགས་གྲུབ་ ་་་་་ཡི་དྭགས་ཀྱི་མིང་ མེད་འཚོད་པ་ལ་མིན། ། འགྲོ་བྲལ་ངན་ཁྱབ་བླ་མེད་ ་་་་་དེའི་སྡུག་བསྔལ་གྱི་མིང་ དང༌། ། བརྣག་དཀའ་ངན་མྱོང་ཚེར་མ་རྩུབ། ། ན་བ་བྲོ་ནད་སྡུག་བསྔལ་དང༌། ། ཡིད་འགྲོགས་དང་ནི་སྐྱེ་ལས་སྐྱེས། ། དཀའ་དང་གཅོད་སྦྱོར་འཇིགས་པ་ལེན། ༈ །ཟླ་ ་་་་་རྒྱ་མཚོའི་མིང་ བས་འཕེལ་དང་ཆུ་འཛིན་དང༌། ། ཕ་རོལ་མི་མངོན་ཕ་རོལ་སྒྲིབ། ། ཆུ་ཀླུང་བདག་པོ་ཆུ་ལྡན་དང༌། ། ཆུ་སྲེལ་དང་ནི་འབབ་ལྡན་དང༌། །
ཆུ་ཅན་དུག་ཅན་ཆུ་རྒྱུན་ཅན། ། རིན་ཆེན་འབྱུང་གནས་ཆུ་གཏེར་དང༌། ། ཆུ་སྲིན་བདག་པོ་ཆུ་ཡི་བདག ༈ །དེ་ ་་་་་དེའི་བྱེ་བྲག་གི་མིང་ ཡི་བྱེ་བྲག་འོ་ཆུ་དང༌། ། ཚ་ཆུ་བ་ཚའི་ཆུ་དང་ནི། ། ཞོ་ཆུ་དང་ནི་ཆུ་ཡི་ཆུ། ། མར་གྱི་ཆུ་དང་བུར་ཤིང་ཆུ། ། ཆང་གི་ཆུ་དང་ཞིམ་ཆུའོ། ༈ །ཁྱབ་ ་་་་་ཆུ་ལ་ པ་མཉམ་སྒྲིབ་ཐུར་དུ་འགྲོ། ། འདོད་བྱ་འབྲུ་ཕན་འགོག་བྱེད་དང༌། །
འཆིང་བྱེད་མི་འཆི་འཚོ་བ་དང༌། ། འབྱུང་བྱེད་རྟེན་པ་ལུས་འཆིང་དང༌། ། འཛག་པ་གསོ་བྱེད་རྒྱས་བྱེད་དང༌། ། ཀུན་ཕྱོགས་སྙུན་བྱེད་བཏང་འགྲོ་དང༌། ། རྫི་བོ་བཏུང་བྱ་འོག་འགྲོ་དང༌། ། ཟད་ཕྱེད་ལྟུང་བྱེད་བདེ་མཆོག་དང༌། ། སྤྲིན་གྱི་མེ་ཏོག་སྤྲིན་གྱི་བཅུད། ། དབའ་ ་་་་་ཆུ་རླབས་ཀྱི་མིང་ དང་དབའ་རླབས་མཐོར་འགྲོ་དང༌། ། མཚར་གཡོ་ཁྲེམ་མཉེར་བགྲེ་ལྡོག་དང༌། ། ཆིལ་སྒྲོག་ཅེས་བྱ་རླབས་ཀྱི་མིང༌། །
ཀློང་ ་་་་་ཆུ་འཁོར་དང་ཟེགས་མའི་མིང་ དང་ཆུ་ཡི་འཁོར་ལོ་དང༌། ། ཆུ་འཐོར་ཐིགས་པ་ཆུ་ཕྲུ་དང༌། ། ཆུ་ཡི་ཟེགས་མའོ་རྒྱུན་ ་་་་་ཆུ་རྒྱུན་གྱི་མིང་ འཁྱོག་དང༌། ། སྦྱོར་འབྱེད་དང་ནི་རྒྱུག་ཆུའོ། ། འདི་ན་ཀླུང་དང་ཆུ་ཀླུང་དང༌། ། འབབ་ཆུ་ཆུ་རྒྱུན་གཙང་པོའོ། ། འགྲོམ་ ་་་་་ཆུ་ངོགས་ཀྱི་མིང་ དང་འགོག་བྱེད་ངོགས་དང་ནི། ། ཆུ་ངོགས་དང་ནི་ཆུ་ཁ་དང༌། ། ཕ་རོལ་ཚུ་རོལ་ཕན་ཚུན་ངོགས། ༈ །དེ་ ་་་་་ཆུ་སྲོལ་གྱི་མིང་ གཉིས་བར་ནི་ལྷུང་སྐྱོབ་ཡིན། །
འདི་ན་ཆུ་སྲོལ་ཞེས་སུ་གྲགས། ༈ །གཉིས་ ་་་་་གླིང་གི་མིང་ འགྲམ་དབུས་སྐམ་ཆུ་དབུས་དང༌། ། ཆུ་ཡི་སྒང་ཡིན་འདི་ན་གླིང༌། ། ཚལ་ཞེས་ལ་ལར་གྲགས་པ་ཡོད། ། བྱིངས་ ་་་་་འདམ་རྫབ་ཀྱི་མིང་ བ་རྫབ་དང་འདམ་བག་དང༌། ། འདམ་རྫབ་དང་ནི་འཇིམ་པའོ། ། བསྐུལ་ ་་་་་གྲུའི་མིང་ འགྲོ་སྒྲོལ་བྱེད་སྒྲོལ་བ་དང༌། ། རྩ་གཟིངས་འཕྱོས་འགྲོ་གྲུ་ཡི་མིང༌། ༈ །རྒྱུན་ ་་་་་འབབ་ཆུའི་མིང་ དང་འབབ་ཆུ་ཆུ་ཀླུང་ཀླུང༌། ༈ །གྲུ་གླ་ ་་་་་གྲུ་བཙས་ཀྱི་མིང་ སྒྲོལ་རྔན་འདིར་མཉན་གླ། །
ཤིང་ ་་་་་ཆུ་གཟར་གྱི་མིང་ གིས་ཆུ་འཆུ་ཆུ་གཟར་ཡིན། ། གཟིངས་ ་་་་་གྲུ་ནང་གི་སྐྱེས་བུའི་མིང་ བདག་གྲུ་ཡི་ཚོང་པ་དང༌། ། རྣ་བ་འཛིན་པ་གྲུ་པ་དང༌། ། གཞན་ལས་གདོས་པ་འཛིན་པ་དང༌། ། འདི་ན་མཉན་པ་སྐྱ་བ་འཛིན། ། གཟིངས་ཀྱི་བདག་པོ་གྲུ་ལ་ཞོན། ། འདྲེན་ ་་་་་གྲུ་ནང་བཙུགས་པའི་ཤིང་གི་མིང་ ཤིང་གྲུ་ཐག་འདོགས་སའི་ཤིང༌། ༈ །གྲུ་ ་་་་་གྲུ་སྐྱའི་མིང་ སྐུལ་དབྱུ་གུ་གདོས་པ་ཡིན། ། ཆུ་ལ་འཛུགས་པ་སྐྱ་བའོ། ། ཤིང་ཏོག་ཤིང་གི་ཏོག་རྩེ་ཡིན། །
འཐོར་སྣོད་ཆུ་ ་་་་་ཆུ་འཐོར་སྣོད་ཀྱི་མིང་ འཐོར་ཞེས་བྱའོ། ༈ །དྭངས་ ་་་་་ཆུ་དྭངས་རྙོག་གི་མིང་ པ་ཆུ་གཙང་སྙིགས་མ་ཅན། ། རྙོག་ཆུ་དང་ནི་ཆུ་སྙིགས་སོ། ། གཞོལ་ ་་་་་ཆུ་གཏིང་རིང་ཐུང་གི་མིང་ བ་ཟབ་པ་ཟབ་མོ་སྟེ། ། དེ་ལས་བཟློག་པ་གསལ་ལེ་བ། ། འོག་གཞི་མི་རེག་རབ་མེད་དོ། ། ཆུ་ ་་་་་ཉ་བའི་མིང་ གནས་ཉ་བ་དོལ་ཐོགས་ཀྱང༌། ། འཆུ་བ་དྲྭ་བའོ་ ་་་་་ཉ་རྒྱའི་མིང་ ཤ་ན་ཡི། ། སྲད་བུ་པ་པི་ཏྲ་ཀ་ཟེར། ། སྨྱུག་མའི་དྲྭ་བ་ཉ་འཛིན་ནོ། །
ཉ་འབིགས་ ་་་་་ལྕགས་ཀྱུའི་མིང་ མཆིལ་པ་ཞེས་སུ་གྲགས། ། སྤུ་རིངས་ ་་་་་ཉ་སྤྱིའི་མིང་ ཉ་དང་སྤྲོ་བ་ཅན། ། འགྲོ་ལྡན་དང་ནི་སྣ་ཚོགས་རྒྱུ། ། སྒོང་སྐྱེས་རྣམ་འཕྱོ་བྱང་བུ་ཅན། ། ཤ་ཀུ་ལཱརྦྷ་ག་ཊ་ཀཿ། ༈ །མཆེ་ ་་་་་ཉའི་བྱེ་བྲག་གི་མིང་ བ་སྟོང་ལྡན་རྒྱབ་མཐོ་དང༌། ། སྟེང་འགྲོ་དང་ནི་ཤི་ཤུ་ཀཿ ། ཙི་ལི་ཙི་མ་འདམ་བུའི་ཉ། ། པྲོཥྛི་ ་་་་་ཉ་གཞོན་ནུ་ལ་ དང་ནི་ཤ་བ་རཱི། ། སྒོ་ང་ཕྲ་མོའི་ཉ་ཚོགས་ལ། །
ཚང་མའོ་དེ་བཞིན་རི་ཥཿདང༌། ། རོ་ཧི་ཏ་དང་མངྐུ་རཿ། ། ཤཱ་ལ་དང་ནི་རཱ་ཛཱི་བ། ། ཤ་ཀུ་ལ་དང་ཏི་མིཿདང༌། ༈ །ཉ་ ་་་་་ཆུ་སྲིན་སོགས་སྲོག་ཆགས་ཀྱི་མིང་ མིད་ལ་སོགས་ཆུ་སྲིན་ནི། ། ཉ་ཡི་རིགས་གཏོགས་དེའི་བྱེ་བྲག ། བྱིས་པ་གསོད་དང་ཤངྐ་བ། ། མ་ཀ་རཱ་ལ་སོགས་པ་རྣམས། ། ཀུ་ལི་ར་དང་ཀརྐ་ཊའོ། ༈ །ཤུགས་ངན་དང་ནི་ཀྲ་མ་ཐྲ། །
འགྲམ་སྐྱོང་དང་ནི་གྲཱི་ཧ་དང༌། ། སྤ་སྐོང་འདི་ན་རུས་སྦལ་ཟེར། ༈ །ན་ཀྲ་དང་ནི་ཀུམྦྷི་རའོ། ། ས་ཡི་འཁྲི་ཤིང་སྲོག་ཆགས་དང༌། ། ད་བྱིད་སྐྱོན་གོར་རྣམ་གྲངས་ཡིན། ༈ །ཁྲག་འཐུང་དང་ནི་ཛ་ལཽ་ཀཿ། ། ཆུ་ཤིག་པ་ཡིན་འདིར་པད་པ། ། འགའ་ཞིག་སྲོག་ཆགས་པདྨ་ཟེར། ༈ །མུ་ཏིག་སྥོ་ཊཿརྣམ་གྲངས་ཡིན། ། མུ་ཏིག་སྐྱེད་ལ་འདིར་ཉ་ཕྱིས། །
ཉ་སྐྱོགས་ཀྱང་དེ་དུང་དང་ནི། ། ཀམྦུ་ར་དང་དུང་ཕྲན་ནོ། ། ཆུ་ཡི་ཉ་ཕྱིས་ཉ་སྐྱོགས་སོ། ༈ །སྦལ་པ་དབྱར་སྐྱེས་འཕར་འགྲོ་དང༌། ། དརྡུ་རའོ་རུས་སྦལ་མོ། ། དུ་ལིཿཞེས་བྱ་མངྐུ་རའོ། ། ཆུང་མ་རྭ་ཅན་མ་ཞེས་གྲགས། ། ཁྲོན་ ་་་་་འཁྱིལ་ཆུའི་མིང་ པ་རབ་འདྲེན་ཆུ་སྐྱོབ་དང༌། ། མུ་ཁྱུད་ཅན་ཡིན་རྫིང་ ་་་་་རྫིང་བུའི་མིང་ བུ་དང༌། ། ཡོངས་བསྐོས་དང་ནི་ལྷས་བསྐོས་པའོ།
༈ །པདྨའི་ ་་་་་མཚོ་བྲན་སོགས་ཀྱི་མིང་ འབྱུང་གནས་སྒྲ་ལྡན་དང༌། ། ཆུ་གནས་འབབ་པ་མཚོ་ཡིན་ཏེ། ། ཆུ་ངན་འཚེའུ་རྫིང་བུ་དང༌། ། རྫིང་རིངས་རྫིང་གི་བྱེ་བྲག་ཡིན། ༈ །སྒྲ་ལྡན་ ་་་་་ཆུ་སྤྱིའི་མིང་ འགྱུས་འགྲོ་དབའ་རླབས་ཅན། ། ཟི་མ་ཅན་དང་ཆུ་ངོགས་ཅན། ། ཀླུང་ཅན་དང་ནི་གཡོ་བ་ཅན། ། རྒྱུན་ཅན་དང་ནི་གླིང་ཅན་མ། ། འཛག་ལྡན་གཞོལ་འགྲོ་མཚོར་འབབ་བོ། ༈ །གངྒཱ་ ་་་་་གངྒཱའི་མིང་ དང་ནི་ཁྱབ་འཇུག་རྐང༌། །
ཛཧྣུའི་བུ་མོ་ལྷ་ཡི་ཆུ། ། སྐལ་ལྡན་ཤིང་རྟ་ལམ་གསུམ་འབབ། ། རྒྱུན་གསུམ་པ་དང་འཇིགས་པའི་མ། ༈ །རྩོད་ ་་་་་ཡ་མུ་ནཱའི་མིང་ ལྡན་ཉི་མའི་བུ་མོ་དང༌། ། ཞི་བའི་སྲིང་མོ་ཡ་མུ་ནཱ། ། རེ་ ་་་་་སིནྡྷུ་ལ་ ཝཱ་ཏ་དང་ནརྨ་དཱ། ། ཟླས་བྱུང་དེ་ཆའི་བུ་མོ་དང༌། ། ལག་ཆུ་དང་ནི་རྟག་པའི་ཆུ། ། དཔུང་ ་་་་་སིཏཱའི་མིང་ པས་བྱིན་དང་དཀར་པོ་འབབ། ། སི་ཏཱ་དྲུཿདང་བརྒྱར་གྱེས་དང༌། །
ཞགས་པ་གྲོལ་དང་བི་པཱཥྚ། ༈ །དམར་ ་་་་་ཆུ་བོ་གཞན་གྱི་མིང་ སྐྱ་དང་ནི་གསེར་དངུལ་ལོ། ། འདམ་བུ་ཅན་དང་དབའ་ཅན་དང༌། ། ཟླ་བའི་ཆ་དང་དབྱངས་ཅན་མ། ། ཀཱ་བེ་རཱ་དང་ས་རི་ཏ། ། གཞན་ཡང་བྱེ་བྲག་དུ་མ་ཡོད། ། ཆུ་བོ་འདྲེས་པ་ཆུ་བོ་འདུས། ། ཆུ་ཡི་ལམ་ནི་ཝ་ཏིའོ། ༈ །དྲི་ ་་་་་མེ་ཏོག་གི་དྲིའི་མིང་ བཟངས་ཆུ་འཕྲོག་ཡིད་ཚིམ་དང༌། ། མཚམས་དམར་དེ་བཞིན་སྟེང་ ་་་་་ཨུཏྤལ་སྤྱི་ལ་ དུ་འཐུང༌། །
ཀུ་བ་ལ་གཉིས་ཨུཏྤལ་མིང༌། ། སྔོ་ ་་་་་དེའི་བྱེ་བྲག་སོགས་ཀྱི་མིང་ ན་ཨིནྡྲི་བཱ་ར་སྟེ། ། དཀར་ན་ས་སྒྲོགས་ས་མོས་སོ། ། དེ་ཡི་སྡོང་བུ་ཤ་ལུ་ཀ ། ཆུ་ཡི་ལོ་མ་བུམ་པ་ཅན། ། ཆུ་ཡི་སྔོ་ནི་ཤེ་བེ་ལ། ། ཆུར་ཉལ་འདི་ན་ཟི་མ་ཟེར། ། ཀུ་མུད་མང་པོ་ཡིད་མོས་ཚལ། ། པདྨ་ ་་་་་པདྨ་སྤྱི་བྱེ་བྲག་སོགས་ཀྱི་མིང་ མང་པོ་ན་ལི་ནི། ། པད་ཅན་པད་ཚལ་པདྨའི་ཚོགས། །
རྐང་འགྲོས་བཅིངས་བཟང་རྩིབས་རྙེད་དང༌། ། ཨུཏྤལ་ཆེན་པོ་འདབ་སྟོང་པ། ། ཆུ་རྒྱུན་འདབ་བརྒྱ་ཆུར་ཉལ་དང༌། ཆུ་སྐྱེས་ཆུར་གནས་མཚོར་སྐྱེས་དང༌། ། ཟེ་འབྲུའི་འཕྲེང་ལྡན་སྡོང་བུ་སྐྱེས། ། ཆབ་འཁྲུངས་དང་ནི་པུཥྐ་ར། ། པུཎྜ་རཱི་ཀ་པདྨ་དཀར། ། དམར་ན་མཚོ་སྐྱེས་ཨུཏྤ་ལ། ། དམར་པོ་ཀོ་ཀ་ན་ད་ཟེར། ༈ །སྡོང་ ་་་་་སྡོང་བུའི་མིང་ བུ་དང་ནི་ཆུ་བ་དང༌། །
རྐང་བུ་དང་ནི་ངར་པ་སོགས། ། མེ་ཏོག་རྣམས་ཀྱི་རྩ་བ་ཡིན། ༈ །སྙིང་ ་་་་་ལྟེ་བ་ལ་ པོ་ཤི་ཕཱ་ཀནྡཿནི། ། དབུས་ཡིན་ཟེ་ ་་་་་གེ་སར་གྱི་མིང་ འབྲུ་སྐྲ་རྡུལ་དང༌། ། ཟེ་བ་གེ་སར་རྣམ་གྲངས་སོ། ༈ །ལེགས་ ་་་་་འདབ་མའི་མིང་ པར་འཕེལ་བ་འདབ་མ་གསར། ། ལྟེ་བ་ས་བོན་མཛོད་ཡིན་ནོ། ། ས་འོག་གི་སྡེའོ།། །། མཐོ་རིས་མཁའ་དང་ཕྱོགས་དུས་བློ། ། སྒྲ་སོགས་གར་དང་བཅས་པ་དང༌། །
ས་འོག་གདེངས་ཅན་དམྱལ་བ་ཆུ། ། དེ་དག་དང་ནི་འབྲེལ་བཅས་བཤད། ། འཆི་མེད་མཛོད་ལས་བཤད་བཞིན་འདིར་དགོས་རྣམས། ། སྒྲ་དོན་ཇི་བཞིན་བསྒྱུར་ནས་ངས་འདི་བཤད། ། ད་དུང་ལེགས་ཆ་དུ་མ་ཡོད་མོད་ཀྱི། ། ཕལ་ཆེར་ཉུང་ལ་དགའ་ཕྱིར་རེ་ཞིག་བཞག ། གྲགས་དང་མ་གྲགས་བརྡ་དང་བརྡ་མིན་དང༌། ། སྒྲ་འགྱུར་ལེགས་ཉེས་བསྒྱུར་དང་མ་བསྒྱུར་དང༌། ། ཁམས་དང་ཉེར་སྒྱུར་འཆད་ལུགས་ཐ་དད་དང༌། ། མི་འདྲའི་དབྱེ་བ་གཞན་དུ་ངས་བཤད་མོད། །
གཞུང་བཤད་པ་དང་སྙན་ངག་སྦྱོར་འདོད་རྣམས། ། ལེགས་པར་སྦྱར་བའི་སྐད་ཀྱི་རྗེས་འཇུག་པའི། ། ཚིག་གི་གཏེར་འདི་ཟུང་ལ་གང་དགོས་སྦྱོར། ། ལྷར་བཅས་འཇིག་རྟེན་དགའ་བའི་ཚིག་ཡིན་ནོ།། །། དགེ་བ་འདི་ཡིས་བདག་དང་སེམས་ཅན་རྣམས། ། ཤེས་བྱའི་དཀྱིལ་འཁོར་ཀུན་ལ་རབ་ཡངས་བློས། ། དཔལ་འབྱོར་དགེ་ལེགས་ཀུན་གྱི་གནས་བསྒྲུབས་ཏེ། ། ཐམས་ཅད་གཟིགས་པའི་གོ་འཕང་མྱུར་ཐོབ་ཤོག། །། ཚིག་གི་གཏེར་ཞེས་བྱ་བའི་བསྟན་བཅོས་འདི་ནི་ཡོངས་སུ་གྲགས་པའི་ཤེས་བྱའི་གནས་ཕལ་མོ་ཆེ་བློ་ཡུལ་དུ་བྱས་པ། སྒྲ་དང༌།
ཚད་མ་དང༌། སྡེབ་སྦྱོར་དང༌། ཚིག་གི་རྒྱན་དང༌། སྙན་ངག་དང༌། མིང་གི་མངོན་བརྗོད་དང༌། རྩིས་དང༌། སྨན་དཔྱད་དང༌། བཟོའི་གནས་ལ་སོགས་པ་མཁས་པ་རྣམས་འཇུག་པའི་ཡན་ལག་ཐམས་ཅད་ལ་སྦྱངས་ཤིང༌། ལུང་དང་རིགས་པའི་དེ་ཁོ་ན་ཉིད་ཕྱིན་ཅི་མ་ལོག་པར་ཁོང་དུ་ཆུད་པ། ཤཱཀྱའི་དགེ་སློང་ཀུན་དགའ་རྒྱལ་མཚན་དཔལ་བཟང་པོས།
དཔལ་ས་སྐྱའི་གཙུག་ལག་ཁང་དུ་ལེགས་པར་སྦྱར་བ་རེ་ཞིག་རྫོགས་སོ།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
