ས་སྐྱ་བཀའ་འབུམ།
པོད ༦༣༤
དྷྲུ་བ་གཉིས་བའི་རྩིས།
༼བ༽ ༄༅། །དྷྲུ་བ་གཉིས་བའི་རྩིས་བཞུགས།། ༄༅། །ན་མོ་གུ་རུ་བྷཊྚཱ་ར་ཀཱ་ཡ། གང་གི་ཐུགས་རྗེས་འགྲོ་ཀུན་རབ་བཟུང་ནས། ། སྐལ་པ་ཇི་བཞིན་སྨིན་ཅིང་གྲོལ་མཛད་པ། ། བླ་མ་མཆོག་དང་དཔལ་ལྡན་དུས་འཁོར་ལ། ། གུས་པས་བཏུད་དེ་རྩིས་ཀྱི་གཞུང་འདི་བརྩམ། ། ནམ་མཁའི་གནས་སུ་ཕྱི་བ་སོགས། ། འདས་པ་བསྲེས་པ་ལོ་དག་ཡིན། ། ཉི་མས་བསྒྱུར་ལ་ནག་སོགས་སྦྱིན། །
གནས་གཉིས་འོག་མ་མིག་གིས་བསྒྱུར། ། ཆུ་དང་རིག་བྱེད་རྣམ་བསྲེས་ནས། ། མདའ་རོས་རྙེད་པ་སྟེང་དུ་བསྲེ། ། ཟླ་བ་རྣམ་པར་དག་པའོ། ། གནས་གསུམ་དབུས་མ་སོ་ཡིས་བསྒྱུར། ། འོག་མ་དུས་ཀྱིས་བགོས་ལྷག་ལ། ། ཐིག་ལེ་བྱིན་ལ་སྟེང་ནས་གཅིག ། ཕབ་པས་དྲུག་ཅུ་ལ་སྦྱངས་པའི། ། ལྷག་མ་གཟའ་ཡི་ཆུ་སྲང་ཡིན། ། ཐོབ་པས་དབུས་སྦྱང་དྲུག་ཅུས་བགོ །
ལྷག་མ་ཆུ་ཚོད་རྙེད་སྟེང་སྦྱིན། ། ཐུབ་པས་བགོས་པའི་ལྷག་མ་གཟའ། ། ཟླ་དག་གནས་གཉིས་འོག་མ་ནི། ། དུས་ཉིས་བགོས་ལྷག་ཆ་ཤས་ཡིན། ། མིག་གིས་སྟེང་བསྒྱུར་རྙེད་པ་སྦྱིན། ། ཀླུ་ལག་གིས་ཕྱེའི་ལྷག་མ་ཚོགས། ། གནས་གསུམ་དབུས་མ་དྲག་པོས་བསྒྱུར། ། འོག་མ་སོ་དགུས་བགོས་ལྷག་མ། ། དྲུག་ཅུས་བསྒྱུར་ལ་སོ་དགུས་དབྱེ། ། རྙེད་པའི་ནོར་གྱིས་སྟེང་ནས་གཅིག །
ཕབ་པའི་དྲུག་ཅུ་ལ་སྦྱངས་པའི། ། ལྷག་མ་ཆུ་སྲང་གནས་སུ་གཞག ། ཐོག་མ་གོང་མས་དབུས་མ་སྦྱང༌། ། དྲུག་ཅུས་བགོས་ལྷག་ཆུ་ཚོད་དོ། ། ཟུང་གིས་སྟེང་བསྒྱུར་རྙེད་པ་གཞུག ། འཁོར་ལོས་བགོས་ལྷག་སྐར་མའོ། ། དེ་དག་མ་དག་དྷྲུ་བ་ཡིན། ། རྣམ་པར་དག་པར་བྱ་བའི་ཕྱིར། ། གཟའ་དང་ཆུ་ཚོད་ཆུ་སྲང་ནས། ། མེ་དང་རི་མདའ་ཉི་ཤུས་སྦྱང༌། །
མིག་མཚོ་ཆ་ཤས་དུས་ཀྱི་ཚོགས། ། སྐར་གནས་ཆུ་ཚོད་ཆུ་སྲང་ནས། ། ཟླ་རི་ཉི་ཤུ་དྲུག་གིས་སྦྱང༌། ། རྣམ་པར་དག་པའི་དྷྲུ་བ་སྟེ། ། ཟླ་བ་རེ་ཡི་ངེས་པའོ། ། དེ་ལས་ཚེས་དང་རེས་གཟའ་དང༌། ། སྐར་མ་སྦྱོར་བ་བྱེད་པ་ཡི། ། ཉིན་རེའི་ངེས་པ་ཚོལ་བ་ནི། ། གཞན་དང་འདྲ་བ་ཤེས་པར་བྱ། ། དེ་བཞིན་སྒྲ་གཅན་ཕྱེད་དག་དང༌། །
གཟའ་ལྔ་པོ་ཡི་ལོངས་སྤྱོད་ཀྱང༌། ། འདི་ཉིད་ཀྱི་ནི་ཚུལ་ལྟ་བུར། ། མ་དག་པ་དང་རྣམ་དག་པའི། ། ཚུལ་གཉིས་ཀྱིས་ནི་བརྩིར་རུང་མོད། ། བྱེད་པ་ཆུང་ཕྱིར་འདིར་མ་སྤྲོས། ། འོན་ཀྱང་ཚུལ་འདིས་རྣམ་དཔྱད་ན། ། དེ་དག་ཀྱང་ནི་ཤེས་པར་འགྱུར། ། དེ་ལྟར་བྱེད་པའི་རྒྱུ་རྩིས་མི་འདྲ་བར། ། གྲུབ་པའི་འབྲས་བུ་མཐུན་པ་ངེས་བྱེད་པའི། ། ཚུལ་འདི་གཞན་དག་གིས་ཀྱང་རྟོགས་བྱའི་ཕྱིར། །
བློ་གྲོས་རྒྱལ་མཚན་དཔལ་གྱིས་སྦྱར་བ་ཡིན། ། རྒྱུད་ལས་འབྱུང་བ་དང༌། དེ་ལ་བརྟེན་ནས་གཞན་དག་གིས་སྦྱར་བའི་རྩིས་ཀྱི་བསྟན་བཅོས་རྣམས་དང༌། རྣམ་པར་གཞག་པ་མི་མཐུན་པར་བརྩི་ཡང༌། འབྲས་བུ་རྣམ་པར་དག་པ་ངེས་པར་འགྱུར་བ། དྷྲུ་བ་གཉིས་པ་ཞེས་བྱ་བའི་རྩིས་འདི་ནི། ས་མོ་ལུག་གི་ལོ་ལ་རྒྱའི་ཡུལ་དུ་སྦྱར་བའོ།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
