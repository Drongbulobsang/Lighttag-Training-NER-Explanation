ས་སྐྱ་བཀའ་འབུམ།
པོད ༨༢
དོན་ཞགས་ཀྱི་ས་བཅད།
༼ཅ༽ ༄༅། །དོན་ཞགས་ཀྱི་ས་བཅད་བཞུགས།། ༄༅། །ཨ་མོ་གྷ་པཱ་ཤ་ནཱ་མ། རྒྱུད་འདི་ལ་དོན་ལྔ་སྟེ། སྡུད་པ་པོའི་ཚིག་གིས་མཚམས་སྦྱར་བ་དང༌། རྒྱུད་འབྱུང་བའི་རྒྱུ་གླེང་གཞི་ཕུན་སུམ་ཚོགས་པ་དང༌། རྐྱེན་གླེང་བསླང་བ་དང༌། འབྲས་བུ་རྒྱུད་ཀྱི་དོན་དང༌། རྒྱུད་བཤད་པ་ལ། འཁོར་རྣམས་རྗེས་སུ་ཡི་རང་བའོ། །
གླེང་གཞི་ལ་གསུམ་སྟེ། སྟོན་པ་དང༌། གནས་དང༌། འཁོར་རོ། ། འབྲས་བུ་རྒྱུད་ཀྱི་དོན་ལ་གསུམ་སྟེ། རྒྱུད་འདི་ལ་སྤྱོད་པའི་ཕན་ཡོན་བསྟན་ཅིང༌། ཆོ་ག་ཉམས་སུ་བླང་བའི་རིམ་པ་དང༌། དེའི་དུས་སུ་བཟླས་བརྗོད་བྱ་བའི་སྔགས་དང༌། སྔགས་དེ་ལས་དངོས་གྲུབ་སྒྲུབ་པའི་ཐབས་བསྟན་པའོ། ། དང་པོ་ལ།
དོན་བརྒྱད་དེ། རྒྱུད་འདི་ལ་སྤྱོད་པའི་ཕན་ཡོན་སྤྱིར་བསྟན་པ་དང༌། ཚེས་བརྒྱད་ཀྱི་དུས་སུ་བྱ་བའི་ཆོ་ག་ཕན་ཡོན་དང་བཅས་པ་དང༌། དེའི་དུས་ཀྱི་བསམ་གཏན་ཕན་ཡོན་དང་བཅས་པ་དང༌། བསམ་པ་དམན་པའི་གང་ཟག་རྣམས་ལ་ཕན་ཡོན་འབྱུང་བ་འཐད་པ་དང་བཅས་པ་དང༌། ཚེས་བརྒྱད་ཀྱི་དུས་སུ་བྱ་བའི་ཆོ་ག་ཕན་ཡོན་དང་བཅས་པ་རྒྱས་པར་བཤད་པ་དང༌། དེའི་དུས་ཀྱི་ཁྱད་པར་སྡོམ་པ་དང༌། ཕན་ཡོན་དང་ལྡན་པའི་རྒྱུད་འདི་གཞན་ལ་ཇི་ལྟར་བསྟན་པ་དང༌། རྒྱུད་འདི་གདུལ་བྱ་གང་གི་ཆེད་དུ་སྤྱད་པའི་བསམ་པ་ཕུན་སུམ་ཚོགས་པའོ། ། ཚེས་བརྒྱད་ཀྱི་དུས་སུ་བྱ་བའི་ཆོ་ག་ལ་གསུམ་སྟེ།
རྟེན་གྱི་གང་ཟག་དང༌། དེའི་ཆོ་ག་ཉམས་སུ་བླང་བའི་རིམ་པ་དང༌། ཆོ་ག་དེའི་ཕན་ཡོན་ནོ། ། ལྔ་པ་རྒྱས་པར་བཤད་པ་ལ་གསུམ་སྟེ། རྟེན་གྱི་གང་ཟག་དང༌། དེའི་ཆོ་ག་ཉམས་སུ་བླང་བའི་རིམ་པ་དང༌། དེའི་ཕན་ཡོན་ནོ། ། དེ་ལ་གཉིས་ཏེ། མཐོང་བ་དང་མ་མཐོང་བའི་ཆོས་ཀྱི་ཕན་ཡོན་དང༌། འཆི་བའི་དུས་ལ་སོགས་པའི་ཕན་ཡོན་བརྒྱད་ཞར་ལ་འབྱུང་བ་དང་བཅས་པའོ། །
དེའི་དུས་སུ་བཟླས་བརྗོད་བྱ་བའི་སྔགས་ལ་གསུམ་སྟེ། སྟོན་པས་གནང་བའི་སྐབས་ཕྱེ་བ་དང༌། མ་འོངས་པ་ལ་ཕན་པའི་ཕྱིར་གཟུངས་བཤད་པར་ཞལ་གྱིས་བཞེས་པ་དང༌། ཕྱག་འཚལ་སྔོན་དུ་འགྲོ་བའི་གཟུངས་བཤད་པ་དངོས་སོ། ། དེ་ལ་དང་པོ་དངོས་གྲུབ་སྒྲུབ་པའི་ཐབས་ལ་གཉིས་ཏེ། ལས་སྣ་ཚོགས་སྒྲུབ་པའི་ཐབས་དང༌། ཐུན་མོང་དང་མཆོག་གི་དངོས་གྲུབ་སྒྲུབ་པའི་ཐབས་སོ། ། དེ་ལ་གཉིས་ཏེ། སྒྲུབ་པའི་སྤྱོད་པ་དང༌། དངོས་གྲུབ་ཀྱི་སྤྱོད་པའོ། །
བཅོམ་ལྡན་འདས་དོན་ཡོད་ཞགས་པའི་བསྙུང་བར་གནས་པའི་ཆོ་ག་འདི་བྱེད་པར་འདོད་པས་སྲུང་བར་སྤྲོ་བ། ཤེས་རབ་ཆུང་བ། ཡི་གེ་མི་ཤེས་པ་རྣམས་ཀྱིས། འདིའི་གཟུངས་མི་ཐོན་ཀྱང་འདིའི་སྙིང་པོ་བཟླས་པས་ཆོ་ག་བྱིན་རླབས་མཉམ་པར་འབྱུང་གསུངས། མཆོད་པ་བཟང་སྤྱོད་ནས་འབྱུང་བ་དེས་བྱས་པས་ཆོག གསོ་སྦྱོང་བླང་བ་དང་ཚུལ་ཁྲིམས་སོར་ཆུད་དོད་ལྟུང་བཤགས་བཏོན་པས་ཆོག དེ་ཡང་མེད་ན་སྐྱབས་འགྲོ་བྱས་པས་ཆོག དང་པོ་གཅིག་བླ་མ་ལས་བླང༌། དེ་ནས་ནམ་བསྲུང་ཀྱང་འདྲ། དེ་ལ་ཤོར་བ་མེད།
ཁ་ཅིག་གི་ལུགས་ཀྱིས་མཆིལ་མ་མི་བོར་བ་ཡོད་དེ། དེ་མི་འགྲུབ་པས་གང་དགའ་དགར་བྱ་གསུངས་སོ། ། བི་ཀྲ་མ་ལ་ཤཱི་ལར་དགེ་སློང་ཞིག་ཤི་ནས་རོ་འབྱིན་པའི་དུས་རོ་ལངས་ཞུགས་པ་ལས་དགེ་འདུན་རྣམས་གསོད་དུ་བྱུང་བས། གནས་བརྟན་གྱིས་ལྕགས་ཀྱི་ལྡེ་ཀྱོག་བརྒྱབ་པས་རོ་ལངས་ཤི ལྕགས་སུ་གཏོར་མ་མི་བྱེད་པའི་རྒྱུ་མཚན་ནོ།། །། ༈ གུ་རུས་དཔར་རྩ་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
