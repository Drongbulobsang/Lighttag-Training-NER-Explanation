གསུང་འབུམ། ཀུན་དགའ་རིན་ཆེན།
པོད ༢༠
གཏོར་ཆོག་བསྡུས་པ་ཤིན་ཏུ་ཉམས་ལེན་བདེ་བ་བར་ཆད་ཀུན་བཅོམ་དངོས་གྲུབ་མཆོག་སྩོལ།
༄༅། །གཏོར་ཆོག་བསྡུས་པ་ཤིན་ཏུ་ཉམས་ལེན་བདེ་བ་བར་ཆད་ཀུན་བཅོམ་དངོས་གྲུབ་མཆོག་སྩོལ་བཞུགས་སོ།། ན་མཿཤྲཱི་མ་ཧཱ་ཀཱ་ལ་ཡ། ཀུན་དགའི་མཚན་ཅན་དགེས་པ་རྡོ་རྗེ་དང་། ། བསྟན་བསྲུང་འཁོར་བཅས་ཞབས་ལ་གུས་བཏུད་ནས། ། ས་སྐྱའི་རྗེ་བཙུན་བཀའ་སྲོལ་ཇི་བཞིན་དུ། ། གཏོར་མའི་ཆོ་ག་མདོར་བསྡུས་རིམ་པ་བྲི། ། དེ་ལ་འདིར་མཆོད་གཏོར་བཤམ་པ་ནི། ཡི་དམ་ཆོས་སྐྱོང་སོགས་ཀྱི་བྲིས་འབུར་གང་འབྱོར་གྱི་མདུན་དུ། སྟེགས་ཇི་ལྟར་རིགས་པ་ལ་ཟླུམ་གཏོར་གསུམ་མམ་ལྔ་སོགས་རྒྱུ་དང་བསྟུན་པའི་མཐའ་མཐེབ་ཀྱུས་བསྐོར་བ། དེའི་མདུན་དུ་ཆུ་གཉིས་ཉེར་སྤྱོད་ལྔ་དང་།
རང་གི་མདུན་དུ་རྡོ་རྗེ་དྲིལ་བུ་ནང་མཆོད་རྣམས་བཤམས་ཏེ། གཏོར་མ་ནང་མཆོད་ཆུ་ཆང་གིས་སྦྱངས་ལ། རང་ཡི་དམ་མམ་མགོན་པོ་གང་རུང་གི་ང་རྒྱལ་ལ་གནས་པས། རྡོ་རྗེའི་རྩེས་ནས་ནང་མཆོད་གཏོར་མ་ལ་འཐོར་ཚུལ་བྱ་ཞིང་། ངག་ཏུ། ཨོཾ་བཛྲ་ཨ་མྲྀ་ཏ་ཀུཎྜ་ལི་ཧ་ན་ཧ་ན་ཧཱུྃ་ཧཱུྃ་ཧཱུྃ་ཕཊ། ཨོཾ་སྭཱ་བྷཱ་ཝ་ཤུདྡྷ་སརྦ་དྷརྨ་སྭ་བྷཱ་ཝ་ཤུདྡྷོ྅ཧཾ། གཏོར་མའི་འབགས་པ་དང་མ་དག་པ་ཐམས་ཅད་སྟོང་པར་གྱུར། སྟོང་པའི་ངང་ལས་ཡཾ་ལས་རླུང་། རཾ་ལས་མེ་ཡི་དཀྱིལ་འཁོར་གྱི་སྟེང་དུ་ཨ་ལས་ཐོད་པ་དང་ཟླ་བའི་སྟེང་དུ་གོ་ཀུ་ད་ཧ་ན་ལས་ཤ་ལྔ།
བྷྲཱུཾ་ཨཾ་ཛྲཱིཾ་ཁཾ་ཧཱུྃ་ལས་བདུད་རྩི་ལྔ་དང་ཡེ་ཤེས་ལྔའི་ས་བོན། དེ་དག་གི་སྟེང་གི་ནམ་མཁར་ཉི་མའི་དབུས་རྡོ་རྗེ་དཀར་པོ་རྩེ་ལྔ་པ་ཧཱུྃ་གིས་མཚན་པ་ལས་འོད་འཕྲོས། རླུང་གཡོས་མེ་སྦར་ཞུ་ཞིང་སྐོལ་བའི་རླངས་པ་སྟེང་དུ་སོང་བས་ཧཱུྃ་ལས་བདུད་རྩིའི་རྒྱུན་འཛགས། ཡང་འོད་འཕྲོས་ཕྱོགས་བཅུའི་སངས་རྒྱས་ཐམས་ཅད་ཀྱི་ཐུགས་གཉིས་སུ་མེད་པའི་ཡེ་ཤེས་ཀྱི་བདུད་རྩི་སྤྱན་དྲངས། རྡོ་རྗེ་ཧཱུྃ་དང་བཅས་པ་ལ་ཐིམ་པས་འོག་ཏུ་ལྷུང་སྟེ་ཁ་དོག་དྲི་རོ་ནུས་པ་ཕུན་སུམ་ཚོགས་པ་བདུད་རྩིས་རྒྱ་མཚོ་ཆེན་པོར་གྱུར། ལག་པ་བྱ་ཁྱུང་གི་ཕྱག་རྒྱ་བསྟན་ལ། ཨོཾ་ཨཱཿཧཱུྃ་ཧ་ཧོཿཧྲཱིཿ མདུན་གྱི་ནམ་མཁར་པདྨ་འདབ་མ་བརྒྱད་པའི་ལྟེ་བར་ཉི་མའི་སྟེང་དུ་བདུད་བཞིའི་གདན་ལ་ཧཱུྃ་ལས་ཀྱེ་རྡོ་རྗེ་སྐུ་མདོག་སྔོན་པོ་ཞལ་བརྒྱད་ཕྱག་བཅུ་དྲུག་ཞབས་བཞི་པ། དེའི་པང་ན་ཨཾ་ལས་རྡོ་རྗེ་བདག་མེད་མ་སྔོན་མོ་གྲི་ཐོད་འཛིན་པ་དང་མཉམ་པར་སྦྱོར་བ། འདབ་མ་བརྒྱད་ལ་ཟླ་བའི་སྟེང་དུ།
གཾ་ཙཾ་བཾ་གྷཾ་པཾ་ཤཾ་ལཾ་ཌཾ་རྣམས་ལས་ལྷ་མོ་བརྒྱད་དུ་གྱུར་ཏེ་ཐམས་ཅད་ཡེ་ཤེས་ཀྱི་མེ་འབར་བའི་དབུས་ན་བཞུགས་པ། དེ་ཐམས་ཅད་ཀྱི་དཔྲལ་བར་ཨོཾ། མགྲིན་པར་ཨཱཿ ཐུགས་ཀར་ཧཱུྃ། རང་གི་སྙིང་ག་ནས་འོད་འཕྲོས། ཕྱོགས་བཅུའི་སངས་རྒྱས་ཐམས་ཅད་ཀྱེ་རྡོ་རྗེ་ལྷ་དགུའི་རྣམ་པར་བཛྲ་ས་མཱ་ཛཿ ཛཿཧཱུྃ་བཾ་ཧོཿ གཉིས་སུ་མེད་པར་ཐིམ། སླར་ཡང་འོད་འཕྲོས་དབང་གི་ལྷ་རིགས་ལྔ་འཁོར་དང་བཅས་པ་བཛྲ་ས་མཱ་ཛཿ ཨ་བྷི་ཥིཉྩ་ཏུ་མཾ།
ཨོཾ་བཛྲི་བྷ་ཝ་ཨ་བྷི་ཥིཉྩ་ཧཱུྃ། ཞེས་གསུང་ཞིང་དབང་བསྐུར། སྐུ་གང་། དྲི་མ་དག ཆུ་ལྷག་ཡར་ལུད་པ་ལས་སོ་སོའི་རིགས་བདག་གི་དབུ་བརྒྱན། ཨོཾ་བཛྲ་ནཱི་རཱི་ཏི་ཧཱུྃ་ཁཾ་ནཻ་ཝི་དྱེ་ཧཱུྃ་ཁཾ་སརྦ་སཾ་ཤོ་དྷ་ནི་ཛཿཧཱུྃ་བཾ་ཧོཿཁཾ་རཾ་མ་ཧཱ་ཨརྒྷཱཾ་པྲ་ཏིཙྪ་སྭཱཧཱ། གཏོར་མགྲོན་རྣམས་ཀྱི་ལྗགས་རྡོ་རྗེའི་སྦུ་གུ་ཅན་ལས་འོད་འཕྲོས་གཏོར་མ་གསོལ་བར་བསམ་ལ། པད་སྐོར་བྱ་ཞིང་། ཨོཾ་བྷ་ག་ཝན་མ་ཧཱ་ཀ་རུ་ཎི་ཀ་ཧེ་བཛྲ་ས་པ་རི་ཝཱ་ར་ཨི་དཾ། བ་ལིཾ།
བྷུཉྫ། ཛི་གྷ། དྷཱུ་པ། མཾ་ས། པིངྒྷ། ཨམྤ། སསྤ། ཀཛྫ། སཱདྷ། ཁནྟི།
ཁུ་ཎི། ཕེ་ཌ། ག་ད། ཨོཾ་ཨ་ཀ་རོ་མུ་ཁཾ་སརྦ་དྷརྨ་ཎ་ཨ་དྱ་ནུཏྤནྣ་ཏྭཏ། ཨོཾ་ཨཱཿཧཱུྃ་ཕཊ་སྭཱཧཱ། ལན་གསུམ། ཨོཾ་བཛྲ་པུཥྤཾ། དྷུ་པཾ། ཨ་ལོ་ཀེ། གནྡྷེ།
ནཻ་ཝི་དྱཾ། ཤཔྟ་ཨཱཿཧཱུྃ། ནང་མཆོད་མཐེབ་སྲིན་གཡོན་གྱིས་གཏོར་ཞིང་། ཀྱཻ་རྡོ་རྗེ་ལྷ་དགུའི་ཞལ་དུ་ཨོཾ་ཨཱཿཧཱུྃ། གཡས་རྡོ་རྗེ་དང་བཅས་པའི་ཐལ་མོ་ཐུགས་ཀར་བཟུང་། གཡོན་དྲིལ་བུ་གསུམ་བརྡུང་དུ་དཀྲོལ་ལ། དཀར་མོ་རི་དྭགས་ནས། འཁྱུད་པ་ཉིད། ཁྱོད་ནི་རྣལ་འབྱོར་མ་ཚོགས་ནས། ཡིད་ཀྱི་དགྱེས་ཞེས་པའི་བར་བརྗོད།
རྡོ་རྗེ་ཐུགས་ཀ་དང་དྲིལ་བུ་བཅད་བཏུབས་སུ་དཀྲོལ་ལ། ཀྱེ་ཡི་རྡོ་རྗེའི་ལྷ་ཚོགས་རྣམས། ། མཆོད་སྦྱིན་གཏོར་མ་འདི་བསྣོམ་ལ། ། ཞེས་པ་ནས། ཡིད་ལ་འདོད་པ་ཀུན་འགྲུབ་ཤོག ། ཨོཾ་ཨཱཿཧཱུྃ་ཧ་ཧོཿཧྲཱིཿ མདུན་གྱི་ནམ་མཁར་དུར་ཁྲོད་ཆེན་པོ་བརྒྱད་ཀྱི་བསྐོར་བའི་དབུས་སུ་པདྨ་ཉི་མ་མི་རོ་དམར་སེར་མགོ་གཡས་སུ་བསྟན་པའི་སྟེང་དུ་ཧཱུྃ་ལས་རྡོ་རྗེ་གྲི་གུག་སྔོ་ནག་གི་ཡུ་བ་ལ་ཧཱུྃ་གིས་མཚན་པ་ལས་འོད་འཕྲོས་གདུག་པ་ཅན་ཐམས་ཅད་ཚར་བཅད་ཚུར་འདུས་ཡོངས་སུ་གྱུར་པ་ལས། རྡོ་རྗེ་ནག་པོ་ཆེན་པོ་གུར་གྱི་མགོན་པོ་སྐུ་མདོག་མཐིང་ནག ཞལ་གཅིག་ཕྱག་གཉིས་གཡས་གྲི་གུག གཡོན་ཐོད་ཁྲག
ཕྱག་གཉིས་ཀྱི་དབུས་ན་གནྜེ་བསྣམས་པ། སྤྱན་གསུམ་ཞལ་མཆེ་བ་གཙིགས་ཤིང་ལྗགས་འདྲིལ་བ། དབུ་སྐྲ་དང་སྨིན་མ་སྨ་ར་དམར་སེར་གྱེན་དུ་བརྫེས་པ། མི་མགོ་སྐམ་པོ་ལྔའི་དབུ་རྒྱན་དང་། རློན་པ་ལྔ་བཅུའི་དོ་ཤལ་ཅན། རུས་པའི་རྒྱན་དྲུག་དང་སྦྲུལ་གྱིས་བརྒྱན་པ། སྟག་གི་པགས་པའི་ཤམ་ཐམས་ཅན། དར་གྱི་ཅོད་པཎ་དང་ལྷབ་ལྷུབ་ཀྱིས་ཀླུབ་པ། མིའུ་ཐུང་གེལ་བའི་འདུག་སྟངས་ཀྱི་རོའི་སྟེང་བཞུགས་པ། དེའི་གཡས་སུ་བྱ་ནག
གཡོན་དུ་ཁྱི་ནག རྒྱབ་ཏུ་ཅེ་སྤྱང་། མདུན་ན་མི་ནག སྟེང་ན་མཁའ་ལྡིང་གི་སྤྲུལ་པའི་ཕོ་ཉ་འཕྲོ་བ། མི་བསྐྱོད་པའི་ཅོད་པཎ་ཅན། ཡེ་ཤེས་ཀྱི་མེ་འབར་བའི་དབུས་ན་བཞུགས་པ། དེའི་གཡོན་ཊཾ་ལས་ཨེ་ཀ་ཛ་ཏི་སྐུ་མདོག་སྔོན་མོ་ཞལ་གཅིག་ཕྱག་གཉིས་ཀྱི་བདུད་རྩིས་གང་བའི་བུམ་པ་འཛིན་པ། དར་དཀར་གྱི་སྟོད་གཡོགས་དང་། སྟག་གི་པགས་པའི་ཤམ་ཐབས་ཅན། དེའི་ལྟོ་བ་ཡངས་པར་ཏྲག་ལས་ཁྲག་གི་རྒྱ་མཚོའི་དབུས་སུ་བྷྱོཿལས་དཔལ་ལྡན་ལྷ་མོ་འདོད་པ་ཁམས་ཀྱི་དབང་ཕྱུག་མ་བོང་བུ་གྭ་པ་ལ་ཞོན་པ།
སྐུ་མདོག་སྔོ་ནག་ཞལ་གཅིག་ཕྱག་བཞིའི་གཡས་དང་པོ་ན་རལ་གྲི། གཉིས་པ་ན་ཐོད་པ་ཁྲག་གི་གང་བ། གཡོན་དང་པོ་ན་མདུང་། གཉིས་པ་ན་རྩེ་གསུམ་འཛིན་པ། མི་མགོ་སྐམ་པོ་ལྔའི་དབུ་རྒྱན། རློན་པའི་དོ་ཤལ་དང་རུས་པའི་རྒྱན་དྲུག་ཅན། གླང་ལྤགས་ཀྱི་སྟོད་གཡོགས་ཅན། བ་གླང་གི་ཀོ་བ་དང་། རེ་ལྡེའི་ཤམ་ཐབས་ཅན། མགོན་པོའི་གཡས་སུ་པདྨ་ཉི་མ་མི་རོའི་གདན་ལ་ཧཱུྃ་ལས་རྡོ་རྗེ་ནག་པོ་ཆེན་པོ་ཞལ་བཞི་པ་ཕྱག་བཞིའི་གཡས་དང་པོས་གྲི་གུག
གཡོན་དང་པོས་ཐོད་པ་ཁྲག་གི་གང་བ། གཡས་གཉིས་པས་རལ་གྲི། གཡོན་གཉིས་པས་རུ་ཕྲེང་འཕྱར་ཐབས་སུ་འཛིན་ཞིང་། ཞབས་གཉིས་གར་སྟབས་ཀྱི་བཞུགས་པ། སྲིང་མོ་བཞིའི་བསྐོར་བ། གཞན་ཡང་པདྨ་ཉི་མ་རོའི་གདན་ལ་ཧཱུྃ་ཨཾ་ཡཾ་མཾ་ཏྲི་ཏྲི་བྷྱོཿལས་དུར་ཁྲོད་བདག་པོ་ཡབ་ཡུམ་ཤ་ཟ་འབུམ་དང་བཅས་པ། ལས་མཁན་གནོད་སྦྱིན་ཡབ་ཡུམ། པུ་ཏྲ་ལྕམ་སྲིང་། འཁོར་རུ་འདྲེན་སྡེ་བཞི་སོགས་ཕོ་ཉ་བསམ་གྱི་མི་ཁྱབ་པ་དང་པདྨ་ཉི་མའི་གདན་ལ་བྷྱོཿདང་། ཧཱུྃ་ལས་དཀར་བདུད་ལྕམ་དྲལ།
ཕུར་བསྲུང་བཅུ་གཉིས་ལ་སོགས་པ་དམ་ཅན་རྒྱ་མཚོས་བསྐོར་བ། དེ་ཐམས་ཅད་ཀྱི་དཔྲལ་བར་ཨོཾ། མགྲིན་པར་ཨཱཿ ཐུགས་ཀར་ཧཱུྃ། དེ་ལས་འོད་འཕྲོས་པས་རང་བཞིན་གྱི་གནས་ནས་རྡོ་རྗེ་ནག་པོ་ཆེན་པོ་ལྕམ་དྲལ། དཔལ་མགོན་ཞལ་བཞི་པ་སོགས་དམ་ཅན་རྒྱ་མཚོ་འཁོར་དང་བཅས་པ། ཨོཾ་ཤྲཱི་མ་ཧཱ་ཀཱ་ལ་ཡེ་མ་ཧཱ་ཀཱ་ལི་དེ་ཝི་ཡེ། ཙ་ཏུརྨུ་ཁ་ས་པ་རི་ཝཱ་ར་ཨེ་ཧྱེ་ཧི་བཛྲ་ས་མཱ་ཛཿ ཛཿཧཱུྃ་བཾ་ཧོཿ གཉིས་སུ་མེད་པར་ཐིམ།
པདྨ་ཀ་མ་ལ་ཡ་སཏྭཾ། ཨོཾ་ཨརྒྷཾ་ནས་པྲ་ཏིཙྪ་སྭཱཧཱ། དེ་ནས་ཨོཾ་ཤྲཱི་མ་ཧཱ་ཀཱ་ལ་ཡེ་མ་ཧཱ་ཀཱ་ལི་དེ་ཝི་ཡེ་ཙ་ཏུརྨུ་ཁ་ས་པ་རི་ཝ་ར། ས་མ་ཡ་སྨ་ར་སི། ས་མ་ཡ་ཏི་ཀྲ་མ་ས་མ་ཡ་རཀྵནྟུ་ཞེས་པ་དམ་ལ་བཞག་པར་བསམ། ཨོཾ་ཤྲཱི་མཱ་ཧཱ་ཀཱ་ལ་ཡེ་མ་ཧཱ་ཀཱ་ལི་དེ་ཝི་ཡེ། ཙ་ཏུརྨུ་ཁ་ས་པ་རི་ཝ་ར་ན་མཿསརྦ་ཏ་ཐ་ག་ཏུ་བྷྱོཿབི་ཤྭ་མུ་ཁེ་བྷྱཿ སརྦ་ཐཱ་ཁཱཾ་ཨུཏྒ་ཏེ་སྥ་ར་ཎ་ཨི་མཾ་ག་ག་ན་ཁཾ་གྲྀཧྞེ་དཾ་བ་ལྱ་དི་སྭཱཧཱ། ལྔའམ་བདུན་གྱིས་ཕུལ། ཨརྒྷཾ་ནས་ཤཔྟའི་བར་གྱི་ཕྱི་མཆོད།
བདུད་རྩི་སྲིན་ལག་གིས་གཏོར་ལ། ཨོཾ་ཨཱཿཧཱུྃ་གི་ནང་མཆོད་ཕུལ། དྲིལ་བུ་སིལ་ཞིང་། ཧཱུྃ་གང་གི་འཁྲུལ་དང་མངོན་པར་ཤེས་པའི་དཔལ། ། ཉེ་བར་བསྒྲུབ་ནས་ཐུབ་པའི་བཀའ་བཞིན་དུ། ། བསྟན་པ་རིན་ཆེན་བང་མཛོད་ལེགས་བསྲུང་བའི། ། རྡོ་རྗེ་ཆོས་སྐྱོང་རྣམས་ལ་ཕྱག་འཚལ་བསྟོད། ། དཔལ་རྡོ་རྗེ་ནག་པོ་ཆེན་པོ་ལྕམ་དྲལ། དཔལ་མགོན་ཞལ་བཞི་པ། ཡུམ་ཆེན་སྲིང་མོ་བཞི།
དུར་ཁྲོད་བདག་པོ་ཡབ་ཡུམ། ལས་ཀྱི་མགོན་པོ། དཀར་བདུད་ཕུར་བསྲུང་སོགས་དམ་ཅན་རྒྱ་མཚོ་འཁོར་དང་བཅས་པས། སངས་རྒྱས་ཀྱི་བསྟན་པ་བསྲུང་ཞིང་རྒྱས་པ་དང་། ཕྱི་ནང་གི་བར་ཆད་ཞི་ཞིང་། ཚེ་དང་བསོད་ནམས་དཔལ་འབྱོར་རྒྱས་ཏེ་བསམ་དོན་ཆོས་བཞིན་འགྲུབ་པར་མཛོད། ཅེས་བསྟོད་ཅིང་འཕྲིན་ལས་བཅོལ། ཨོཾ་ཨཱ་ཧཱུྃ་བྷུ་མི་པ་ཏི་ཨ་ཀ་རོ་མུ་ཁཾ་སརྦ་དྷརྨ་ཎ་ཨ་དེ་ནུཏྤནྣ་ཏྭད་ཨོཾ་ཨཱཿཧཱུྃ་ལན་གསུམ་གྱིས་ཕུལ། གནས་བདག་གཞི་བདག་འཁོར་དང་བཅས་པས། བདག་ཅག་དཔོན་སློབ་ལ་རུང་རྔ་དང་ཕྲག་དོག་མ་མཛད་པར་སྟོང་གྲོགས་མཛོད།
དེ་ནས་ཡི་གེ་བརྒྱ་པ་ལན་གསུམ་དང་། མ་འབྱོར་བ་དང་ཉམས་པ་དང་སོགས་ཀྱི་བཟོད་པར་གསོལ། རྟེན་ཡོད་ན་ཨོཾ་སུ་པྲ་ཏིཥྛ་བཛྲ་ཡེ་སྭཱཧཱ། ཅེས་པས་བརྟན་པར་བསམ། ལྷ་བརྒྱད་ཀྱི་སྐུ་མེད་ན་མདུན་གྱི་ལྷ་བརྒྱད་རང་གི་སྙིང་ཁར་ཐིམ་ཞེས་དང་། རྟེན་གཞན་མེད་པ་རྣམས་ལ་དམིགས་ཏེ་བཛྲ་མུཿ ཡེ་ཤེས་པ་གཤེགས་དམ་ཚིག་པ་རང་ལ་ཐིམ། དགེ་བ་འདི་ཡི་ནམ་མཁའི་མཐའ་ཀླས་པ། ། ལུས་ཅན་ཀུན་གྱི་བསོད་ནམས་ཡེ་ཤེས་ཚོགས། ། མྱུར་དུ་བསྒྲུབ་ནས་ཚེ་འདི་ཁོ་ན་ལ། །
རྡོ་རྗེ་འཛིན་པའི་ས་ལ་འགོད་པར་ཤོག ། སྔོན་ཚེ་རྡོ་རྗེ་འཆང་གི་སྤྱན་སྔ་ནས། ། ཆོས་སྐྱོང་བསྲུང་མ་རྣམས་ཀྱི་བཀྲ་ཤིས་ཤོག ། ཅེས་བརྗོད་དོ། ། མཆོད་གཏོར་འབུལ་བར་འདོད་མོད་ཀྱང་། ། ཚིག་མང་སྐྲག་པས་འཇིགས་རྣམས་ལ། ། ཉུང་བསྡུས་གོ་བདེའི་ས་ལོའི་གསུངས། ། ངག་གི་དབང་པོས་སྦྱར་བ་དགེ། །། མངྒ་ལཾ།། །། PAGE * MERGEFORMAT 4 སྔགས་འཆང་ཀུན་དགའ་རིན།
གཏོར་ཆོག་བསྡུས་པ་ཤིན་ཏུ་ཉམས་ལེན་བདེ་བ། PAGE * MERGEFORMAT 3
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
