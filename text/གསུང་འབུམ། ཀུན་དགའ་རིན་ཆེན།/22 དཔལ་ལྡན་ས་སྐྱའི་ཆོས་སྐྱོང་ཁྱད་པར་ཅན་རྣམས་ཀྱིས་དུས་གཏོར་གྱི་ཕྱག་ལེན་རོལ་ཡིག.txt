གསུང་འབུམ། ཀུན་དགའ་རིན་ཆེན།
པོད ༢༢
དཔལ་ལྡན་ས་སྐྱའི་ཆོས་སྐྱོང་ཁྱད་པར་ཅན་རྣམས་ཀྱིས་དུས་གཏོར་གྱི་ཕྱག་ལེན་རོལ་ཡིག
༄༅། །དཔལ་ལྡན་ས་སྐྱའི་ཆོས་སྐྱོང་ཁྱད་པར་ཅན་རྣམས་ཀྱིས་དུས་གཏོར་གྱི་ཕྱག་ལེན་རོལ་ཡིག་བཞུགས་སོ།། ཚེས་བརྒྱད་ཀྱི་དགོང་བསྐང་གསོ་གསར་པའི་སྤྱན་འདྲེན་རྒྱལ་བ་ཀུན་གྱི་མ་ལ་ཉིས་བརྡེག བསྟན་བསྲུང་རྒྱ་མཚོ་མ་དང་། ཁྱད་པར་བསྟན་པ་མ་ལ་གསུམ་བརྡེག བསྟན་བསྲུང་མའི་ཚིག་བཞི་པ་ལ་ཛར་བརྡེག བྱིན་རླབས་མའི་ཚིག་གསུམ་པ་ལ་ཛར་བརྡེག ལེན་ཆེ་བརྡེག་ཆེ་བ་གཉིས་དང་ཆུང་བ་གཉིས་ཀྱི་མཇུག་ཏུ་ཉིས་བརྡེག ཞལ་གྱི་སྤྱན་འདྲེན་རྙིང་པ་དབྱངས་རིང་ལ་ཉིས་བརྡེག དབྱངས་ཐུང་མི་རྟོག་མ་ལ་ཚིག་བཞི་པ་ལ་ཛར་བརྡེག་གཅིག་དང་གསུམ་བརྡེག བསྐང་གསོ་ལྷ་མཆོག་མའི་དབྱངས་ཐུང་ལ་གསུམ་བརྡེག
ཁམས་གདངས་མ་ལ་བླ་མས་བཅོལ་བའི་འཕྲིན་ལས་གྲུབ་པར་མཛོད་ཀྱི་བར་ལ་འབྲུ་རེ་ལ་སིལ་སྙན་ཆུང་རེ་བརྒྱབ་པའི་མཇུག་ཏུ་ཆེམས་བརྡེག་ཆེ་བ་དང་ཆུང་བ་བཞིའི་མཇུག་ཏུ་བརྡེག རཀྟ་དམར་ཆེན་ལ་ཉིས་བརྡེག དམ་རྫས་མ་ལ་རོལ་མོ་ཆུང་བ་གཉིས་རེའི་མཇུག་ཏུ་ཆེ་བ་དྲག་མྱུར་གཉིས་བརྡེག་དེ་དང་འདྲ་བ་ལན་གསུམ་གྱི་རྗེས་སུ་ཆུང་བ་གཉིས་དང་ལན་ཆེ་བ་གཅིག གདོང་བཞི་དྲེགས་པ་ཚིག་གསུམ་པ་ཚང་མ་ལ་རྔ་ཕྱིར་བརྡེག་དང་རོལ་མོ། བཞི་པ་ལ་རྔ་བདུན་བརྡུང་སིལ་སྙན་མེད་པ་མཇུག་ཏུ་གསུམ་བརྡེག ཞལ་གྱི་བསྐང་གསར་གྱི་སྤྱན་འདྲེན་འདུར་གདངས་ལ་གསུམ་བརྡེག བསྐང་གསོའི་འདོད་དབྱངས་ལ་ཡུམ་ཆེན་བཞིའི་ཚིག་གི་རིང་ལ་རོལ་མོ། རྫོགས་མཚམས་སུ་གསུམ་བརྡེག བཟློག་པ་རྣམས་ལ་དྲག་བརྡུངས་བཅུ་བཞི་བརྡེག སྔགས་དབྱངས་ལ་གསུམ་བརྡེག
སངས་རྒྱས་བསྟན་བསྲུང་མ་ལ་གསུམ་བརྡེག དཔལ་ལྡན་ལྷ་མོ་ལ་ཉིས་བརྡེག དཔལ་ལྡན་སྲིད་གསུམ་མ་ལ་གསུམ་བརྡེག མོན་བུ་པུ་ཏྲ་ཚིག་དང་པོའི་མཇུག་མ་ཛར་བརྡེག མཇུག་ཏུ་གསུམ་བརྡེག དཔལ་ལྡན་དཀར་མོ་ལ་སྤྱན་འདྲེན་གྱི་དབྱངས་དང་རོལ་མོ་ཉིས་བརྡེག། །། བཅུ་བཞིའི་བསྐང་གསོ་གསར་པ་ལ་འདྲ། གཏུམ་ཆེན་མ་ལ་ཀྱེ་བོས་སོ་རིང་དབྱངས་ཐུང་བ་དང་རོལ་མོ་ཉིས་བརྡེག ཆོས་དབྱིངས་སྤྲོས་བྲལ་དང་། དཔལ་ལྡན་ལྷ་མོ་གཉིས་ལ་ཉིས་བརྡེག
རིན་ཆེན་ལྔ་ལས་གྲུབ་པའི་ཚིག་རེའི་མཇུག་ཏུ་དབྱངས་དང་བསྟུན་ལེན་ཆུང་བ་གཉིས་དང་ཆེ་བ་དྲག་མྱུར་གཉིས། མཇུག་ཏུ་ཆུང་བ་གསུམ་དང་ཆེ་བ་རེ་སྟེ་བཞི་བརྡེག་ལན་གསུམ་དང་ཆེ་བ་གཅིག་བརྡེག གཞན་ཡང་མ་འབྲིང་བ་ལ་ཉིས་བརྡེག འགྲོ་བའི་དོན་དུ་ཚིག་པ་ལ་ཛར་བརྡེག་དང་། མཇུག་ཏུ་འཐེང་རྐང་གཉིས་དང་གསུམ་བརྡུངས། བཟློག་པ། སྔགས་དབྱངས། སངས་རྒྱས་བསྟན་མ་རྣམས་རོལ་མོ་གོང་བཞིན།། །། ཉེར་གསུམ་ལ་བསྐང་གསོ་གོང་བཞིན། པུ་ཏྲའི་སྤྱན་འདྲེན་དང་དམ་ཚིག་ལ་ལེན་ཆུང་གཉིས་དང་གསུམ་བརྡེག་གཉིས།
ཡང་འཐེང་རྐང་ཆུང་ངུ་གཉིས་དང་། དགུ་བརྡེག་ཆེ་བ་གཅིག བསྐང་གསོ་རྣམ་དག་ཚོགས་གཏོར་ལ་མི་འགྱུར་མའི་དབྱངས་རོལ། མོན་བུ་པུ་པྲ་གོང་བཞིན། ནག་པོ་གནོད་སྦྱིན་ལ་ལྷ་མཆོག་ནག་པོའི་དབྱངས་རོལ། དཀར་མོ་བའི་སྤྱན་འདྲེན་ཉིས་བརྡེག བསྐང་གསོའི་དཔལ་ལྡན་ལྷ་མོ་ལ་གཞན་ཡང་མ་འབྲིང་པོ་དང་། དམ་ཚིག་ཆེན་པོ་ལ་བར་གྱི་འཐེང་རྐང་ཆུང་ངུ་གཉིས་ཤིན་ཏུ་ཆེ་བ་རྒྱག་པ་མ་གཏོགས་པུ་ཏྲའི་སྤྱན་འདྲེན་དང་འདྲ། མ་མོ་ཆེན་མོ་དབྱངས་རོལ་ལྷ་མོའི་རེ་མ་ཏི་དང་འདྲ། མཁའ་འགྲོ་ནི་ཆེན་མོའི་མཇུག་ཏུ་ཆེམས་བརྡེག་གཉིས་དང་།
བདུན་བརྡེག་དྲག་མྱུར་གཅིག དེ་འདྲ་བ་ལན་གསུམ་གྱི་མཇུག་ཏུ་ཆེམས་བརྡེག་གཅིག ནག་པོ་མི་ཟད་ལ་ཕུར་པའི་ཛཿསྤྲུལ་གྱི་དབྱངས་དང་ཉིས་བརྡེག བསྐང་གསོ་བསྡུས་པ་ལ་འདུར་དབྱངས་གསུམ་བརྡེག བཟློག་པ། སྔགས་དབྱངས། སངས་རྒྱས་བསྟན་བསྲུང་མ་སོགས་གོང་དང་འདྲ་བ་ལ། མོན་བུ་པུ་ཏྲ། ཤླཽ་ཀ་གསུམ་ལ། འདས་དང་མ་བྱོན་གྱི་གདངས།
རོལ་མོ་བདུན་བརྡུང་དྲག་མྱུར་གསུམ། དཔལ་ལྡན་དཀར་མོའི་དབྱངས་ཐུང་ལ་རོལ་མོ་གསུམ་བརྡེག། །། ཉི་ཤུ་དྲུག་ལ་བསྐང་གསར་དང་། པུ་ཏྲ། དཀར་མོ་གཉིས་རྒྱས་པ། བསྟོད་གསར་གྱི་དཔལ་ལྡན་སྲིད་གསུམ་ཡན་གོང་བཞིན། དུར་ཁྲོད་ཤ་ཟ་ལ་དཀར་མོ་སྤྱན་འདྲེན་གྱི་དབྱངས་རོལ། དེའི་ཡུམ་མཆོག་དང་། འོག་གི་བྲན་བདུད། ཕུར་བསྲུང་རྣམས་ལ་མི་འགྱུར་མའི་དབྱངས་རོལ།
བདུད་རྒྱལ་གྱི་དཔལ་ཆེན་བཀའ་ཡི་ལ་བསྐང་གསོའི་དམ་ཚིག་ཆེན་མོ་དང་དབྱངས་རོལ་གཅིག། །། ཉི་ཤུ་བདུན་ལ་བསྐང་གསོ་ནག་པོ་མཆོད་རྟེན་མའི་སྤྱན་འདྲེན་ཤླཽ་གསུམ་དང་། དེ་ཝི་ཀོ་ཊ་མ་ལ་ཉིས་བརྡེག འཇམ་པའི་རྡོ་རྗེ་དང་བསྐང་གསར་གྱི་དུར་ཁྲོད་བདག་པོ་ཤ་ཟ་ཡབ་ཡུམ་དང་ཤླཽ་ཀ་གཉིས་དང་། དཀར་མོ་བའི་སྤྱན་འདྲེན་རྣམས་ལ་གསུམ་བརྡེག རྡོ་རྗེ་བྲག་རྫོང་གི་ཚིག་རྐང་བཞི་པའི་རྫོགས་མཚམས་ཀྱི་ཆེན་པོ་ལ་ཅེས་པའི་ལ་ཆེམས་བརྡེག་དང་། མཇུག་ཏུ་ཚིག་ལྷད་གསུམ་གྱི་བར་ལ་ཅུང་ཆུང་བ་དང་། དེ་ནས་ཆེ་བ་དྲག་མྱུར་ཉི་ཤུ་རྩ་བཞི་དང་། འཇོག་ཁར་འཐེང་རྐང་གཅིག་དང་ཆེམས་བརྡེག་གཅིག དུས་གསུམ་བདེ་གཤེགས་མ་ལ་གསུམ་བརྡེག
རྣམ་དག་ཚོགས་གཏོར་ལ་བཞི་བརྡེག མཛེས་པའི་སྤུ་སྡུག་ལ་ཉིས་བརྡེག མི་འགྱུར་མ་ལ་གསུམ་བརྡེག ཀྱཻ་བོས་སོ་ཐུང་བ་དང་། སོ་རིང་གཉིས་ལ་ཉིས་བརྡེག ཀྱཻ་བོས་སོ་འབྲིང་བ། སངས་རྒྱས་བསྟན་བསྲུང་མའི་དབྱངས་རོལ། གཞན་ཡང་དམ་རིང་མོ་གསུམ་བརྡེག བཟློག་པ་འདྲ། བཤགས་པ་དང་།
བཀའ་བསྒོ་གསུམ་བརྡེག སྔགས་དབྱངས་འདྲ། སྲིན་གཟུགས་མ་བུ་གཉིས་བརྡེག གང་སྐུ་མ་གསུམ་བརྡེག བུ་དབྱངས་དེ་ལྟར་ཚར་བཅད་མ་ཉིས་བརྡེག དཔལ་ལྡན་དབང་ལྡན་མ་ཉིས་བརྡེག བུ་དབྱངས་གྲུ་འཛིན་མ་གསུམ་བརྡེག མགོན་པོའི་བཀའ་ཉན་གྱི་གནོད་སྦྱིན་གྱི་འགྱིངས་དབྱངས་ལ་ཚིག་གཉིས་མ་ལ་ཛར་བརྡེག་དང་མཇུག་ཏུ་ཉིས་བརྡེག པུ་ཏྲའི་སྒར་དབྱངས་ཉིས་བརྡེག དཀར་མོ་བ་ནི་གོང་གི་དབྱངས་ཐུང་དང་འདྲ།། །།
ཉི་ཤུ་བརྒྱད་ལ་བསྐང་གསོ་ཆོས་ཉིད་མའི་སྤྱན་འདྲེན་སྲིན་གཟུགས་མའི་དབྱངས་རོལ། དཔལ་ལྡན་མགོན་པོ་འཁོར་བཅས་སོགས་གདངས་ཐུང་རྣམས་དང་། སྔགས་རྣམས་ཀྱི་མཇུག་ཏུ་གསུམ་བརྡེག རྣམ་དག་ཚོགས་གཏོར། རྡོ་རྗེ་བྲག་ཆེན། ཀྱཻ་བོས་སོ། བཤགས་པ་རྣམས་ལ་གསུམ་བརྡེག ཆོས་དབྱིངས་སྤྲོས་བྲལ་བཅུ་བཞི་དང་འདྲ། ཞལ་གྱི་སྤྱན་འདྲེན་རྡོ་རྗེ་འཆང་དབང་མ་ཉིས་བརྡེག དཀར་མོ་བའི་སྤྱན་འདྲེན་འདུར་གདངས།
བསྐང་གསོ་ལྷ་མཆོག་མ། རཀྟ་དམར་ཆེན། དམ་རྫས་རྒྱན་དང་མ། གདོང་བཞི་དྲེགས་པ་མ་རྣམས་ཚེས་བརྒྱད་དང་དབྱངས་རོལ་འདྲ། ཆོས་ཉིད་མའི་བཟློག་པའི་དབྱངས། བདུད་རྒྱལ་གྱི་དམ་ཚིག་ཆེན་པོའི་རོལ་མོ་དང་འདྲ། སྔགས་དབྱངས་འདྲ། དེ་ནས་སྔོན་ཚེ་མ་ལ་ཉིས་བརྡེག ཏིལ་མར་མ་འཐེང་རྐང་གཉིས་དང་། ཆེ་བ་གསུམ།
ཆེམས་བརྡུངས་གཅིག རྒྱམ་ཀློང་མ་བུ་དབྱངས་ལ་ཉིས་བརྡེག ཁྱོད་ཀྱི་བཞུགས་ཚུལ་གསུམ་བརྡེག པུ་ཏྲའི་དཔལ་ལྡན་འཕྲིན་ལས་ཀྱི་དབྱངས་རིང་མཚམས་དབྱངས་ལ་ཚིག་གཉིས་ལ་ཛར་བརྡེག་དང་། འཐེན་རྐང་གཉིས་དལ། བརྡེག་ཆེ་བའི་རྗེས་སུ་གཅིག་བརྡེག་གཅིག་སྒར་དབྱངས་སྔར་དང་འདྲ། བྷ་ཊའི་འཇིག་བྱེད་དབྱིངས་ལས་བཞེངས་པའི་རོལ་དབྱངས་ཀྱི་ཚིག་བཞི་པའི། རོ་དྲུག་མ་ཆགས་གསོལ་ལ་བསྟོད་བར་ལ་རོལ་མོ། མཇུག་ཏུ་འཐེན་རྐང་གཉིས་དང་། དགུ་བརྡེག་གཉིས།
སྲིང་མོའི་སྔོན་ཚེ་གསང་སྔགས་ཀྱི་རྩེར་དབྱངས་ཀྱི་ཚིག་བཞི་པ་ལ་ཛར་བརྡེག་དང་འཐེན་རྐང་གཉིས། མཇུག་ཏུ་གསུམ་བརྡེག སྒོ་མའི་རྣམ་དག་ཚད་མེད་བཞིའི་འདུར་དབྱངས་ལ་གསུམ་བརྡེག། །། ཉེར་དགུ་ལ་ནག་པོ་མཆོད་རྟེན་མའི་སྤྱན་འདྲེན་གྱི་རོལ་ཆེན་ལ་རོལ་མོ་བཅམས་རྗེས་ཆུང་བ་བརྒྱད། ཆེ་བ་བརྒྱད་དེ་འདྲ་བ་ལན་གཉིས། དེ་ནས་ཆུང་བ་བརྒྱད། ཆེ་བ་གཅིག ཆུང་བ་བདུན། ཆེ་བ་གཉིས། ཆུང་བ་དྲུག
ཆེ་བ་གསུམ། ཆུང་བ་ལྔ། ཆེ་བ་བཞི། ཆུང་བ་བཞི་དང་། ཆེ་བ་བཞིའོ། ། སྤྱན་འདྲེན་དད་རིང་ལ། རོལ་མོ་ཆེ་བ་བཞི། ཆུང་བ་བཞི། ཆེ་བ་བཞི་རེ། མཆོད་དབྱངས་གསུམ་བརྡེག
གཞན་རྣམས་ལ་འདུར་གདངས། ལྷ་མོའི་ཆོས་དབྱིངས་སྤྲོས་བྲལ་མན་འདྲ། དཔལ་ལྡན་ལྷ་མོ་མན་འདུར་གདངས། ཞལ་གྱི་སྤྱན་འདྲེན་ལྷ་མཆོག་མ། མི་རྟོག་མའི་དབྱངས་རོལ། བསྐང་གསོའི་འདོད་དབྱངས། པུ་ཏྲའི་སྤྱན་འདྲེན་དབྱངས་རོལ་འདྲ། བསྐང་གསོ་འདུར་གདངས། དཀར་མོ་བའི་སྤྱན་འདྲེན་འདྲ། བསྐང་གསོ་འདུར་གདངས།
བཟློག་པ་དང་རྫོགས་མཚམས་ཀྱི་རོལ་མོ་དང་སྔགས་དབྱངས་འདྲ། གང་ཐུགས་མ་མ་བུ་གསུམ་བརྡེག མི་ཕམ་མ་བུ་དབྱངས་སྐད་དུང་འདྲ་མ། སྟབ་པ་འདིར་གཤེགས་མ་རྣམས་ཉིས་བརྡེག པཾ་པདྨ་ཉིས་བརྡེག། །། ཉི་ཤུ་བདུན་གྱི་བསྐང་གསོའི་མཇུག་གི་རྔ་གཤོན་གྱི་རོལ་མོ་བཅུ་བཞི་བརྡེག་གསུམ་གྱི་བར་མཚམས་སུ་ལན་བཞི་རེ་འཐེན་རྐང་ཆེ་བ་ཇི་ལྟར་རིགས་པའི་མཇུག་ཏུ་ཇེ་ཆུང་ཇེ་ཆུང་ལ་བཏང་བའི་ཟད་མཚམས་གློ་བུར་དུ་ཆེ་བ་བཅུ་བཞི་རྒྱག དེ་འདྲ་ལན་གསུམ་གྱི་མཇུག་ཏུ་ལྔ་བརྡེག་ཆེ་བ་གསུམ་བཏུད། དེ་མཚམས་འཐེང་བརྡུང་ཇི་ལྟར་རིགས་པའི་མཇུག་ཏུ་བཅུ་བཞི་རྒྱག་དང་། བཞི་བརྡུང་ཆེ་ཆུང་འདྲེས་པ་གོང་བཞིན་དང་བདུན་བརྡུང་གསུམ། འཐེན་རྐང་དང་བཅུ་བཞི་རྒྱག
བཞི་བརྡུང་རྣམས་གོང་དང་འདྲ། དེ་ནས་དགུ་བརྡུང་གསུམ། འཐེན་རྐང་དྲག་མྱུར་གྱི་མཇུག་ཏུ་ཆེམས་བརྡུང་རྒྱུན་ཇི་ལྟར་རིགས་པའི་བར་ལ་བཟློག་པའི་དམིགས་པ་དང་སྔགས་རྣམས་བརྗོད། དུས་གཏོར་གསུམ་གྱི་སྤྱི་སྟབ་ཀྱི་དབྱངས་རོལ་ཆོས་དབྱིངས་སྤྲོས་བྲལ་གྱི་སྤྱན་འདྲེན་དང་འདྲ།། །། ཉེར་དྲུག་ནས། དགུ་གཏོར་མ་གྲུ་འཛིན་མའི་དབྱངས་རོལ། སྲིད་ཞི་དཔལ་འབྱོར་མའི་མཇུག་གི་དབྱངས་ཐུང་གཉིས་པོ་གསུམ་བརྡེག གཏོར་སྐྱོང་གི་དཔལ་ལྡན་འཕྲིན་ལས་ཀྱི་དབྱངས་རིང་ཐུང་གི་རོལ་མོ་གོང་བཞིན། སྤྱི་སྟབ་ནམ་མཁའ་འབྲུག་སྒྲ་དང་སྒར་དབྱངས་གཉིས་ལ་ཉིས་བརྡེག སྲིད་ཞི་དཔལ་འབྱོར་མ་རིང་བའི་ཐུབ་པའི་བསྟན་པ།
ཅེས་པའི་བར་རོལ་མོ། མཇུག་ཏུ་གསུམ་བརྡེག ཅེས་རོལ་ཚིགས་འདི་རྣམས་ས་སྐྱ་པ་ངག་གི་དབང་པོ་ཀུན་དགའ་རིན་ཆེན་གྱིས་ཏབ་ཏབ་པོའི་མགྱོགས་པར་བྲིས་ཏེ་ཕུལ་བ་ཡིན་པས་དགོངས་ཞིག་བཅུག་པའི་དྲི་བ་གནང་རྒྱུ་འདུག་ན་ཞུ།། །། མངྒ་ལཾ།། །། བླ་མ་དམ་པའི་ཞབས་ལ་ཕྱག་འཚལ་ལོ། ། གསོན་པོའི་སྐྲ་དང་སོ་ལ་སོགས་པ་མེ་ལ་སྲེག་སྟེ། ཁྲུས་ཆུ་རྙིང་པའམ་ཡང་ན་བུམ་ཆོག་ཡི་དམ་གང་རུང་བས་བསྐྱེད་ཆོག་བཟླས་པ་རིམ་པར་བྱས་པའི་ཆུས་ཕ་རོལ་ཕྱིན་དྲུག་གི་ཚིག་བཅད། ཀུན་རིག་ནས་འབྱུང་བ་རྣམས་ཀྱིས་རྗེས་སུ་རྩ་རིག་གམ། ཀཾ་ཀ་ནིའམ། ཡིག་བརྒྱ་གང་རུང་བཟླ།
གང་ལ་སེར་སྣ་མའི་གཞུག་ཡན་ཀུན་རིག་ཇི་ལྟ་བ་བཞིན་བྱའོ། ། ཁྲུས་བྱས་པའི་སྐྲ་ལ་སོགས་པ་མདུན་དུ་བཞག་སྟེ། བདུད་རྩི་འཁྱིལ་པའི་རྒྱུད་ལས། བདུད་རྩི་འཁྱིལ་པར་བདག་བསྒོམ་ཞིང་། ། ངག་ཏུ་དེའི་སྔགས་བཟླས་ལ། ། ཡིད་ཀྱིས་བགེགས་དང་བྲལ་བར་བསམ། ། ཞེས་གསུངས་པས། བདག་ཉིད་བདུད་རྩི་འཁྱིལ་པར་སྐད་ཅིག་གི་བསམ། ངག་ཏུ་ཨོ་བཛྲ་ཨ་མྲྀ་ཏ་ཀུཎྜ་ལི་ཧ་ན་ཧ་ན་ཧཱུྃ་ཧཱུྃ་ཧཱུྃ་ཕཊ་སྭཱཧཱ། ཉེར་གཅིག་ལ་སོགས་པ་བཟླ།
ཡིད་ཀྱི་ཚེ་དང་བསོད་ནམས་རྒྱས་ཤིང་བྱང་ཆུབ་སྒྲུབ་པའི་བར་ཆད་ཐམས་ཅད་བྲལ་བར་བསམ། སྭ་བྷཱ་ཝ་དང་ཤུ་ནྱ་ཏ་གཉིས་ཡང་ཡང་བརྗོད་པས་ཆོས་ཐམས་ཅད་རང་བཞིན་གྱི་རྣམ་པར་དག་པ་སྟོང་པ་ཉིད་ཀྱི་དོན་བསྒོམ། སྟོང་པའི་ངང་ལས་སྐྲ་ལ་སོགས་པ་བྷྲཱུཾ་ལས་བྱུང་བའི་རིན་པོ་ཆེའི་ཕུང་པོར་གྱུར། ཨོཾ་རཏྣ་ཙིཏྟ་པཉྩ་ཡེ་བྷི་བྷི་ས་ར་ས་ཧཱུྃ་ཕཊ། ལན་ཉེར་གཅིག་བརྗོད། དེ་ནས་སྐྲ་ལ་སོགས་པ་མཉེས་ལ་ཚ་ཚ་བཏབ་པ་གཞན་དང་འདྲའོ།། །། བཀྲ་ཤིས།། །། PAGE * MERGEFORMAT 4 སྔགས་འཆང་ཀུན་དགའ་རིན་ཆེན། དུས་གཏོར་གྱི་ཕྱག་ལེན་རོལ་ཡིག་དང་། སྐྲ་སེན་ལ་སཱཙྪ་བཏབ་པའི་ཡིག་ཆུང་།
PAGE * MERGEFORMAT 5
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
