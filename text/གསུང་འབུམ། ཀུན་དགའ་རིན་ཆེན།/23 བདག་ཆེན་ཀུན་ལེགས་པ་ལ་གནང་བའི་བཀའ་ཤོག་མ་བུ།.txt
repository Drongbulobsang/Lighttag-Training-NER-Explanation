གསུང་འབུམ། ཀུན་དགའ་རིན་ཆེན།
པོད ༢༣
བདག་ཆེན་ཀུན་ལེགས་པ་ལ་གནང་བའི་བཀའ་ཤོག་མ་བུ།
༄༅། །བདག་ཆེན་ཀུན་ལེགས་པ་ལ་གནང་བའི་བཀའ་ཤོག་མ་བུ་བཞུགས།། མངྒ་ལཾ།། སློབ་དཔོན་ཆེན་པོ་ཀུན་དགའ་ལེགས་པའི་དྲུང་དུ། ཁྱེད་སྐུ་ཁམས་སྙོམ་ཞིང་འགྲོ་ཕན་རྒྱ་ཆེ་བའི་རྣམ་དཀར་གྱི་མཛད་པ་གོང་འཕེལ་གྱི་ངང་ནས་ངེད་ཕ་བུ་ལ་ཕྱག་རྟགས། བཀྲ་ཤིས་ཁ་ཐགས་ཁ་གང་གན་སྤོས་རྒྱ་སྤམ་གཅིག གོས་ཆེན་གསེར་མ་ཡུག་ཁ་དགུ་པ་གཅིག ཕོ་བྲང་གི་གོས་ཆེན་བཟང་ཁ་སེང་སྐྱ་མ་ཡུག་གཅིག གོས་ཆེན་ལྕགས་ཁ་ཡུག་གཅིག གོས་ཆེན་གྱི་རིང་འགག་གསེར་མ་གཅིག ན་ཟ་གོས་བེར་མཚལ་ཁ་སྤྲིན་ཆེན་རིས་གཅིག
བླ་བྲེ་པདྨ་སྟོང་ལྡན་མཚུངས་བྲལ་གཅིག གསོལ་ཇ་ཚེ་རིང་དོན་ལྡན་སྤོབ་རྩེ་གཅིག སེར་པོ་སྤོབ་རྩེ་བཞི། འུ་ཟིའི་རི་ཧོ་སྤོབ་རྩེ་གཅིག ནག་པོ་སྤོབ་རྩེ་གཅིག ཟི་ཁིང་སྤོབ་རྩེ་གཉིས། འཇམ་དབྱངས་གཟི་འོད་འབར་བའི་དྲུང་དུ་འཕན་སིའུ་མ་ཆ་གཅིག ཕོ་བྲང་གི་སྟན་དམར་རྣམས་ཕྱག་རྒྱ་མ་ཉམས་པར་ཕེབས་པ་ཐུགས་ལ་རྟགས་ཤིང་ཡིད་ཀྱི་པདྨོ་ཆེ་ཆེར་བཞད་པར་གྱུར་མཆིས་ལགས། སླར་ཡང་དེ་ཆོར་སྐུའི་འཚོ་སྐྱོང་བསྟན་འགྲོའི་དོན་སྔར་བཞིན་གཡེལ་བ་མེད་པ་མཛད་དགོས། འདིར་ཡང་སྐུ་རིམ་བསྲུང་འཁོར་འདི་ཕྱིའི་ལམ་གྱི་བར་ཆད་སེལ་བའི་ངོ་བོ་སྨོན་ལམ་གང་དྲག་བགྱིད་པ་ཡོད་ལགས།
གོང་དཔོན་གཡོག་གསུམ་ལ་གང་ལེགས་བྱས་ཚུལ་སོགས་ངག་ནས་འབུལ། ད་ལམ་རི་མོ་གཟིགས་པའི་རྟེན་དུ་བདུད་རྩི་རིལ་བུ་སྟོང་རྡོ་གཅིག བརྒྱ་རྡོ་གཅིག བཅུ་རྡོ་གཅིག་དང་སིལ་མའི་ཐུམ། དཀར་ཆག་དང་བཅས་པ། ས་ཞྭ། སྐུ་ཤག སྐུ་བཟན། སྐུ་ཐབས། ཞབས་རོག
ཞབས་ཆགས་གོས་ཡུ་མ་རྣམས་ལ་རྒྱ་ལྡན་འབུལ། དུས་ཁྱད་པར་ཅན་ཆུ་སྟོད་ཟླ་བའི་དཔལ་ལྡན་བླ་མའི་དུས་ཆེན་ཉེར་ལྔ་ལ་དཔལ་ས་སྐྱ་ཡོན་ཏན་རིན་པོ་ཆེ་དུ་མའི་འབྱུང་གནས་ལྷ་ཁང་ཆེན་མོའི་ཡང་སྟེང་པོ་ཏཱ་ལ་ནས་ཕུལ། ཞེས་ཐུགས་དམ་གསུང་ཤོག་མ་མོ།། ༈ །དེའི་བུ་ཡིག་ཏུ་གནང་ཚུལ་ཡིག་ཆུང་འདི་ལྟར་གནང་།། མདོ་ཁམས་ཕྱོགས་སུ་ས་སྐྱ་པའི་བསྟན་པ་ལ་ཕན་པ་ཅིག་བྱུང་ན་དགོངས་པའི་ཐུགས་བསམ་རྣམ་པར་དག་པ་དེ་བཞིན་ཆེས་ལྷག་པར་ངོ་མཚར་ཆེ་བ་ལྟར། ངེད་རང་གི་བསམ་པ་ལ་ཡང་ཤིན་ཏུ་རང་དེ་འདྲ་ཞིག་ཡོད་ལགས་པ་ནས། ཐབས་ཐོབ་གང་ཤེས་བྱས། ཚེ་འདིས་སྙན་གྲགས་ལ་མ་བསམ། ཕྱི་མ་དང་། བསྟན་འགྲོ་ཁོ་ནའི་ཕྱིར་འདི་བཞིན་བྱས་པ་ཡིན་ཀྱང་ཅུང་ཕྱིས་པས་སྐྱོན་གྱི་ཡོན་ཏན་དང་ན་ཚོད་སོགས་མ་སྨིན་པ་ནས་དེར་ཕྱག་ཕྱི་འགྲུབ་པ་ཞིག་ཅུང་མ་བྱུང་།
རྩེ་གདོང་ན་ལོ་སྨིན་ཀྱང་བསམ་པ་མ་རྫོགས་པ་སོགས་ནས། ངེད་ཀྱི་ལུང་འགྲོ་བར་མ་མཆིས་པས་དགོངས་འགལ་མཛད་མི་ཉན། ངེད་རང་བསམ་ཚོད། བླ་མ་གོང་མ་རྣམས་ཀྱི་ཕྱག་སྲོལ་གའུ་ལེ་བཟང་པོ་འདི་མ་ཉམས་ཙམ་བྱུང་ན་སྙམ་པའི་བསམ་པ་མི་དམན་ཙམ་ཡོད་ཀྱང་། དུས་བསྐལ་གྱི་མ་ཁྱོགས་པའི་རེ་བ་བཞིན་མ་འགྲུབ་པའི་ཁར། ས་སྐྱ་པའི་བསྟན་པ་ལ་ཕྱི་ནང་ཐམས་ཅད་ནས་གང་གནོད་རང་བྱེད་པ་ཅིག་གདའ། གང་ལྟར་དེ་ནས་ངེད་རང་གི་བསམ་པ་དང་མཐུན་པའི་འདི་ཕྱི་གོ་མ་ལོག་པའི་ངོས། ས་སྐྱ་པའི་བསྟན་པ་རང་ཐུགས་ཡུལ་དུ་བཅངས་པ་ཞིག་འདུག་ཅེས་པའི་སྙན་གྲགས་ཡང་ཡང་ཐོས་པ་ལྟར། ད་ལམ་ཐུགས་ལྷག་བསམ་རྣམ་དག་དེ་བཞིན་ངེས་ཤེས་འགྲོང་བའི་ཡིད་ཆེས་པ་བྱུང་ལགས་པ། དའི་ཆ་ཐོག་མར་དེ་ཀ་ནས་སྐུ་ངོས་འདིར་ཕེབས་པའི་ཆེ་འདོན་དང་།
གཙུག་ལག་ཁང་རྣམས་མཇལ་བ་ཅིག་མི་མཛད་ཁ་མེད་ཡིན་པ། ཡར་ཕེབས་པ་ཐུགས་སྩོལ་གྱི་ཐོན་པ་རང་ཞིག་མཛད་དགོས། ངོས་ཀྱང་ན་ཚོད་རྒན་པ་སོགས་སྒོར་མ་ནས་ངེད་རང་ཁུ་དབོན་གྱི་དགོངས་པ་མ་རྫོགས་པ་ཞིག་བྱུང་དོགས་བློ་འཛངས་ཙམ་ཡོང་གི་འདུག་པ། དེ་ཀ་ནས་བཤོམ་ལྡན་ཆེ་བའི་ཐུགས་འཁོས་མཛད་ན་སྔར་བཞིན་ཕྱག་ཐོག་མི་ཁེལ་བས་བྱ་བྲལ་འགྲོས་ཀྱི་ཕེབས་ལུགས་མཛད་ན་དོན་འགྲུབ་པ་ཅིག་ཡོང་བས་དགོངས་བཞུགས་འཚལ། འདི་ན་ཡང་བྱ་བྲལ་ལྟ་བུ་མ་གཏོགས་འཁོས་ཁྱེར་གང་ཡང་མེད་ནའང་། ངེད་རང་ཞལ་ངོ་ནང་གཙང་ཁོ་ན་ཡིན་པས་མཉམ་ཟ་མཉམ་འཐུང་ངོས་རེ་གྲོན་མེད་པའི་ཞབས་ཏོག་འགྲུབ་པ་ཞིག་ཡོང་སྙམ་པ། རི་མོ་འདི་བཞིན་ཕྱག་ཏུ་སྨིན་འཕྲལ་ནས་བྲབས་ཆུག་མཛད་པའི་ཕེབས་ལུགས་ཞུ། འདིར་བཀའ་གྲོས་གནང་ལོང་ཡོང་འདུག་ནའང་། དེ་ཀ་ནས་གདུང་སྤེལ་ཞིག་གནང་ན། འཕྲལ་སྣང་ངེད་བཞིན་ཅུང་མཛེས་མཚོན་ཆུང་ཙམ་བྱུང་རུང་།
ཕུགས་སྐུ་ཚེ་འདི་ཕྱི་ཐམས་ཅད་དུ་ཕན་ཡོན་བསམ་ལས་འདས་པ་ཅིག་ཡོངས་སྙམ་པ་ཤེས་ལྡན་ཟུར་གནས་ཀུན་ལ་དྲི་བ་མཛད་ཅིང་ཐུགས་ཡུལ་དུ་བཞུགས་པ་ཞིག་ཞུ། ཞིབ་ཆ་ངོས་ཀྱི་མཇལ་ནས་འབུལ། དེར་དགོན་པ་ཚོས་ཞབས་ཏོག་ཏུ་འགྱུར་བའི་བླ་མ་སོགས་གང་སྤྱིའི་གནས་ཚུལ་མཐའ་དག་ཀྱང་དཔོན་གཉེར་གྱི་ངག་ནས་འབུལ་བ་ལྟར་ཡིན་པ་ཐུགས་ཡུལ་དུ་བཅགས་པ་ཞིག་ཞུ།། །། ༄༅། །སྔགས་འཆང་ངག་གི་དབང་པོ་དེ་ཉིད་ཀྱི་ཐུགས་ཀྱི་སྲས་མཆོག་སྔགས་འཆང་གྲགས་པ་བློ་གྲོས་རྒྱན་མཚན་དཔལ་བཟང་པོ་ལས་རིམ་པར་འཕེལ་ཏེ་དཔལ་ས་སྐྱ་པའི་གདུང་བརྒྱུད་དྲི་མ་མེད་པ་རྒྱུན་མ་ཆད་པར་འབྱུང་བའི་རྟེན་འབྲེལ་དུ། དུས་མཆོད་ས་དགེ་བའི་གདུང་རབས་སྒྲིག་པར་མཛད་པ་བཞུགས་སོ།། །། བླ་བྲང་དུས་མཆོད་པ་དེང་སང་རྩེ་གདོང་པར་གྲགས་པའི་བརྒྱུད་རིམ་སྙིང་པོར་བསྡུས་ན། བདག་ཉིད་ཆེན་པོའི་སྲས། ངག་དབང་ཀུན་དགའ་……སྐྱ་དར་བབ་པཎ་ཁྭ་ན་བཟའ་བཙུན་ཆས་ལེགས་པའི་རྒྱལ་མཚན། དེའི་སྲས་དབང་གྲགས་པ་རྒྱལ་མཚན། དེའི་སྲས་དབང་སྲས་དབང་རྣམ་སྲས་རྒྱལ་མཚན།
དེའི་སྲས་དབང་ནམ་མཁའ་ལེགས་པ། དེའི་སྲས་དབང་ནམ་མཁའ་རྒྱལ་མཚན། དེའི་སྲས་དབང་ནམ་མཁའ་བཀྲ་ཤིས། དེའི་སྲས་ཆེ་བ་ལྷ་དང་བཅས་པའི་འགྲོ་བ་ཐབས་ཅད་ཀྱི་སྐྱབས་ས་པཎྜི་ཏའི་སྐུའི་སྐྱེ་བ་དམིགས་པ་མེད་པའི་ཐུགས་རྗེ་ཅན་ས་ལོ་ཙཱ་བ་འཇམ་པའི་དབྱངས་ཀུན་དགའ་བསོད་ནམས་གྲགས་པ་རྒྱལ་མཚན་དཔལ་བཟང་པོ་ཞེས་མཚན་ཡོངས་སུ་གྲགས་པའི་མཧཱ་པཎྜི་ཏ་ཆེན་པོའོ། ། སྲས་གཞོན་པ་དབང་ནམ་མཁའ་སངས་རྒྱས་ཚེ་བརྟན་བཀྲ་ཤིས་དཔལ་བཟང་པོའོ། ། དེའི་སྲས་གཞོན་པ་དབང་ངག་གི་དབང་པོ་ཀུན་དགའ་རིན་ཆེན་ནམ། དེའི་སྲས་ཆེ་བ་རབ་ཏུ་བྱུང་བ་ངག་དབང་བསོད་ནམས་དབང་པོ། སྲས་གཞོན་པ་དབང་གྲགས་པ་བློ་གྲོས་རྒྱལ་མཚན་དཔལ་བཟང་པོའོ། ། དེའི་སྲས་……འདི་ཡན་སྔགས་འཆང་ཆེན་པོའི་ཕྱག་བྲིས་དངོས་ལས་ཞལ་བཤུས་བགྱིས་པའོ། གཞོན་པ་དབང་ངག་དབང་ཀུན་དགའ་བསོད་ནམས་གྲགས་པ་རྒྱལ་མཚན་དཔལ་བཟང་པོ། །
དེའི་སྲས།། །། མངྒ་ལཾ། ། མསྟུ་སརྦ་ཛ་ག་ཏཾ།། །། PAGE * MERGEFORMAT 2 སྔགས་འཆང་ཀུན་དགའ་རིན་ཆེན། བདག་ཆེན་ཀུན་ལེགས་པ་ལ་གནང་བའི་བཀའ་ཤོག PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
