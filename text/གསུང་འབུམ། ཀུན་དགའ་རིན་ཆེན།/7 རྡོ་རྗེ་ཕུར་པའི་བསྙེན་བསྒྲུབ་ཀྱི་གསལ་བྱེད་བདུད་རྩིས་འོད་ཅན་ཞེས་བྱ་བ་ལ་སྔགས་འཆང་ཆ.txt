གསུང་འབུམ། ཀུན་དགའ་རིན་ཆེན།
པོད ༧
རྡོ་རྗེ་ཕུར་པའི་བསྙེན་བསྒྲུབ་ཀྱི་གསལ་བྱེད་བདུད་རྩིས་འོད་ཅན་ཞེས་བྱ་བ་ལ་སྔགས་འཆང་ཆེན་པོའི་མཆན་གནང་བ།
༄༅། །ཤྲཱི་བཛྲ་ཀཱི་ལ་ཡ་ཨུ་པ་སཱ་དྷ་ཀཱ་པྲ་ཀཱ་ཤ་ཨ་མྲྀ་ཏ་པྲ་བྷ་ཝན་ནཱ་མ་བི་ཧ་ར་ཏིསྨ།། ༄༅། །དཔལ་རྡོ་རྗེ་ཕུར་པའི་བསྙེན་བསྒྲུབ་ཀྱི་གསལ་བྱེད་བདུད་རྩིས་འོད་ཅན་ཞེས་བྱ་བ་ལ་སྔགས་འཆང་ཆེན་པོའི་མཆན་གནང་བ་བཞུགས་སོ།། ཤྲཱི་བཛྲ་ཀུ་མ་ར་ཀྲོ་དྷ་ཡ་ན་མཱ་མྱེ་ཧཾ། སངས་རྒྱས་ཀུན་གྱི་འཕྲིན་ལས་དྲག་པོའི་སྐུ། ། རྡོ་རྗེ་གསུམ་གྱི་ཞལ་ལྡན་ཕ་རོལ་ཕྱིན། ། ཕྱག་གི་ཡལ་གས་རབ་བརྗིད་དབང་སྔོན་མདངས། ། ཁྲོ་བོའི་དབང་པོ་མཆོག་ལ་གུས་བཏུད་ནས། ། དེ་ཉིད་སྒྲུབ་ཐབས་འཁྲུལ་མེད་བརྒྱུད་པའི་གསུངས། ། ཞལ་གྱི་བདུད་རྩི་ལས་རྙེད་བསྙེན་བསྒྲུབ་ཚུལ། ། གསལ་བར་སྟོན་པའི་མན་ངག་འདིར་བཤད་ཀྱིས། །
དོན་གཉེར་ཤེས་ལྡན་གུས་པའི་ཚུལ་གྱི་ཉོན། ། དཔལ་རྡོ་རྗེ་གཞོན་ནུ་ས་ལུགས་སུ་གྲགས་པ་འདི་ལ། རྩ་བ་རྡོ་རྗེ་ཁྲོས་པའི་རྒྱུད་ཀྱི་ལེའུས་ལས་ཟུར་དུ་ཕྱུང་བ། ཕུར་པ་རྩ་དུམ་གྱི་རྒྱུད་ཆུང་འདི་ཉིད་ལ་བརྟེན་ནས་སློབ་དཔོན་པདྨ་འབྱུང་གནས་ཀྱིས་མཛད་པའི་དཀྱིལ་ཆོག་རྡོ་རྗེ་ལས་རིམ་རྩ་འགྲེལ་ནས་ཇི་ལྟར་བཤད་པ་བཞིན། རྗེ་བཙུན་རིན་པོ་ཆེ་གྲགས་པ་རྒྱལ་མཚན་གྱིས་ཕུར་བའི་བསྙེན་བསྒྲུབ་ཀྱི་ཐོ་ཡིག་མཛད་པ་གཞིར་བཞག་ནས། དཔལ་ལྡན་བླ་མ་དམ་པ་བསོད་ནམས་རྒྱལ་མཚན་གྱིས་སྒྲུབ་ཐབས་ཆེ་འབྲིང་ཆུང་ངུ་གསུམ་མཛད་པ་ལས། རྒྱུན་དུ་ཉམས་སུ་ལེན་པ་དང་། དུས་དང་། གྲངས་ཀྱི་བསྙེན་པ་བྱེད་པའི་ཚེ་སྒྲུབ་ཐབས་ཆུང་བ་འདི་ཉིད་དོན་ཚང་ལ་ཉམས་སུ་ལེན་བདེ་བས། དེའི་ཚུལ་དཀྱུས་སུ་མི་གསལ་བ་ཅུང་ཟད་བརྗོད་ན།
ཐོག་མར་གང་དུ་བསྙེན་པ་བྱ་བའི་ས་ཕྱོགས་དབེན་ཞིང་ཉམས་དགའ་བའི་བསྒྲུབ་ཁང་བླ་མ་གོང་མ་ཡིད་ཆེས་པ་རྣམས་ཀྱི་བཞུགས་གནས་ཡིན་པའམ། ཡང་ན་འདྲེ་སྲིན་གདུག་པ་ཅན་གནས་པའི་ས་མ་ཡིན་པར། རང་གི་མདུན་དུ་བླ་མ་ཡི་དམ་གྱི་རྟེན་གང་རིགས་དང་། ཁྱད་པར་རྡོ་རྗེ་ཕུར་པའི་སྐུ་ལུགས་མའམ། བྲིས་སྐུ་རབ་གནས་ཅན་གྱི་མདུན་དུ། འདིའི་གཏོར་མ་སྟོད་ཟུར་གསུམ། སྨད་ཟླུམ་པོ་མཐེབ་ཀྱུས་བསྐོར་བ་ལ། ཆེད་དུ་བསད་པ་མ་ཡིན་པའི་ཤ་ཁྲག་གིས་བརྒྱན་པ་དབུས་སུ་བཞག དེའི་དབུས་སུ་བནྡྷ་ལྕང་ལོ་ཅན་གྱི་ནང་དུ་རཀྟ་……ཁྲག་མ་འབྱོར་ན་ཆང་ལ་ཤ་དམར་པོ་བཏབ་པ། གཏོར་མའི་གཡས་སུ་ཐོད་པ་མཚན་ལྡན་གྱི་ནང་དུ་སྨན་ཕུད་གཙང་མ།
དེ་རྣམས་ཀྱི་མདུན་དུ་ཆུ་གཉིས་སྔོན་འགྲོའི་མཆོད་པ་……མེ་ཏོག བདུག་སྤོས། མར་མེ། དྲི། ཞལ་ཟས། ཕྲེང་དུ་བཤམས། རང་ཉིད་ཤར་རམ་ལྷོར་ཁ་ཕྱོགས་པས་སྟན་བདེ་བ་ལ་འདུག་སྟེ། ནམ་མཁར་བླ་མ་ཡི་དམ་ཆོས་བསྲུང་རྣམས་མངོན་སུམ་ལྟར་བཞུགས་པར་མོས་ནས་སྐྱབས་འགྲོའི་ཁྱད་པར་བཞི་……བསྡུ་ན་སྐྱབས་འགྲོའི་ཡུལ་བླ་མ་དང་གཉིས་སུ་མེད་པའི་རྡོ་རྗེ་གཞོན་ནུ་ཡབ་ཡུམ་གྱི་སྐུ་དགེ་འདུན། གསུང་དམ་ཆོས། ཐུགས་སངས་རྒྱས་ཐམས་ཅད་འདུས་པའི་ངོ་བོར་བསམ།
སྐྱབས་སུ་འགྲོ་བ་ཕ་མ་རིགས་དྲུག་གི་སྐྱབས་འགྲོ་བྱེད་པར་བསམ། རྒྱུ་འཇིགས་དང་སྙིང་པོ། དུས་སངས་རྒྱས་མ་ཐོབ་བར་རམ། གཞན་ནས་འབྱུང་བ་ལྟར་གསོལ་བཏབ་ལ། བདག་དང་འགྲོ་བ་ཁམས་གསུམ་ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད་དུས་ད་ནས་བཟུང་སྟེ་ཇི་སྲིད་བྱང་ཆུབ་སྙིང་པོ་ལ་མཆིས་ཀྱི་བར་དུ་ཕྱོགས་བཅུ་དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཡོན་ཏན་འཕྲིན་ལས་ཐམས་ཅད་ཀྱི་ངོ་བོ་ཆོས་ཀྱི་ཕུང་པོ་སྟོང་ཕྲག་བརྒྱད་ཅུ་རྩ་བཞིའི་འབྱུང་གནས། འཕགས་པའི་དགེ་འདུན་ཐམས་ཅད་ཀྱི་མངའ་བདག་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་ལ་སྐྱབས་སུ་མཆིའོ། ། རྫོགས་པའི་སངས་རྒྱས་བཅོམ་ལྡན་འདས་རྣམས་ལ་སྐྱབས་སུ་མཆིའོ། ། དམ་པའི་ཆོས་རྣམས་ལ་སྐྱབས་སུ་མཆིའོ། ། འཕགས་པའི་དགེ་འདུན་རྣམས་ལ་སྐྱབས་སུ་མཆིའོ། ། ……སྐྱབས་འགྲོ་གཞུང་བཞིན་ཉི་ཤུ་རྩ་གཅིག་ཙམ་བྱས་པའི་རྗེས་སུ།
རྡོ་རྗེ་སློབ་དཔོན་སངས་རྒྱས་དཔལ། ……་རྡོ་རྗེ་སློབ་དཔོན་སངས་རྒྱས་དཔལ། ། དུས་གསུམ་བཞུགས་ལ་ཕྱག་འཚལ་ལོ། ། མཆོག་གསུམ་བརྟེན་པའི་ཞིང་གྱུར་ལས། ། གཉིས་མེད་ཡིད་ཀྱི་སྐྱབས་སུ་མཆི། ། དངོས་འབྱོར་ཡིད་ཀྱི་རྣམ་སྤྲུལ་པའི། ། དག་པའི་མཆོད་པ་བཞེས་སུ་གསོལ། ། དངོས་གྲུབ་ཆུ་བོ་གཅོད་པའི་གེགས། ། ཉེས་བྱས་མ་ལུས་བཤགས་པར་བགྱི། ། ཕྱོགས་བཅུ་འཁོར་གསུམ་དག་པའི་ཆོས། །
མ་ཆགས་སྤྱོད་ལ་རྗེས་ཡིད་རང་། ། དག་པའི་མཐའ་བཞི་དྲི་མ་མེད། ། རྫོགས་པའི་བྱང་ཆུབ་སེམས་བསྐྱེད་དོ། ། བདེ་གཤེགས་བྱང་ཆུབ་སེམས་དཔའ་ལ། ། དགོས་པ་གསུམ་གྱི་ལུས་འབུལ་ལོ། ། ཚེ་རབ་བསྒྲངས་པའི་ལས་རྣམས་ཀུན། ། བསྡུས་ཏེ་བྱང་ཆུབ་ཆེན་པོར་བསྔོ། ། སེམས་ཅན་བདེ་དང་ལྡན་གྱུར་ཅིག ། སྡུག་བསྔལ་དག་དང་བྲལ་བར་ཤོག ། བདེ་དང་རྟག་ཏུ་མི་འབྲལ་ཞིང་། །
ཆོས་ཀུན་མཉམ་ཉིད་རྟོགས་པར་ཤོག ། ཤུ་ནྱ་ཏའི་……ཨོཾ་མ་ཧ་ཤུ་ནྱ་ཏཱ་ཛྙཱན་བཛྲ་སྭ་བྷཱ་ཝ་ཨཏྨ་ཀོ྅ཧཾ། རྗེས་སུ་ཕྱི་ནང་སྣོད་བཅུད་ཀྱི་བསྡུས་པའི་ཆོས་ཐམས་ཅད་སྟོང་པ་ཉིད་དུ་གྱུར། སྟོང་པའི་ངང་ལས་རང་ཉིད་སྐད་ཅིག་གིས་དཔལ་རྡོ་རྗེ་གཞོན་ནུ་སྐུ་མདོག་མཐིང་ནག་ཞལ་གསུམ་ཕྱག་དྲུག་པ། ཡུམ་ཆེན་འཁོར་ལོ་རྒྱས་འདེབས་མ་དང་མཉམ་པར་སྦྱོར་བའི་སྐུ་ཅན་དུ་གྱུར། ས་མ་ཡ་སཏྭཾ། བཛྲ་ཨཉྫ་ལི་ཧཱུྃ། བཛྲ་བྷནྡྷ། བཛྲ་ཨཉྫ་ལི་ཛཿ ཡབ་ཡུམ་གྱི་སྦྱོར་མཚམས་ནས་ཁྲོ་བོ་མཚོན་ཆ་ཐོགས་པ་མང་པོ་བྱུང་སྟེ་དགྲ་བགེགས་གདུག་པ་ཅན་ཐམས་ཅད་རྒྱང་རིང་དུ་བསྐྲད།
རྡོ་རྗེ་གསོར་ཞིང་དྲིལ་བུ་དྲག་ཏུ་བརྡུངས་ལ། ཕཊ་གདུག་ཅིང་སྡང་སེམས་ལྡན་པ་རྣམས། ……གདུག་ཅིང་སྡང་སེམས་ལྡན་པ་རྣམས། ། སོང་ཤིག་ལྷ་མིན་ལྷ་ཡང་རུང་། ། ང་ལ་བར་ཆད་བྱེད་པའི་བདུད། ། མཐུ་དང་རྫུ་འཕྲུལ་མེད་པར་བྱོས། ། ཅེས་པ་ནས། ཀཱི་ལ་ཡ་དང་ཁྲོ་བཅུའི་སྔགས་བརྗོད། ཧཱུྃ་ཁྲོ་བོ་རྣམས་རང་……ཨོཾ་བཛྲ་ཀཱི་ལི་ཀཱི་ལི་ཡ་སརྦ་བིགྷྣཱན་བྷནྡྷ་ཧཱུྃ་ཕཊ། ཨོཾ་བཛྲ་ཀྲོ་དྷ་ཧཱུྃ་ཀ་ར་ཧཱུྃ་གརྫ་གརྫ་ཧཱུྃ་ཕཊ།
ཨོཾ་བཛྲ་ཀྲོ་དྷ་བི་ཛ་ཡ་ཧཱུྃ་ཧ་ན་ཧ་ན་ཧཱུྃ་ཕཊ། ཨོཾ་བཛྲ་ཀྲོ་དྷ་ནཱི་ལ་དཎྚ་ཧཱུྃ་ད་ཧ་ད་ཧ་ཧཱུྃ་ཕཊ། ཨོཾ་བཛྲ་ཀྲོ་དྷ་ཡ་མཱན་ཏ་ཀ་ཧཱུྃ་པ་ཙ་པ་ཙ་ཧཱུྃ་ཕཊ། ཨོཾ་བཛྲ་ཀྲོ་དྷ་ཨརྻ་ཨ་ཙ་ལ་ཧཱུྃ་བྷནྡྷ་བྷནྡྷ་ཧཱུྃ་ཕཊ། ཨོཾ་བཛྲ་ཀྲོ་དྷ་ཧ་ཡ་གྲྀ་བ་ཧཱུྃ་ཧཱུ་ལུ་ཧཱུ་ལུ་ཧཱུྃ་ཕཊ། ཨོཾ་བཛྲ་ཀྲོ་དྷ་ཨ་པ་ར་ཛི་ཏ་ཧཱུྃ་ཏིཥྛ་ཏིཥྛ་ཧཱུྃ་ཕཊ། ཨོཾ་བཛྲ་ཀྲོ་དྷ་ཨ་མྲྀ་ཏ་ཀུཎྜ་ལི་ཧཱུྃ་ཚིནྡྷ་ཚིནྡྷ་ཧཱུྃ་ཕཊ། ཨོཾ་བཛྲ་ཀྲོ་དྷ་ཏྲཻ་ལོ་ཀྱ་བི་ཛ་ཡ་ཧཱུྃ་བྷནྡྷ་བྷནྡྷ་ཧཱུྃ་ཕཊ། ཨོཾ་བཛྲ་ཀྲོ་དྷ་མ་ཧཱ་བ་ལ་ཧཱུྃ་སྥོ་ཊ་སྥོ་ཊ་ཧཱུྃ་ཕཊ། གི་ཐུགས་ཁར་ཐིམ།
ཧཱུྃ་ལས་མཚོན་ཆ་རྣམ་པ་སྣ་ཚོགས་བྱུང་། སྣ་བུག་ནས་ཐོན། གཡས་ནས་བསྐོར་བས་བགེགས་བསྐྲད་དེ་རྭ་བར་གྱུར། ཧཱུྃ་ང་ཡི་དཀྱིལ་འཁོར་བརྟན་བྱའི་ཕྱིར། ……ཧཱུྃ་ང་ཡི་དཀྱིལ་འཁོར་བརྟན་བྱའི་ཕྱིར། ། ཁྲོ་རྒྱལ་བྱིན་རླབས་ལས་བྱུང་བའི། ། མཚོན་ཆ་རྣམ་པ་སྣ་ཚོགས་ཀྱིས། ། དཀྱིལ་འཁོར་རིམ་པ་ཚུལ་བཞིན་བསྲུངས། ། ཨོཾ་བཛྲ་ཨ་ཡུ་དྷ་རཀྵ་ཧཱུྃ་ཕཊ། སོགས་ནས་ཨ་ཡུ་དྷ་རཀྵའི་བར་བརྗོད།
སེམས་ཀྱིས་སྙིང་གའི་ཧཱུྃ་ལས་རྡོ་རྗེ། རལ་གྲི། འཁོར་ལོ། རྒྱ་གྲམ། དབྱུག་ཐོ་རྣམས་སྤྲོས་ནས་འོག་ཏུ་དེ་དག་གི་ས་གཞི། ལོགས་སུ་རྭ་བ། སྟེང་དུ་གུར་ལ་སོགས་པར་གྱུར་པར་བསམ་སྟེ། ལག་པ་གཉིས་རྡོ་རྗེ་ཁུ་ཚུར་རྒྱབ་སྦྱར་མཐེ་ཆུང་སྦྲེལ་མཐེ་བོས་སྲིན་མཛུབ་མནན། གུང་མཛུབ་གཉིས་གྱེན་དུ་སྦྲེང་བའི་ཕྱག་རྒྱ་གཡོན་དུ་བསྐོར་ཞིང་བགེགས་བསྐྲད། ཕྱག་རྒྱ་གཡས་སུ་བསྐོར་བས་རྭ་གུར་དུ་གྱུར་པར་བསམ་ལ།
……་རྡོ་རྗེ་ཉལ་མོ་ཁ་སྦྱར་བ་ལ་མཐེབ་མཛུབ་གཉིས་རྩེ་སྤྲད་པ་རིན་པོ་ཆེའི་རྣམ་པར་བྱས་པ་དང་། སྲིད་པའི་རྩེ་མོ་མན་ཆད་ནས། དམྱལ་བའི་ས་གཞི་ཡན་ཆོད་ཀྱི། ལོག་པར་བལྟ་བའི་དགྲ་དང་བགེགས། འདི་རུ་མ་འདུག་གཞན་དུ་དེངས། ཨོཾ་བཛྲ་རེ་ཛ་ཏིཥྛ་ཙཀྲ་རཀྵ་ཧཱུྃ་ཕཊ་ཅེས་པ་དང་། རྭ་བ་དེ་རྣམས་ལས་འཕྲོས་པའི་མེ་འོད་ཀྱི་བགེགས་ཐམས་ཅད་བསྲེགས་པར་བསམ་ཞིང་། ཐལ་མོ་རྒྱབ་སྦྱར་བའི་སོར་མོ་གཞན་བསྣོལ་མཐེ་བོང་རྩེ་སྤྲད་པ་དང་། ཕྱི་རོལ་ཀུན་ཏུ་འོད་འཕྲོས་པས། ། བདུད་དཔུང་ངེས་པར་བསྲེག་བྱེད་པ། །
ས་དང་མཁའ་ཀུན་ཁྱབ་པ་ཡིས། ། འབར་བ་མེ་ཡིས་ཕུང་པོར་གྱུར། ། ཨོཾ་བཛྲ་ཛྭ་ལ་ཨ་ན་ལ་ཧ་ན་ད་ཧ་པ་ཙ་མ་ཐ་བྷཉྫ་ར་ཎ་ཧཱུྃ་ཕཊ། སྔགས་ཚར་……གོང་གི་བཛྲ་ཨ་ཡུ་ཥ་རཀྵ་ཚར་གཉིས་བརྗོད་པའི་རྟིང་མ་ལ་ཕཊ་བཞག་པ། གཉིས་བརྗོད་བསྲུང་བའི་འཁོར་ལོ་ཤིན་ཏུ་བརྟན་ཞིང་གཟི་བརྗིད་དང་ལྡན་པར་གྱུར། ཞེས་པ་ནས། མེ་རིའི་སྔགས་ཀྱི་བར་མངོན་རྟོགས་རྒྱས་པ་བཞིན་ངག་ཏུ་བརྗོད་ཅིང་ལུས་ཀྱི་ཕྱག་རྒྱ། སེམས་ཀྱི་དམིགས་པ་གསལ་འདེབས་པ་སོགས་བྱ་སྟེ། མཚམས་བཅད་ཅིང་བསྲུང་འཁོར་བསྒོམ་པའོ། ། རང་གི་སྙིང་ག་ནས་འོད་ཟེར་འཕྲོས་པས།
མདུན་གྱི་ནམ་མཁར་བླ་མ་ཡི་དམ་དཀྱིལ་འཁོར་ལྷ་ཚོགས་དཔའ་བོ་མཁའ་འགྲོ་དམ་ཅན་བསྲུང་མའི་ཚོགས་དང་བསྲུང་འཁོར་གྱི་ནང་། མདུན་གྱི་ནམ་མཁར་བཛྲ་ས་མཱ་ཛཿ ན་མོ་གུ་རུ་……ན་མོ་གུ་རུ་བྷྱཿ ན་མོ་བཛྲ་ཀཱི་ལི་ཀཱི་ལ་ཡ་མཎྜ་ལ་ས་པ་རི་བཱ་རེ་བྷྱཿ དཀོན་མཆོག་གསུམ་ལ་བདག་སྐྱབས་མཆི། ། སྡིག་པ་ཐམས་ཅད་སོ་སོར་བཤགས། ། འགྲོ་བའི་དགེ་ལ་རྗེས་ཡི་རང་། ། སངས་རྒྱས་བྱང་ཆུབ་ཡིད་ཀྱི་བཟུང་། ། སོགས་ནས། དཀོན་མཆོག་གསུམ་ལ་བདག་སྐྱབས་མཆི། །
སོགས་ཤླཽ་ཀ་གཅིག་པོ་ཚར་གསུམ། མདུན་གྱི་ཚོགས་ཀྱི་ཞིང་དེ་དག་ཐམས་ཅད་ཛཿཧཱུྃ་བཾ་ཧོཿ རང་གི་སྙིང་ཁར་ཐིམ། ཡང་རང་གི་སྙིང་ག་ནས་འོད་འཕྲོས་པས་བདེ་བར་གཤེགས་པ་ཐམས་ཅད་ཀྱི་ཐུགས་རྗེ་དང་། བྱིན་རླབས་བསྡུས་ནས་བདག་དང་དཀྱིལ་འཁོར་གྱི་གནས་སུ་ཐིམ་པས། བྱིན་གྱིས་རླབས་པར་གྱུར། ཨ་ལ་ལ་ཧོཿ ཧཱུྃ་ཧཱུྃ་ཧཱུྃ། ཛཿཧཱུྃ་བཾ་ཧོ། ས་མ་ཡ་ཧོཿ
ས་མ་ཡ་སཏྭཾ། ཞེས་བརྗོད་དོ། ། དེའི་དུས་ཀྱི་དམིགས་པ་ནི། སྙིང་ག་ནས་འོད་འཕྲོས་པས་བླ་མ་ཡི་དམ་སངས་རྒྱས་ཐམས་ཅད་རྡོ་རྗེ་གཞོན་ནུ་ཡབ་ཡུམ་གྱི་རྣམ་པས་མདུན་གྱི་ནམ་མཁའ་གང་བར་བཞུགས་པ་ཐམས་ཅད་ཡབ་ཡུམ་མཉམ་པར་སྦྱར་བས་བྱང་ཆུབ་ཀྱི་སེམས་དཀར་དམར་འདྲེས་པ་འོད་ཀྱི་རྣམ་པ་ཅན་སྦྱོར་མཚམས་ནས་བྱུང་བས་རང་དང་གནས་ལ་ཐིམ་བྱིན་གྱིས་རླབས་པར་བསམ། རྫས་བྱིན་གྱིས་རླབས་པ་ནི། སྨན་རཀ་གཏོར་མ་རྣམས་མངོན་རྟོགས་རྒྱས་པ་ལྟར་བསྙེན་ཕུར་བྱིན་གྱིས་རླབས་པའི་བར་བྱའོ། ……ཨོཾ་བཛྲ་ཀྲོ་དྷ་ཨ་མྲྀ་ཏ་ཀུཎྜ་ལི་ཧཱུྃ། ཚིནྡྷ་ཚིནྡྷ་ཧཱུྃ་ཕཊ། རང་གི་ཐུགས་ཀ་ནས་རཾ་དམར་པོ་སྤྲོས་པའི་མེས་བདུད་རྩི་དང་གཏོར་མའི་གནོད་ལ་རེག་པས་མི་གཙང་བ་བསྲེགས། ཡཾ་སྤྲོས་པས་རླུང་གིས་གཏོར།
ཁཾ་སྤྲོས་པའི་ཆུས་བཀྲུས་ཏེ་དག་པར་བྱ། བྷྲུྃ་སྤྲོས་པས་བནྡྷ་འབར་བའི་སྣོད་ཆེན་པོར་གྱུར། ཨོཾ་སྤྲོས་པས་མཆོད་རྫས་རྣམས་འདོད་པའི་ཡོན་ཏན་བསམ་གྱི་མི་ཁྱབ་པས་གང་བར་གྱུར། ཨོཾ་སྭ་བྷཱ་ཝ་ཤུདྡྷ་སརྦ་དྷརྨཱ་སྭ་བྷཱ་ཝ་ཤུདྡྷོ྅ཧཾ། སྟོང་པར་གྱུར། སྟོང་པའི་ངང་ལས་ཡཾ་ལས་རླུང་། རཾ་ལས་མེའི་སྟེང་དུ་ཀཾ་ལས་མི་མགོའི་སྒྱིད་བུ་གསུམ་གྱི་སྟེང་དུ། ཨ་ལས་བྱུང་བའི་ཐོད་པ་ཡངས་པར། ཧཱུྃ་ཨོཾ་ཏྲཱཾ་ཧྲཱིཿ ཨ་ལས་ཤ་ལྔ་བདུད་རྩི་ལྔ་ཡེ་ཤེས་ལྔའི་ངོ་བོར་གྱུར།
རླུང་གཡོས། མེ་སྦར། རྫས་རྣམས་འོད་དུ་ཞུ་བའི་རླངས་པ། ཧཱུྃ་ཨོཾ་སྭཱ་ཨཱ་ཧཱ་ལས་ཕྱག་མཚན་ལྔར་གྱུར། ཧཱུྃ་བཛྲ་ཏྲཀ ཨོཾ་ཛི་ན་ཛིཀ སྭཱ་རཏྣ་དྷྲིཀ ཨཱ་ཨ་རོ་ལིཀ ཧཱ་པྲཉྫཱ་དྷྲཱྀཀ ཅེས་བརྗོད་པས་ཧེ་རུ་ཀ་ཡབ་ཡུམ་བཅུར་གྱུར།
ས་མ་ཡ་སཏྭཾ། ཅེས་བརྗོད་པས་སྦྱོར་བའི་མེས་འོད་དུ་ཞུ། ཨོཾ་ཨཱཿཧཱུྃ་དུ་གྱུར། དེ་ལས་འོད་འཕྲོས་པས། འཇིག་རྟེན་དང་འཇིག་རྟེན་ལས་འདས་པའི་བདུད་རྩི་བཀུག་ནས་བསྟིམ། འོག་གི་བདུད་རྩི་དང་འདྲེས་པས་ཁ་དོག་དྲི་རོ་ནུས་མཐུ་ཕུན་སུམ་ཚོགས་པར་གྱུར་པར་བསམ་ཞིང་། ཨོཾ་ཨཱཿཧཱུྃ་སརྦ་པཉྩ་ཨ་མྲྀ་ཏ་ཧཱུྃ་ཧྲཱིཿཐ། ཅེས་བརྒྱ་རྩ་བརྒྱད་དང་། ཨོཾ་ཨཱཿཧཱུྃ་ཏེ་ཛོ་བ་ལིནྟ་བ་ལ་བཱ་ཏེ་གུ་ཧྱ་སིདྡྷི་ས་མ་ཡ་ཧཱུྃ་ཧྲཱིཿཐ། ཅེས་བདུན་གྱི་བྱིན་གྱིས་རླབས།
རཀྟའི་སྣོད་ཨ་ལས་ཐོད་པ་ཡངས་པར་ར་ལས་དགྲ་བགེགས་བསྒྲལ་བའི་ཁྲག་ལས་བྱུང་བའི་བདུད་རྩིར་གྱུར་བྱིན་གྱིས་རླབས་ལ། མ་སུརྻཱ་མཎྜ་ལ་ར་སྥ་ར་ཎ་ཕཊ། སཾ་ཧ་ར་ཎ་ཧཱུྃ། འདི་མན་ཚར་བདུན། ……ཨོཾ་ཨཱཿཧཱུྃ་མཧཱ་རཀྟ་ཛྭ་ལ་མཎྜ་ལ་ཧཱུྃ་ཧྲཱིཿཐ། ཅེས་པས་བྱིན་གྱིས་རླབས་སོ། ། ཡང་ཧཱུྃ་ཕ་ར་ཎ་ཕཊ། སཾ་ཧ་ར་ཎ་ཧཱུྃ། བཛྲ་ཀི་ལི་ཀི་ལ་ཡ་ཞེས་བརྗོད་པས། ཕུར་པ་རྡོ་རྗེ་གཞོན་ནུའི་ལུས་ལ་ཁྲོ་བོ་བཅུས་བརྒྱན་པར་གྱུར་བསྒོམ་པ་ལ།
ཨོཾ་བཛྲ་ཀི་ལི་ཀཱི་ལི་ཡ་སརྦ་བིགྷྣཱན་བནྡྷ་ཧཱུྃ་ཕཊ། དངོས་གཞི་ནི། དང་པོ་རང་གི་སེམས་མ་བཅོས་པ་སྟོང་པ་ཉིད་སྤྲོས་པ་དང་བྲལ་བ་ཆོས་ཐམས་ཅད་ཀྱི་རང་བཞིན་དེ་བཞིན་ཉིད་ཀྱི་ཏིང་ངེ་འཛིན་དང་། སྟོང་པ་ཉིད་དེས་འཁོར་འདས་ཀྱི་ཆོས་ཐམས་ཅད་ལ་ཁྱབ་ཅིང་། དེ་ལྟར་མ་རྟོགས་པ་རྣམས་ལ་རབ་ཏུ་བརྩེ་བའི་སྙིང་རྗེ་བསྒོམ་པ་ཀུན་ཏུ་སྣང་བའི་ཏིང་ངེ་འཛིན་དང་། ཐབས་ཤེས་རབ་གཉིས་མེད་རང་རིག་གསལ་ལ་མ་འགགས་པ་དེ་ཡི་གེ་ཧཱུྃ་སྔོན་པོ་གཅིག་ཏུ་གྱུར་པ་རྟེན་དང་བརྟེན་པར་བཅས་པའི་དཀྱིལ་འཁོར་བསྐྱེད་པའི་རྒྱུའི་ཏིང་ངེ་འཛིན་ཏེ། ཨོཾ་མཧཱ་……ཨོཾ་མ་ཧཱ་ཤུ་ནྱ་ཏཱ་གོང་བཞིན། ཨོཾ་དྷརྨ་དྷ་ཏུ་བཛྲ་སྭ་བྷ་ཝཱ་ཨཱཏྨ་ཀོ྅ཧཾ། རྡོ་རྗེ་ཁྲོ་བོ་ཞེས་སྡང་གཅོད། ། མཚོན་ཆེན་སྔོན་པོ་ཆེར་འབར་མ། །
ནམ་མཁའི་དཀྱིལ་དུ་ཐིག་ལེ་ཤར། ། སྲོག་གི་སྒོ་རུ་ཤར་བ་དང་། ། སྙིང་གི་དཀྱིལ་དུ་བསྒོམ་པར་བྱ། ། ཧཱུྃ་རཾ་ཡཾ་ཁཾ་སྥ་ར་ཎ་ཕཊ། ཧཱུྃ་ལས་རཾ་ཆད་སྣོད་བཅུད་ཀྱི་འཇིག་རྟེན་བསྲེགས། ཡཾ་སྤྲོས་པས་རླུང་གིས་གཏོར། ཁཾ་སྤྲོས་པས་ཆུས་བཀྲུས་སྐྱོན་ཐམས་ཅད་དག་པར་བྱས། ཤུ་ནྱ་ཏ་ནས་སྐྱོན་ཐམས་ཅད་དག་པར་བྱས། ཞེས་པའི་བར་དང་། ཨེ།
ཡཾ། བཾ། རཾ། ལཾ། རཾ། ཀཾ ཨེ། སྥ་ར་ཎ་ཕཊ། ཧཱུྃ་ལས་ཡི་གེ་དེ་དག་སྤྲོས་པས་རྟེན་གྱི་དཀྱིལ་འཁོར་དུ་གྱུར། ཨེ་ལས་མཁའ་དབྱིངས་སོགས་ནས།
དབུས་སུ་……ཨེ་ལས་མཁའ་དབྱིངས་དག་པ་ནམ་མཁའི་དཀྱིལ། ། ཡཾ་ལས་རླུང་ཆེན་རྒྱ་གྲམ་སྲ་ཞིང་བརྟན། ། དེ་སྟེང་བཾ་ལས་བྱུང་བའི་ཆུ་དཀྱིལ་དཀར། ། རཾ་ལས་མེ་བྱུང་བསྐྱོད་པ་དེ་ཡི་བྱེད། ། ལཾ་ལས་ས་ཡི་དཀྱིལ་འཁོར་བརྟན་པར་གྱུར། ། དེ་སྟེང་རཀྟའི་རྒྱ་མཚོའི་རྦ་རླབས་འཁྲུག། ཀེང་རུས་རི་རབ་བརྩེགས་པའི་སྟེང་། ། གྲུ་གསུམ་མཐིང་ནག་མུ་ཁྱུད་རྡོ་རྗེས་སྤྲས། ། ཞེས་པ་ནས་གཙོ་བོ་ཡབ་ཡུམ་བསྐྱེད་ཅིང་ཡེ་ཤེས་པ་དགུག་གཞུག་གི་བར་མངོན་རྟོགས་བསྡུས་པ་ལྟར་བྱ། ……ཛཿཔ་པདྨ་མཎྜ་ལ།
མ་སཱུརྻ་མཎྜ་ལ། ཨ་ཙནྟྲ་མཎྜ་ལ། མ་ཧཱ་དེ་བཱ་ཛཿ ཨུ་མ་དེ་ཝཱི་ཛཿ པདྨ་ཉི་མ་དབང་ཕྱུག་ཕོ་མོ་བསྣོལ་བའི་གདན་གྱི་སྟེང་དུ། རྒྱུའི་ཏིང་ངེ་འཛིན་ཧཱུྃ་དེ་བབ་པ་ལས་འོད་འཕྲོས། དོན་གཉིས་བྱས། ཚུར་བསྡུས་ཏེ་འོད་དུ་ཞུ་བ། རང་རྡོ་རྗེ་གཞོན་ནུའི་སྐུར་གྱུར་པ་ནི། ཧཱུྃ་སྥ་ར་ཎ་ཕཊ།
སཾ་ཧ་ར་ཎ་ཧཱུྃ་ཕཊ། ཨོཾ་བཛྲ་ཀཱི་ལི་ཀཱི་ལ་ཡ་སརྦ་བིགྷྣཱན་བནྡྷ་ཧཱུྃ་ཕཊ། ཧཱུྃ་གདན་སྟེང་བདག་ཉིད་ཁྲོ་བོའི་རྒྱལ། ། བཅོམ་ལྡན་འདས་རྡོ་རྗེ་གཞོན་ནུའི་སྐུ། ། མཐིང་ནག་ཞལ་གསུམ་ཕྱག་དྲུག་པ། ། གཡས་དཀར་གཡོན་དམར་དབུས་མཐིང་ཞལ། ། རྡོ་རྗེ་རྩེ་དགུ་རྩེ་ལྔ་དང་། ། མེ་དཔུང་འབར་བ་རྩེ་གསུམ་བསྣམས། ། གཡས་གཡོན་གཉིས་གཉིས་ཕྱག་གི་བསྣམས། ། མཐའ་གཉིས་ཕུར་འདྲིལ་སྐུ་ཆེ་རགས། །
མཆེ་གཙིགས་སྤྱན་གསུམ་ཟླུམ་ཞིང་དམར། ། རལ་པ་ཁམས་པ་གྱེན་དུ་བརྫེས། ། གླང་ལྤགས་ཞིང་ཆེན་གཡང་གཞི་གསོལ། ། སྟག་གི་པགས་པའི་འོག་ལྤགས་ཅན། ། དཀར་དམར་ལྗང་ནག་སྦྲུལ་རྒྱན་གྱིས། ། དབུ་རྒྱན་སེ་རལ་སྐེད་ཆིངས་དང་། ། ཕྱག་དང་ཞབས་གཉིས་རྣམ་པར་སྤྲས། ། ཐོད་སྐམ་ལྔ་ཡི་དབུ་ལ་བརྒྱན། ། རློན་པ་ལྔ་བཅུའི་དོ་ཤལ་ཅན། ། རཀྟ་ཞག་དང་ཐལ་ཆེན་གྱིས། །
ཐིག་ལེ་ཟོ་རིས་ཚོམ་བུར་བྱས། ། སྣ་ཚོགས་རིན་ཆེན་རྒྱན་གྱིས་སྤྲས། ། ཞབས་བཞི་གཡས་བསྐུམ་གཡོན་བརྐྱངས་ནས། ། དབང་ཕྱུག་ཁ་ཕུབ་མགོ་བོ་དང་། ། ཨུ་མའི་ནུ་མ་རབ་བརྫིས་ཤིང་། ། ཡེ་ཤེས་མེ་དཔུང་དབུས་ན་བཞུགས། ། རང་གི་ཕུང་པོ་ཁམས་དང་སྐྱེ་མཆེད། ། སྐྲ་ཉི་ཁྲི་ཆིག་སྟོང་། བ་སྤུ་བྱེ་བ་ཕྲག་ཕྱེད་བཞི་ལ་སོགས་པ་ཐམས་ཅད་ཀྱང་རྡོ་རྗེ་གཞོན་ནུ་རང་དང་འདྲ་བ་གོ་མཚམས་མེད་པས་བལྟམས་པར་གྱུར། སྙིང་རྗེས་བསྒྲལ་བའི་དམ་ཚིག་ནི། །
བཅད་ཅིང་མནན་པ་ཉིད་མིན་ཏེ། ། ཕུང་པོ་རྡོ་རྗེའི་བདག་ཉིད་དེ། ། རྣམ་པར་ཤེས་པ་རྡོ་རྗེར་བསྒོམ། ། བྷྲཱུྃ་བི་མཱ་ན་མ་སཱུརྻ་ཧཱུྃ་ཛྙཱ་ན་སཏྭ་ཀྲྀཥྞ་ཤུ་ཀ་པཉྩ་བཛྲ་ཧཱུྃ། ཨོཾ་བཛྲ་ཀཱི་ལི་ཀཱི་ལ་ཡ་སརྦ་བིགྷྣཱན་བནྡྷ་ཧཱུྃ་ཕཊ། ཨོཾ་དིཔྟ་ཙཀྲ་ཧ་ན་ཧ་ན་ཧཱུྃ་ཕཊ། ཡུམ་ཆེན་འཁོར་ལོ་རྒྱས་འདེབས་སྔོ། ། ཞལ་གཅིག་ཕྱག་གཉིས་གཡས་འཁོར་ལོ། ། གཡོན་པས་ཐོད་ཁྲག་ཡབ་ལ་སྟོབ། ། གཟིག་གི་པགས་པའི་ཤམ་ཐབས་ཅན། །
རུས་པའི་རྒྱན་ལྔས་སྐུ་ལ་བརྒྱན། ། ཐོད་སྐམ་ལྔ་ཡིས་དབུ་ལ་བརྒྱན། ། སྐམ་པོ་ལྔ་བཅུའི་དོ་ཤལ་བྱས། ། སྦྲུལ་དང་རིན་ཆེན་རྒྱན་གྱི་བརྒྱན། ། རཀྟ་ཞག་དང་ཐལ་ཆེན་གྱིས། ། ཐིག་ལེ་ཟོ་རིས་ཚོམ་བུར་བྱས། ། ཞབས་གཉིས་གཡས་གཡོན་བརྐྱངས་བསྐུམ་གྱིས། ། ཡབ་ཀྱི་གཡོན་ནས་འཁྱུད་པས་བཞུགས། ། རྡོ་རྗེ་གཞོན་ནུའི་རིགས་འཛིན་རྣམས། ། འཁོར་བ་རྡོ་རྗེར་སྒྲུབ་པར་མཛོད། །
ཨོཾ་སྥ་ར་ཎ་ཕཊ། སཾ་ཧ་ར་ཎི་ཧཱུྃ། འཁོར་བ་རྡོ་རྗེ་ཕུར་པའི་ལྷ། ། ཡེ་ཤེས་ཁྲོ་བོ་གྲུབ་པར་མཛོད། ། ཨོཾ་བཛྲ་ཀཱི་ལི་ཀཱི་ལ་ཡ། སརྦ་ཏ་ཐཱ་ག་ཏ་ས་པ་རི་བཱ་ར་ས་མཱ་ཛཿ ཨོཾ་བཛྲ་ཡཀྵི་ཎི་ཧཱུྃ་ཛཿ ཨོཾ་བཛྲ་བྷཻ་ར་བེ་ཧཱུྃ་ཧཱུྃ། ཨོཾ་བཛྲ་ཨ་མྲྀ་ཏ་ཧཱུྃ་བཾ། ཨོཾ་བཛྲ་མཱ་ར་ཎི་ཧཱུྃ་ཧོཿ
སྐུ་གསུང་ཐུགས་བྱིན་གྱིས་རླབས་པའི་སྐབས་སུ། དཔྲལ་བ། མགྲིན་པ། སྙིང་ཁར་ཨོཾ་ཨཱཿཧཱུྃ་བསམ་ནས། དེ་དག་ལས་འོད་འཕྲོས་པས་སངས་རྒྱས་ཐམས་ཅད་སྐུ་གསུང་ཐུགས་རྡོ་རྗེའི་འབྲུ་གསུམ་གྱི་རྣམ་པར་སྤྱན་དྲངས་ནས་རང་གི་གནས་གསུམ་དུ་ཐིམ་པས་ལུས་ངག་ཡིད་རྡོ་རྗེ་གསུམ་དུ་གྱུར་པར་བསམས་ལ། སངས་རྒྱས་ཀུན་གྱིས་ཡེ་ཤེས་སྐུ། ། རྡོ་རྗེ་དེ་ཉིད་རང་བཞིན་ལས། ། ཆོས་ཀྱི་དབྱིངས་ཀྱི་ངོ་བོ་ཉིད། ། འབར་བའི་ཁྲོ་བོ་མི་བཟད་པ། ། སྐུ་ཡི་གཏེར་དུ་བདག་བསྐྱེད་ཅིག །
ཨོཾ་སརྦ་ཏ་ཐཱ་ག་ཏ་ཀ་ཡ་བཛྲ་སྭ་བྷཱ་ཝ་ཨཏྨ་ཀོ྅ཧཾ། སངས་རྒྱས་ཀུན་གྱི་ཡེ་ཤེས་གསུང་། རྡོ་རྗེ༞ ཆོས་ཀྱི༞ འབར་བའི་ཁྲོ་བོའི༞ གསུང་གི་གཏེར་དུ༞ ཨོཾ་སརྦ་ཏ་ཐཱ་ག་ཏ་ཝཀ་བཛྲ་སྭ་བྷཱ་ཝ་ཨཏྨ་ཀོ྅ཧཾ། སངས་རྒྱས་ཀུན་གྱི་ཡེ་ཤེས་ཐུགས། ། རྡོ་རྗེ༞ ཆོས་ཀྱི༞ འབར་བའི༞ ཐུགས་ཀྱི་གཏེར་དུ་བདག་བསྐྱེད་ཅིག ། ཨོཾ་སརྦ་ཏ་ཐཱ་ག་ཏ་ཙིཏྟ་བཛྲ་སྭ་བྷཱ་ཝ་ཨཏྨ་ཀོ྅ཧཾ། ཡང་ཐུགས་ཀ་ནས་འོད་འཕྲོས་པས་ཁྲོ་བོ་རིགས་ལྔ་དཔག་ཏུ་མེད་པ་སྤྱན་དྲངས་ཏེ། དབང་བསྐུར་བར་གསོལ་བ་གདབ་པར་བསམ་ཞིང་། ། ཐབས་ཀྱི་སྤྱོད་པས་སེམས་ཅན་དོན། ། བྱམས་དང་སྙིང་རྗེས་གང་འདུལ་བ། །
སངས་རྒྱས་འཕྲིན་ལས་རྫོགས་པར་མཛོད། ། དབང་དང་བྱིན་རླབས་འདིར་སྩོལ་ཞིག ། ཅེས་བརྗོད། དེ་ནས་ཡེ་ཤེས་ཀྱི་ཆུས་དབང་བསྐུར་བས་ལུས་ཐམས་ཅད་གང་དྲི་མ་ཐམས་ཅད་དག ཆུ་ལྷག་མ་ཡར་ལུད་པ་ལས། སྤྱི་བོར་ཧེ་རུ་ཀ་རིགས་ལྔ་ཡབ་ཡུམ་གྱི་དབང་བསྐུར་བར་བསམ་ཞིང་། ཨོཾ་བཛྲ་ཤྲཱི་རེ་ཧེ་རུ་ཀ་བཛྲ་ཀྲོ་དྷི་ཤྭ་རི་ཧཱུྃ། ཨོཾ་བུདྡྷ་ཤྲཱི་ཧེ་རུ་ཀ་བུདྡྷ་ཀྲོ་དྷི་ཤྭ་རི་ཨོཾ། ཨོཾ་རཏྣ་ཤྲཱི་ཧེ་རུ་ཀ་རཏྣ་ཀྲོ་དྷི་ཤྭ་རི་ཏྲཱཾ། ཨོཾ་པདྨ་ཤྲཱི་ཧེ་རུ་ཀ་པདྨ་ཀྲོ་དྷི་ཤྭ་རི་ཧྲཱིཿ
ཨོཾ་ཀརྨ་ཤྲཱི་ཧེ་རུ་ཀ་ཀརྨ་ཀྲོ་དྷ་ཤྭ་རི་ཨཱ། …… སངས་རྒྱས་ཀུན་གྱི་ཡེ་ཤེས་སྐུ། ། སོགས་སྒྲུབ་ཐབས་རྒྱས་པ་བཞིན་བྱ། དབང་བསྐུར་ཞིང་རིགས་བདག་གི་རྒྱས་གདབ་པའང་བྱའོ། ། ཕུར་པ་རྫས་ཀྱི་དཀྱིལ་འཁོར་ནི། ཨེ་སྥ་ར་ཎ་ཕཊ། ཞེས་བརྗོད་ཕུར་གདན་ཨེ་ལས་གྲུ་གསུམ་མཐིང་ནག་འབར་བས་བསྐྱེད། སརྦ་ཤ་ཏྲུཾ་……བིགྷྣཱན་ཛཿཧཱུྃ་བཾ་ཧོཿ སོགས་བརྗོད་དུས་གྲུ་གསུམ་གྱི་དབུས་སུ་དགྲ་བགེགས་ཐམས་ཅད་བཀུག་པར་བསམ། ཨོཾ་བཛྲ་ཀྲོ་ཏ་……ཀུཎྜ་ལི་ཧཱུྃ།
ཚིནྡྷ་ཚིནྡྷ་ཧཱུྃ་ཕཊ། ཨོཾ་བཛྲ་ཀཱི་ལི་ཀཱི་ལ་སརྦ་བིགྷྣན་རཀྵཿ ཨ་མྲྀ་ཏ་སོགས་བརྗོད་པའི་ཚེ། མདུན་གྱི་ཕུར་པ་ལ་གུ་གུལ་གྱིས་བདུག་ཅིང་། ཡུངས་ཀར་གྱིས་བྲབ། རང་གི་སྙིང་གའི་ཧཱུྃ་ལས་ཧཱུྃ་གཅིག་ཆད་པ་མདུན་དུ་སྲས་མཆོག ཞལ་གསུམ་ཕྱག་དྲུག་ཞབས་བཞི་དང་ལྡན་པའི་སྐུར་བསམ་ལ། སྐྱེ་མེད་རྣམ་དག་……སྐྱེ་མེད་རྣམ་དག་ཆོས་ཀྱི་དབྱིངས་ཉིད་ལས། ། སྐྱེ་བའི་ཆོས་འཕྲུལ་འཇིགས་པའི་སྐུར་སྟོན་པ། ། ཕྱོགས་བཅུའི་རྒྱལ་བ་ཡབ་ཡུམ་མ་ལུས་ཀུན། །
སངས་རྒྱས་འདུས་པའི་སྲས་མཆོག་ཀཱི་ལ་ཡ། ། སྲིད་པ་རྡོ་རྗེ་ཕུར་བུ་བསྒྲུབ་པའི་ཕྱིར། ། བཞེངས་ཤིག་བཞེངས་ཤིག་ཆོས་ཀྱི་དབྱིངས་ནས་བཞེངས། ། ཞེས་པས་ཆོས་སྐུ་ལས་ལོངས་སྐུ་ཧེ་རུ་ཀར་བཞེངས་པར་བསྐུལ་བ། མཁའ་ནས་ལོངས་སྐུ་ཡབ་ཡུམ་སྤྲུལ་པར་བསམ་སྟེ། ཕྱག་མཚན་གཙོ་བོ་དང་འདྲའོ། ། དེ་ནས་ལོངས་སྐུ་ལས། སྤྲུལ་སྐུ་སྲས་མཆོག་སྤྲུལ་པར་གསོལ་བ་གདབ་པའི་ཕྱིར། ཧཱུྃ་དབུས་ཀྱི་མཐིང་ནག་གྲུ་གསུམ་དཀྱིལ་འཁོར་ནས། ། རྡོ་རྗེ་འདུས་པའི་སྲས་མཆོག་ཀཱི་ལ་ཡ། །
ཞེ་སྡང་བདུད་འདུལ་ཁྲོ་རྒྱལ་དབྱིངས་ནས་བཞེངས། ། སྲིད་པ་རྡོ་རྗེ་ཕུར་པ་བསྒྲུབ་པའི་ཕྱིར། ། མཐིང་ནག་གྲུ་གསུམ་འབར་བའི་གནས་འདིར་གཤེགས། ། སོགས་ནས། མཐིང་ནག་གྲུ་གསུམ་འབར་བའི་གནས་འདིར་གཤེགས། ། བཛྲ་ཀཱི་ལི་ཀཱི་ལ་ཡ་ཛཿཞེས་པའི་བར་བརྗོད་པས་སྲས་མཆོག་སྨད་ཕུར་བུ་དབལ་གྱི་རྣམ་པ་ལ། སྟོད་ཞལ་གསུམ་ཕྱག་དྲུག་པར་བསམ་སྟེ། ཨོཾ་བཛྲ་ཀཱི་ལི་ཀཱི་ལ་ཡ་……སརྦ་བིགྷྣཱན་བྷནྡྷ་ཧཱུྃ་ཕཊ། ཅེས་པས་ལོངས་སྐུ་ལས། སྤྲུལ་སྐུ་སྲས་མཆོག་སྐུ་སྟོད་ཁྲོ་བོ་ཞལ་གསུམ་ཕྱག་དྲུག་སྨད་ཕུར་བུའི་རྣམ་པ་ཅན་དུ་བསམ།
དེའི་སྤྱི་བོར་ཨོཾ། སྐེད་པར་ཧྲཱིཿ རྩེ་མོར་ཕཊ། ཅེས་པས་སྐུ་གསུང་ཐུགས་བྱིན་གྱིས་རླབས། བཛྲ་ས་མཱ་ཛཿ ཡེ་ཤེས་པ་སྤྱན་དྲངས། ས་མ་ཡ་ཧོཿ ས་མ་ཡ་སཏྭཾ ཛཿཧཱུྃ་བཾ་ཧོཿ ཡེ་ཤེས་པ་བསྟིམ། ཨོཾ་ཤྲཱི་བཛྲ་ཧེ་རུ་ཀ་བཛྲ་ཀྲོ་དྷི་ཤྭ་རི་ཧཱུྃ་སོགས་ལྔས་གོང་བཞིན་དབང་བསྐུར།
མ་སུརྻ་མཎྜ་ལ། ཨ་ཙཎྜ་མཎྜ་ལ། ཧཱུྃ་ཨཱཿ ཨོཾ་ཧཱུྃ། སྭ། ཨཱ། ཧཱ། སཾ། མཾ། ལཾ།
པཾ། ཏཾ། ས་མ་ཡ་སཏྭཾ། བཛྲ་ཨཉྫ་ལི་ཧཱུྃ། བཛྲ་བནྡྷ། བཛྲ་ཨཉྫ་ལི་ཛཿ སོགས་ནས། ཕུར་པ་ཆུ་སྲིན་རྣམ་གྲོལ་གྱི་ཕྱག་རྒྱས་བཟུང་ནས། དཱིཔྟ་ཙཀྲ་ཕུར་པའི་ལྷ། ……མཐིང་ནག་གཅེར་བུ་རལ་པ་ཅན། །
སྐུ་སྟོད་ཁྲོ་བོ་ཆེན་པོ་ལ། ། ཞལ་གསུམ་ཕྱག་ཀྱང་དྲུག་པ་སྟེ། ། དབུ་ལ་རིགས་ལྔའི་སངས་རྒྱས་རྫོགས། ལྟེ་བ་མན་ཆད་སྐུ་ཡི་ཆ། ། ཨུཏྤལ་སྔོན་པོའི་འདབ་འདྲ་བ། ། འབར་བའི་ཕྲེང་བ་འཁྲིག་པའི་འོད། ། ལྕགས་ཀྱི་ཕུར་བུ་ཟུར་གསུམ་པ། ། དྲག་པོར་གྱུར་པའི་ཕུར་པ་སྟེ། ། བཏབ་ན་ལྷ་ཡང་བརླག་པར་འགྱུར། ། གནོད་བྱེད་བགེགས་ལ་སྨོས་ཅི་དགོས། །
ཞེས་པ་ནས། ། དབུ་ལ་རིགས་ལྔའི་སངས་རྒྱས་རྫོགས། ། ཞེས་པའི་བར་དང་། ལྟེ་བ་མན་ཆད་སོགས་ལ་ཕུར་བུ་སྒྲིལ་ནས། ཨོཾ་བཛྲ་ཀཱི་ལི་ཀཱི་ལ་སརྦ་བིགྷྣཱན་བྷནྡྷ་ཧཱུྃ་ཕཊ། བཛྲ་ཨ་བྷི་ཥིཉྩ། ……སྤྱི་གཙུག ཨོཾ་དིཔྟ་ཙཀྲ་ཀཱི་ལི་ཀཱི་ལ་སརྦ་བིགྷྣཱན་བནྡྷ་ཧཱུྃ་ཕཊ། ཙཀྲ་ཨ་བྷི་ཥིཉྩ། ……དཔྲལ་བ།
ཨོཾ་དཱིཔྟ་རཏྣ་ཀཱི་ལི་ཀཱི་ལ་ཡ་སརྦ་བིགྷྣཱན་བནྡྷ་ཧཱུྃ་ཕཊ། རཏྣ་ཨ་བྷི་ཥིཉྩ། ……རྣ་ལྟག་གཡས། ཨོཾ་དཱིཔྟ་པདྨ་ཀཱི་ལི་ཀཱི་ལ་ཡ་སརྦ་བིགྷྣཱན་བནྡྷ་ཧཱུྃ་ཕཊ། པདྨ་ཨ་བྷི་ཥིཉྩ། ……ལྟག་པ། ཨོཾ་དཱིཔྟ་ཀརྨ་ཀཱི་ལི་ཀཱི་ལ་ཡ་རྦ་བིགྷྣཱན་བནྡྷ་ཧཱུྃ་ཕཊ། ཀརྨ་ཨ་བྷི་ཥིཉྩ། ……རྣ་ལྟག་གཡོན། ཨོཾ་སརྦ་ཏཐཱ་ག་ཏ་ཀཱ་ཡ་ཨ་བྷི་ཥིཉྩ་ཨོཾ།
……དཔྲལ་བ། ཨོཾ་སརྦ་ཏ་ཐཱ་ག་ཏ་ཝཱ་ཀ་ཨ་བྷི་ཥི་ཉྩ་ཨཱཿ……མགྲིན་པ། ཨོཾ་སརྦ་ཏ་ཐཱ་ག་ཏ་ཙིཏྟ་ཨ་བྷི་ཥིཉྩ་ཧཱུྃ་སྙིང་ཁ། ……སྔགས་རྣམས་བརྗོད་དུས་ཕུར་མགོ་སྤྱི་གཙུག དཔྲལ་བ། རྣ་ལྟག་གཡས། ལྟག་པ། རྣ་ལྟག་གཡོན་དང་། ཀཱ་ཡ་སོགས་བརྗོད་དུས་དཔྲལ་མགྲིན་སྙིང་གར་རེག་པས་ཁྲོ་བོ་ཁྲོ་མོ་ཐམས་ཅད་ཀྱི་ཕྲིན་ལས་བདག་ལ་འདུས་པར་བསམ་མོ། ། དེ་ནས་རང་གི་སྙིང་ག་ནས་འོད་འཕྲོས་པས་རྡོ་རྗེ་གཞོན་ནུ་ལྷ་ལྔ་བཅུ་རྩ་གཅིག་གི་དཀྱིལ་འཁོར་ལ་དམ་ཅན་བསྲུང་མའི་ཚོགས་ཀྱི་བསྐོར་བ་མདུན་གྱི་ནམ་མཁར་……བཛྲ་ས་མཱ་ཛཿབྱོན་པར་བསམ་ཞིང་།
བཅོམ་ལྡན་འདས་རྡོ་རྗེ་གཞོན་ནུ་ཡབ་ཡུམ་དང་། ། སྤྲུལ་པ་ཡང་སྤྲུལ་བཀའ་སྟོད་བསྲུང་མའི་ཚོགས། ། གློག་ལྟར་མྱུར་བའི་ཐུགས་རྗེས་འདིར་གཤེགས་ནས། ། ཀཱི་ལ་ཡ་ཡི་དངོས་གྲུབ་རྩལ་དུ་གསོལ། ། ཨོཾ་བཛྲ་ཀཱི་ལི་ཀཱི་ལ་ཡ་ས་པ་རི་ཝཱ་ར་ས་མཱ་ཛཿ ཛཿཧཱུྃ་བཾ་ཧོཿ ཞེས་དང་། ཞབས་བསིལ་གདན་དབུལ་སྒྲུབ་ཐབས་རྒྱས་པ་བཞིན་བྱས་……ཡང་དག་དོན་དུ་དག་མོད་ཀྱང་། ། འགྲོ་བ་ཀུན་གྱི་དོན་སླད་དུ། ། ཕྱག་དང་ཞབས་ནི་བསིལ་ནས་ཀྱང་། །
རྡོ་རྗེའི་གདན་ལ་བཞུགས་སུ་གསོལ། ། ཨོཾ་ཤྲཱི་ཧེ་རུ་ཀ་ས་པ་རི་ཝཱ་ར་ཧསྟ་པུ་ཙ་པཱ་ཏྱཾ་སྲི་ཏཱིཙྪ་བཛྲ་ཨཱ་ས་ན་ཏིཥྛནྟུ། ཅེས་པའངཞབས་བསིལ་གདན་དབུལ། ། བདེ་བར་གཤེགས་སོ་ཁྲོ་རྒྱལ་གཙོ། ། རྒྱལ་བ་རྒྱ་མཚོ་ཡེ་ཤེས་ཀྱི། ། སྲིད་པའི་རྒྱ་མཚོ་མཐའ་ཡས་ཀུན། ། ཀུན་བཟང་མཆོད་སྤྲིན་མཆོག་ཏུ་རོལ། ། ན་མཱཿསརྦ་ཏ་ཐཱ་ག་ཏ་བྷྱོ་བི་ཤྭ་མུ་ཁེ་བྷྱཿ སརྦ་ཐ་ཁཾ་ཨུཏྒ་ཏེ་སྥ་ར་ཎ་ཨི་མཾ་ག་ག་ན་ཁཾ་སྭཱཧཱ། ཅེས་མཆོད་པ་ཐམས་ཅད་ཀྱིས་མཆོད།
རྗེས་སྒེག་འཕྲེང་……སྒེག་འཕྲེང་གླུ་གར་བདུག་པ་མེ་ཏོག་མ། ། མར་མེ་དྲི་མ་ཉེར་སྤྱོད་རོལ་མོའི་སྒྲ། ། ཕྱོགས་བཅུའི་འཇིག་རྟེན་ནམ་མཁའི་ཁམས་བསྐང་ནས། ། བླ་མ་དཀྱིལ་འཁོར་དམ་ཅན་བསྲུང་མ་ལ། ། རྣམ་དག་བློ་ཡི་མོས་བློས་བདག་འབུལ་ན། ། བཞེས་ཤིག་ཀཱི་ལ་ཡ་ཡི་དངོས་གྲུབ་རྩོལ། ། བཛྲ་ལཱ་སྱེ་ཧཱུྃ། བཛྲ་མཱ་ལེ་ཏྲཾ། བཛྲ་གིརྟི་ཧྲཱིཿ བཛྲ་ནཱིརྟི་ཨཱཿ
བཛྲ་དྷུ་པེ་ཧཱུྃ། བཛྲ་པུཥྤེ་ཏྲཱཾ། བཛྲ་ཨཱ་ལོ་ཀེ་ཧྲཱིཿ བཛྲ་གནྡྷེ་ཨཿ ཨོཾ་བཛྲ་པུཥྤེ་ཨཱ། ཨོཾ་བཛྲ་དྷཱུ་པེ་ཨཱ་ཧཱུྃ། ཨོཾ་བཛྲ་ཨ་ལོ་ཀེ་ཨཱཿཧཱུྃ། ཨོཾ་བཛྲ་གནྡྷེ་ཨཱཿཧཱུྃ། ཨོཾ་བཛྲ་ནེ་ཝི་དྱེ་ཨཱཿཧཱུྃ། ཨོཾ་བཛྲ་ཤབྟ་ཨཱ་ཧཱུྃ།
སོགས་ཀྱི་ཕྱི་མཆོད། ནང་མཆོད་རང་བྱུང་གདོད་ནས་དག་པ་ཡི། ། རྩ་བརྒྱད་སྟོང་ལ་སྦྱར་བ་ཡི། ། རིགས་ལྔ་དམ་ཚིག་ལྔ་ཡི་དངོས། ། ཡེ་ཤེས་ལྔ་རྫོགས་གྲུབ་པའི་རྫས། ། རྒྱུད་ལྔ་སེམས་ཅན་ཀུན་སྒྲོལ་ཕྱིར། ། དུག་ལྔ་སེལ་བའི་བདུད་རྩི་འདི། ། ཇི་སྙེད་སངས་རྒྱས་ཐམས་ཅད་དང་། ། བྱང་ཆུབ་སེམས་དཔའི་ཚོགས་ཆེན་པོ། ། ཐུགས་དམ་དབྱིངས་ཉིད་བསྐུལ་བའི་ཕྱིར། །
ཕྱོགས་བཅུའི་སངས་རྒྱས་སྲས་བཅས་དང་། ། སྐུ་གསུང་ཐུགས་ཀྱི་ངང་ཉིད་དུ། ། བདག་ཅག་དད་པས་འབུལ་ལགས་ཀྱི། ། བཞེས་ཏེ་ཀུན་ཏུ་དགེས་མཛོད་ལ། ། འཕྲུལ་གྱི་དངོས་གྲུབ་སྩལ་དུ་གསོལ། ། ན་མཱཿསརྦ་ཏ་ཐཱ་ག་ཏ་ཤྲཱི……སོགས་ནས་ཀ་པཱ་ལ་བནྡྷ་མ་ཧཱ་པཉྩ་ཨ་མྲྀ་ཏ་ཁ་ཁ་ཁཱ་ཧི་ཁཱ་ཧི། ཞེས་པའི་བར་སྒྲུབ་ཐབས་རྒྱས་པ་བཞིན་བྱ། རྒྱལ་བ་ཀུན་དངོས་རྩ་བའི་བླ་མ་དང་། ། རིགས་འཛིན་བརྒྱུད་པའི་བླ་མ་ཐམས་ཅད་དང་། ། དཔལ་ཆེན་རྡོ་རྗེ་གཞོན་ནུ་ཡབ་ཡུམ་ལ། །
རྣམ་དག་བདུད་རྩིས་དམ་རྫས་མཉེས་མཆོད་འབུལ། ། ཐུགས་རྗེ་ཆེ་དགོངས་དབང་དང་དངོས་གྲུབ་སྩོལ། ། མ་ཧཱ་པཉྩ་ཨ་མྲྀ་ཏ་ཁ་ཁ་ཁཱ་ཧི་ཁཱ་ཧི། འཇིགས་བྱེད་ཆེན་པོ་ཁྲོ་བོ་ཡབ་ཡུམ་བཅུ། ། སྤྲུལ་པའི་ཕྲ་ཐབས་ཡབ་ཡུམ་ཉི་ཤུ་དང་། ། སྒོ་མ་བཞི་དང་སྲས་མཆོག་ཕུར་བུའི་ཚོགས། ། རྣམ་དག་སོགས། ཕྱི་ནང་མཁའ་འགྲོ་འཁོར་བཅས་ཐམས་ཅད་དང་། ། གིང་ཆེན་བཅོ་བརྒྱད་གིང་ཕྲན་འབུམ་སྡེ་དང་། ། དཔག་བསམ་ཤིང་ལྷ་རེ་མ་ཏི་རྣམས་ལ། །
རྣམ་དག༞ ཤྭ་ན་མུ་ཁ་བདག་ཉིད་ཆེན་མོ་དང་། ། བསེ་ཡི་ལྷ་མོ་ཕྱོགས་བཅུའི་རྣལ་འབྱོར་ཚོགས། ། དམ་བསྲུང་མཆེད་ལྕམ་བསྟན་མ་བཅུ་གཉིས་ལ། ། རྣམ་དག༞ དྲིན་ཅན་རྩ་བའི་བླ་མའི་ཞལ་དུ་ཁཱ་ཧི། བརྒྱུད་པའི་བླ་མ་རྣམས་ཀྱི༞ ཆོས་སྐུ་ཀུན་ཏུ་བཟང་པོའི༞ ལོངས་སྐུ་རྡོ་རྗེ་སེམས་དཔའི༞ སྤྲུལ་སྐུ་པདྨ་འབྱུང་གནས༞ དཀྱིལ་འཁོར་ལྷ་ཚོགས་རྣམས་ཀྱི༞ ཁྱད་པར་ཆོས་སྐྱོངས་བསྲུང་མ་རྣམས་ཀྱི་ཞལ་དུ་ཁ་ཁ་ཁཱ་ཧི་ཁཱ་ཧི། རང་གི་ལྕེ་ལ་ནང་མཆོད་བཞག་ནས། བྱང་ཆུབ་མཆོག་ཏུ་ཐུགས་བསྐྱེད་ནས། ། དུས་གསུམ་རྒྱལ་བའི་གདུང་འཚོབ་པའི། ། རིགས་འཛིན་བདག་ཅག་ཐམས་ཅད་ལ། ། སྐུ་གསུང་ཐུགས་ཀྱི་དངོས་གྲུབ་སྩོལ། །
ཀཱ་ཡ་སིདྡྷི་ཨོཾ། ཝཱཀ་སིདྡྷི་ཨཱཿ ཙིཏྟ་སིདྡྷི་ཧཱུྃ། འཁྲིལ་བའི་མཆོད་ཆེན་མཉམ་སྦྱོར་བ། ། ཐབས་དང་ཤེས་རབ་གཉིས་མེད་པའི། ། པདྨོ་ལ་ནི་རྡོ་རྗེ་ཞུགས། ། བདག་ཉིད་མཆོད་པས་མཉེས་པར་བྱོས། ། ས་མ་ཡ་ཧོ། ས་མ་ཡ་སཏྭཾ། རཱ་གོ་ཨ་ནུ་རཱ་ག་ནཱ་མི་བོདྷི་ཙིཏྟ།
མཉམ་པའི་སྒྲུབ་རྫས་ཆེན་པོ་སྟེ། བདག་དང་མཉམ་པའི་ཚོགས་ལ་འབུལ། ། བཟའ་དང་བཅའ་དང་བཏུང་དང་བགོ ། ལོངས་སྤྱོད་ལྔ་ལྡན་ཐམས་ཅད་ནི། ། དཀྱིལ་འཁོར་ལ་ཡང་དཀྱིལ་འཁོར་ཐིམ། ། ཨ་ལ་ལ་སྟེ་དཀྱིལ་འཁོར་ཐིམ། ། ཛ་ཧཱུྃ་བཾ་ཧོཿ ཤྲཱི་ཧེ་རུ་ཀ་མ་ཧཱ་བཛྲ་ཨཱ་བེ་ཤ་ཡ། ཨཱ་བེ་ཤ་ཡ། པྲཱ་བེ་ཤ་ཡ།
མཧཱ་སུ་ཁ་པྲ་ཏིཙྪ་ཧོ། པྲ་ཏི་གྲིཧྞ་ཁཱ་ཧི། ……འཁྲིལ་བའི་མཆོད་ཆེན་སོགས་གསང་མཆོད་དང་། དེ་ཁོ་ན་ཉིད་ཀྱི་མཆོད་པ་གཉིས་མངོན་རྟོགས་རྒྱས་བསྡུས་གང་རུང་ལྟར་བྱ། བསྒྲལ་མཆོད་ནི། རང་གི་ཐུགས་ཀ་ནས་ཁྲོ་བོ་ཁྲོ་མོ་ཕྲ་ཐབས། སྒོ་མ་སྲས་མཆོག་དམ་ཅན་གྱི་ཚོགས་དཔག་ཏུ་མེད་པ་སྤྲོས་ནས་དགྲ་བགེགས་གདུག་པ་ཅན་ཐམས་ཅད་བསྒྲལ་བར་བསམ་ཞིང་། དམ་ཚིག་ཆེན་པོ་ནས་……དམ་ཚིག་ཆེན་པོའི་དུས་ལ་བབས། ། སྤྲུལ་པ་ཆེན་པོའི་དུས་ལ་བབས། ། ཕོ་ཉ་ཆེན་པོའི་དུས་ལ་བབ། །
བདག་ཉིད་ཆེན་པོའི་དུས་ལ་བབ། ། ས་བདག་རྒྱལ་མོའི་དུས་ལ་བབ། ། ཁྱི་ཡི་གདོང་ཅན༞ བསྒྲལ་བར་བྱ་བའི་དུས་ལ་བབ། ། བྱང་ཆུབ་མཆོག་ཏུ་སེམས་བསྐྱེད་ནས། ། དུས་གསུམ་སངས་རྒྱས་སྲས་བཞིན་དུ། ། རིགས་འཛིན་བདག་ཅག་རྣམས་ལ་ནི། ། གནོད་ཅིང་གདུག་པའི་དགྲ་དང་བགེགས། ། བདུད་དང་བར་དུ་གཅོད་པ་རྣམས། ། ཁྲོ་བོ་ཆེན་པོའི་བྱིན་རླབས་ཀྱི། ། ཡུད་ཙམ་གྱིས་ནི་དེ་བཀུག་ནས། །
མངོན་གཅོད་ཚུལ་གྱིས་བསྒྲལ་བ་དང་། ། ལུས་ངག་ཕྱེ་མར་མཛད་ནས་ཀྱང་། ། སྡུག་བསྔལ་ཉམས་སུ་མྱོང་བར་མཛོད། ། ཨོཾ་ལཾ། ཧཱུྃ། ལཾ། སཏྭཾ་བྷ་ནི་མོ་ཧཾ་གྷཱ་ཏ་ཡ་བྷ་ག་ཝཱན་ཧྲཱིཿཥྚིཿབི་ཀྲི བཛྲ་ཧཱུྃ་ཀཱ་ར་ཧཱུྃ། བཛྲ་ཀཱི་ལི་ཀཱི་ལ་ཡ། ཛ་ཧཱུྃ་བཾ་ཧོ། སརྦ་བིགྷྣཱན་བཛྲ་ཀཱི་ལི་ཀཱི་ལ་ཡ་ཕཊ།
ཁ་ཏཾ་ཁ་ཏཾ་ཁ་ཏཾ་ཧཱུྃ་ཧཱུྃ་ཧཱུྃ་ཕཊ་ཕཊ་ཕཊ། བཛྲ་ཡཀྵ་ཀྲོ་དྷ་ཁ་ཁ། ཁཱ་ཧི་ཁཱ་ཧི། ཧཱ་ཧཱ། ཧཱུྃ་ཧཱུྃ། ཕཊ་ཕཊ། ཧཱུྃ་ཧཱུྃ་ཕཊ་ཕཊ་ཀྱི་བར་བསྡུས་པ་བཞིན་བྱས་རྗེས། རཀྟའི་……དགྲ་བགེགས་བསྒྲལ་བའི་ཤ་རུས་ཀྱི་མཆོད་པར་བསམ་ལ། ཧེ་རུ་ཀ་ཡི་གནས་བཅུ་དང་། ། དུར་ཁྲོོད་ཆེན་པོའི་གནས་བརྒྱད་ནས། །
དཔལ་ཆེན་འཁོར་བཅས་སྤྱན་དྲངས་ཏེ། ། དུར་ཁྲོད་མཆོག་གི་གནས་འདི་རུ། ། ཞིང་ཆེན་གསར་རྙིང་རི་རྭར་བཅས། ། དམར་གྱི་ཨརྒྷཾ་རྒྱ་མཚོར་བསྐྱིལ། ། མཁའ་འགྲོ་འབར་བའི་ཚོགས་རྣམས་ཀྱི། ། མ་ལུས་གཤེགས་ནས་བསྣམས་སུ་གསོལ། ། ཛཿཧཱུྃ་བཾ་ཧོཿ ཤྲཱི་ཧེ་རུ་ཀ་མ་ཧཱ་ས་མ་ཡ་རཀྟ་ས་མུ་དྲ་ཁ་ཁ་ཁཱ་ཧི་ཁཱ་ཧི། ཧྲཱི་ད་ཡ་པི་པ་ཐཱ་ཧཱུྃ་ཕཊ། ང་ནི་ཟ་བྱེད་ཆེན་པོ་སྟེ། །
ཁམས་གསུམ་མ་ལུས་བསྒྲལ་བ་དང་། ། འདུལ་དཀའ་མཐའ་དག་འདུལ་བའི་ཕྱིར། ། ཤ་རུས་ལ་སོགས་ཟ་བར་བྱ། ། ང་ནི་ཁྲག་འཐུང་ཆེན་པོ་སྟེ། ། དམར་གྱི་མཆོད་པ་རྒྱ་མཚོར་བསྐྱིལ། ། འཁོར་བའི་དྲྭ་བ་གཅོད་པའི་ཕྱིར། ། འཁོར་གྱི་ཕྲ་མེན་ཚོགས་རྣམས་ཀྱི། ། མ་ལུས་གཤེགས་ནས་བསྣམས་སུ་གསོལ། ། ཛཿཧཱུྃ་བཾ་ཧོཿ ཤྲཱི་ཧེ་རུ་ཀ་མ་ཧཱ་རུ་དྷི་ར་ཝཱ་ཧི།
མ་ཧཱ་མཾ་ས་ཁཱ་ཧི། མཧཱ་མ་ཏ་ཀ་ཁཱ་ཧི། མཧཱ་མ་ཨ་གི་ཁཱ་ཧི། དེ་ཐམས་ཅད་ལ་གཏོར་མའི་སྟེང་དུ་རཀྟ་བསྒྲེངས། རྡོ་རྗེ་གཞོན་ནུ་ཡབ་ཡུམ་གྱི་ལྗགས་ལས་བྱུང་བའི་འོད་ཀྱི་སྦུ་གུས་གཏོར་མ་གསོལ་བར་བསམ་ཞིང་། བླ་མེད་མཆོག་གི་མཆོད་པ་དམ་པ་འདི། ། ཡེ་ཤེས་ལྔ་ཡི་འོད་ཟེར་རྣམ་པར་འཕྲོས། ། འདོད་པའི་ཡོན་ཏན་ལྔ་ཡི་རབ་བརྒྱན་ཏེ། ། ཐུགས་དམ་བཞིན་དུ་ཅི་བདེར་བཞེས་སུ་གསོལ། ། ཛཿཧཱུྃ་བཾ་ཧོཿ
ཤྲཱི་ཧེ་རུ་ཀ་ཨི་དཾ། པུཥྤཾ། དྷཱུ་པཾ། དཱི་པཾ། གནྡྷཾ། བ་ལིནྟ་པྲ་ཏིཙྪ་ཧོཿ གྲྀཧྞ་ཁ་ཧི། བཛྲ་ཡཀྵ་ཀྲོ་དྷ། ཁ་ཁ་ཁཱ་ཧི་ཁཱ་ཧི། སྔགས་འདི་གསུམ་མམ་བདུན་གྱི་གཏོར་མ་དབུལ།
མཆོད་པ་ནི། རྒྱས་བསྡུས་གང་རུང་སྐབས་དང་མཐུན་པར་བྱ་ཞིང་། གཏོར་མའི་མཆོད་པ་དང་། བསྟོད་……བསྟོད་པ་ནི། སྒེག་ཅིང་དཔའ་དང་མི་སྡུག་ཚུལ་སྟོན་ཞིང་། ། རྒོད་དང་གཤེ་དང་འཇིག་སུ་རུང་བ་དང་། ། སྙིང་རྗེ་རྔམ་དང་ཞི་བ་ལ་སོགས་པ། ། གར་དགུའི་རོལ་མཛད་རྡོ་རྗེ་གཞོན་ནུའི་སྐུ། ། ཨེ་ཀ་ཛ་ཏི་གུ་ཧྱ་གསང་བའི་ཡུམ། ། ཧཱུྃ་མཛད་སྒྲ་འབྱིན་ཕག་དང་དམིགས་བུའི་མགོ །
རྣམ་རྒྱལ་སྒེག་མོ་སྟག་དང་བྱ་རྒོད་མགོ ། དབྱུག་སྔོན་སྡེར་མོ་གཡག་དང་བྱ་རོག་མགོ ། གཤིན་རྗེ་དུར་ཁྲོད་ཤྭ་བ་འུག་པའི་མགོ ། མི་གཡོ་གཏུན་ཁུང་གཟིག་དང་ཁྭ་དའི་མགོ ། རྟ་མགྲིན་གཏུམ་མོ་བྱི་ལ་པུ་ཤུད་མགོ ། གཞན་གྱི་མི་ཐུབ་མདའ་སྐེམས་སྤྱང་ཁྲའི་མགོ ། འཁྱིལ་པ་སྒྲ་མཛད་སེངྒེ་ཕ་ཝཾ་མགོ ། ཁམས་གསུམ་གསོད་མ་དྲེད་དང་སྦྲེ་མོང་མགོ ། སྟོབས་ཆེན་རིག་བྱེད་དོམ་དང་བྱི་བའི་མགོ ། གནོད་སྦྱིན་འཇིགས་མ་བདུད་རྩི་གསོ་བྱེད་མ། །
དངོས་གྲུབ་མཆོག་སྩོལ་ཡེ་ཤེས་ཆེན་པོའི་དངོས། ། དཀྱིལ་འཁོར་ཆེན་པོའི་བཀའ་བསྲུང་དམ་ཆེན་ཚོགས། ། ཕྲིན་ལས་བཞི་སྒྲུབ་དམ་ཚིག་རྗེས་སྤྱོད་པའི། ། དཀྱིལ་འཁོར་ལྷ་ཚོགས་རྣམས་ལ་ཕྱག་འཚལ་བསྟོད། ། གྲུ་གསུམ་མཐིང་ནག་འབར་བའི་དཀྱིལ་འཁོར་ནས། ། ཁྲོ་རྒྱལ་འདུས་པའི་སྲས་མཆོག་ཀཱི་ལ་ཡ། ། རིགས་ལྔ་ཁྲོ་བཅུ་སྒོ་མ་རྣམ་པ་བཞི། ། བགེགས་འདུལ་བྱང་ཆུབ་སེམས་ཀྱི་དངོས་ལ་བསྟོད།། པ་གཉིས་བསྡུས་པ་བཞིན་བྱའོ། ། བཟླས་པའི་སྐབས་སུ།
ཧཱུྃ་བཛྲ་ཛྙ་ན་ཀཱི་ལི་ཀཱི་ལ་ཡ་ཞེས་བརྗོད་དུས། རང་གི་སྙིང་གའི་ཡེ་ཤེས་སེམས་དཔའ་ལས། དེ་དང་འདྲ་བ་ཡུམ་མེད་གཅིག་མདུན་དུ་བྱེ་ནས་རང་ལ་ཞལ་ཕྱོགས་པར་བཞུགས། ཛྙ་ན་ས་ཏྭ་ཨེ་ཏྲི་ཀོ་ཎ་……བི་མ་ན། པ་པདྨ་མཎྜ་ལ། མ་སཱུརྻ་མཎྜ་ལ། ཨ་ཙནྟྲ་མཎྜ་ལ། ཧཱུྃ་བཛྲ་ཀཱི་ལི་ཀཱི་ལ་ཡ་སརྦ་བིགྷྣཱན་བནྡྷ་ཧཱུྃ་ཕཊ། སོགས་བརྗོད་དུས། རང་གི་སྙིང་གར་གྲུ་གསུམ་མཐིང་ནག་གི་དབུས་སུ་པདྨ་ཉི་ཟླའི་གདན་ལ་ཡེ་ཤེས་སེམས་དཔའ་རང་འདྲ་ཡུམ་མེད་པའི་ཐུགས་ཀར་ཉི་མའི་དཀྱིལ་འཁོར་ལ།
རྡོ་རྗེ་ནས་འབྲས་ཙམ་གྱི་ཧཱུྃ་སྔོན་པོ་ཡུངས་འབྲུ་ཙམ་གྱི་མཐར་ཀཱི་ལ་ཡའི་སྔགས་ཁ་དོག་སྔོན་པོ་སྐྲ་ཤད་ཀྱི་བྲིས་པ་ལྟ་བུ་གཡས་བསྐོར་དུ་བསམ་ནས། གྲུ་གསུམ་མཐིང་ནག་འབར་བའི་དཀྱིལ་འཁོར་དུ། ། དབང་ཕྱུག་ཕོ་མོ་བསྣོལ་བའི་གདན་སྟེང་ནས། ། བཅོམ་ལྡན་དཔལ་ཆེན་རྡོ་རྗེ་གཞོན་ནུ་ནི། ། སྐུ་མདོག་མཐིང་ནག་འཇིགས་པའི་སྐུར་སྟོན་པ། ། ཡབ་ཡུམ་ཐབས་དང་ཤེས་རབ་གཉིས་སུ་མེད། ། འཁོར་གྱི་ཁྲ་མེན་ཕོ་ཉའི་ཚོགས་ལ་སོགས། ། ཡུན་རིང་དུས་ནས་བསྙེན་ཅིང་བསྒྲུབ་པའི་ལྷ། ། དྲག་པོ་རང་བྱུང་དབང་དང་དངོས་གྲུབ་རྩོལ། ། ……གྲུ་གསུམ་མཐིང་ནག་སོགས་རྒྱས་པ་བཞིན་བརྗོད།
རང་གི་སྙིང་གའི་ཏིང་ངེ་འཛིན་སེམས་དཔའ་ལས་སྔགས་འཕྲེང་ཁ་དོག་སྔོན་པོ་འོད་ཟེར་དམར་པོ་འཕྲོ་བ་ལྕགས་སྒྲོག་སྦྲེལ་བ་ལྟ་བུ་རྡོ་རྗེའི་དབུས་རྭ་ནས་བྱུང་། ། ཡེ་ཤེས་སེམས་དཔའ་དང་རང་གི་སྣ་བུག་གཡས་ནས་ཕྱིར་ཐོན། མདུན་གྱི་ཡེ་ཤེས་སེམས་དཔའི་སྣ་བུག་གཡོན་ནས་ཞུགས་དེའི་ཐུགས་ཀའི་ཧཱུྃ་ལ་ཐིམ། ཡང་དེ་ལས་སྔགས་ཕྲེང་བྱུང་། མདུན་གྱི་སྣ་བུག་གཡས་ནས་ཐོན། རང་དང་ཡེ་ཤེས་སེམས་དཔའི་སྣ་བུག་གཡོན་ནས་ཞུགས་རྡོ་རྗེའི་དབུས་རྭ་ནས་སོང་། རང་གི་སྙིང་གའི་ཧཱུྃ་ལ་ཐིམ་པར་བསམ་ཞིང་། སྔགས་འཕྲེང་ཕྱིར་འགྲོ་དུས་དེ་ལས་རྡོ་རྗེ་གཞོན་ནུའི་སྐུ་དཔག་ཏུ་མེད་པ་སྤྲོས། སེམས་ཅན་ཐམས་ཅད་ཀྱི་སྡིག་སྒྲིབ་དང་། བགེགས་དང་བར་ཆོད་ཐམས་ཅད་ཞི་བར་བྱས་སེམས་ཅན་ཐམས་ཅད་ཡི་དམ་གྱི་ལྷར་གྱུར།
སྔགས་ཕྲེང་ནང་དུ་འོང་དུས་སངས་རྒྱས་བྱང་སེམས་བླ་མ་ཡི་དམ་ཐམས་ཅད་ཀྱི་བྱིན་རླབས་རྡོ་རྗེ་གཞོན་ནུའི་སྐུར་བྱས་ནས་རང་ལ་ཐིམ་པས་རྒྱུད་བྱིན་གྱིས་རླབས། རང་གི་སྔགས་བརྗོད་པའི་ཚེ་……ཀཱི་ལ་ཡ་མདུན་གྱི་བསྒྲུབ་པའི་དཀྱིལ་འཁོར་བླ་མ་ཡི་དམ་ནམ་མཁའ་གང་བར་བཞུགས་པ་རྣམས་དང་། སེམས་ཅན་ཡི་དམ་གྱི་སྐུར་གྱུར་པ་ཐམས་ཅད་ཀྱིས་རང་གི་སྔགས་བཟླ་གྲོགས་བྱེད་པར་བསམ་ཞིང་། སྔགས་ཕྲེང་རྒྱུན་མི་ཆད་པར་འཁོར་བ་ལ་སེམས་གཏད་པ་ནི་མན་ངག་དམ་པ་ཡིན་ནོ། ། བཟླས་འཕྲོ་འཇོག་པ་ན་ཡུམ་གྱི་སྔགས་ཅི་རིགས་པ་དང་། ཨོཾ་དཱིཔྟ་ཙཀྲ་ཧ་ན་ཧ་ན་ཧཱུྃ་ཕཊ། མ་རཀྨོ། ཡཀྨོ། ཀཱ་མ་རུ་པ་སྙིང་རྩ་ལ་ཡཾ་ཡཾ། སྲོག་རྩ་ལ་ཡཾ་ཡཾ།
སྙིང་ལ་ཁྲིལ་ཁྲིལ། སྲོག་ལ་ཆུམ་ཆུམ། ཙིཏྟ་སྲོག་ལ་ཏུཾ་ཏུཾ། ཐུམ་རིལ་རིལ། སྙིང་ཁྲག་སྲོག་ལ་ཤན་ཤན། སྙིང་ཚག་ཚག འུར་འུར། ཤིག་ཤིག གུལ་གུལ། ཉག་ཉག
སོད་སོད། དྷ་ཏི། མ་མ་ཤཱི་གྷྲཱཾ། ཀརྨ་ཀ་ར་མཱ་ར་སེ་ན། པྲ་མརྡ་ནི་ཧཱུྃ་ཕཊ། ……མ་རཀྨོ་སོགས་གཞི་སྙིང་གཅིག་ཏུ་དྲིལ་བ་ཅུང་ཟད་བཟླས་ལ་ལག་པ་ཐལ་མོ་སྦྱར་བའི་བར་དུ་ཕྲེང་བ་བཅུག་ནས་ཁ་རླངས་ཕོག་པར་བྱས་ལ། བདེ་བར་གཤེགས་པ་ཐམས་ཅད་ཀྱི་སྐུ་གསུང་ཐུགས་ཡོན་ཏན་ཕྲིན་ལས་ཐམས་ཅད་ཀྱི་སྒོ་ནས་བྱིན་གྱིས་རླབས་ཏུ་གསོལ། མྱུར་དུ་ཕྱག་རྒྱ་ཆེན་པོ་མཆོག་གི་དངོས་གྲུབ་དཔལ་ཆེན་རྡོ་རྗེ་གཞོན་ནུའི་གོ་འཕང་ཚེ་འདི་ཉིད་ལ་ཐོབ་པར་བྱིན་གྱིས་རླབས་ཏུ་གསོལ། བདག་དང་སེམས་ཅན་ཐམས་ཅད་ཀྱི་སྡིག་སྒྲིབ་བགེགས་དང་བར་དུ་གཅོད་པ་ཐམས་ཅད་ཉེ་བར་ཞི་བ་དང་། ཚེ་དང་བསོད་ནམས་དཔལ་དང་འབྱོར་པ་ཐམས་ཅད་འཕེལ་ཞིང་རྒྱས་ནས།
བྱམས་སྙིང་རྗེ་བྱང་ཆུབ་ཀྱི་སེམས་ཁྱད་པར་ཅན་རྒྱུད་ལ་སྐྱེ་བར་བྱིན་གྱིས་རླབས་ཏུ་གསོལ། མདུན་གྱི་ཡེ་ཤེས་སེམས་དཔའ་འོད་དུ་ཞུ་ནས་རང་ལ་ཐིམ་པས་རང་ཉིད་བཀྲག་མདངས་གཟི་བརྗིད་ནུས་མཐུ་ཕུན་སུམ་ཚོགས་པ་དང་ལྡན་པར་གྱུར། དེ་ནས་སྒེག་འཕྲེང་སོགས་ཀྱི་ཕྱི་མཆོད་དང་། རང་བྱུང་འདོད་ནས་དག་པ་ཡིན། ། རྩ་བརྒྱད་སྟོང་ལ་སྦྱར་བའི་སྨན། ། བཞེས་ཏེ་ཀུན་ཏུ་དགྱེས་མཛོད་ལ། ། འཕྲུལ་གྱི་དངོས་གྲུབ་སྩལ་ཏུ་གསོལ། ། ན་མཿསརྦ་ཏ་ཐཱ་ག་ཏ་ཤྲཱི་ཀ་པ་ལ་བནྡྷ་……རང་བྱུང་གདོད་ནས་སོགས་ཤླཽ་ཀ་གཅིག་གི་མཐར་མཧཱ་པཉྩ་ཨ་མྲྀ་ཏ་སོགས་ཀྱི་ནང་མཆོད་ཕུལ་ནས། གྲུ་གསུམ་མཐིང་ནག་འབར་བའི་དཀྱིལ་འཁོར་ནས། ། མི་བཟད་དཔལ་ཆེན་རྡོ་རྗེ་གཞོན་ནུའི་སྐུ། །
ཞེ་སྡང་ཐུགས་མཆོག་ཡཀྵ་ཧེ་རུ་ཀ ། ཡེ་ཤེས་ཁྲོ་བོ་ཆེ་ལ་ཕྱག་འཚལ་བསྟོད། ། ཞེས་དང་། ལྷ་ཚོགས་འཁོར་བཅས་མ་ལུས་ཀུན། ། སྔོན་གྱི་ཐུགས་དམ་རྗེས་དགོངས་ལ། ། གདུག་པའི་དགྲ་བགེགས་བསྒྲལ་བ་དང་། ། ཀི་ལ་ཡ་ཡི་དངོས་གྲུབ་སྩོལ། ། དེ་ནས་གུར་ཞལ་སོགས་ཆོས་སྐྱོང་ལ་གཏོར་མ་འབུལ་……སྔར་ནས་འབུལ་བཞིན་པ་ཡིན་ན་འདིར་འབུལ་བའམ། ཡང་ན་ཐུན་དང་པོ་རྣམས་ལ། དཀར་བདུད་དམ་ཅན་རྣམས་ལ་ཕུལ་བ་ཙམ་གྱིས་ཆོག་པས།
དེ་དག་གི་གཏོར་མ་ལག་ལེན་བཞིན་བཤམས་པ་……དཀར་མོ་བ་ལ་ཟླུམ་གཏོར་དཀར་པོ། བདུད་རྒྱལ་དང་ཕུར་བསྲུང་ལ་དམར་གཏོར་གྲུ་གསུམ་རེ་ནང་མཆོད་ཆུ་ཆང་གི་སྦྱངས་ལ། ཨོཾ་བཛྲ་ཀྲོ་དྷ་ཨ་མྲྀ་ཏ་སོགས་ཀྱི་བསངས། འདི་མན་གོང་བདུད་རྩི་དང་གཏོར་མ་བྱིན་རླབས་བཞིན། ……སྭ་བྷ་ཝས་སྦྱངས། སྟོང་པའི་ངང་ལས་ཡཾ་ལས་རླུང་སོགས་ཕུར་པའི་གཏོར་མ་བྱིན་རླབས་ལྟར་བྱས་རྗེས་འབྲུ་གསུམ་བརྗོད་པས་བྱིན་གྱིས་རླབས། དེ་ནས་གཏོར་མ་འབུལ་ཚུལ་སོགས་ལོགས་སུ་བཤད་པ་བཞིན་བྱ། ཐུན་ཐ་མའི་མཇུག་ཏུ་ཡི་དམ་ཀྱེ་རྡོར་སོགས་དང་ལྷན་ཅིག་གཏོར་མ་འབུལ་ན། གཏོར་མ་བྱིན་རླབས་ཀྱེ་རྡོར་བཞིན་བྱས་པས་ཆོག་གི། གཞན་བྱིན་རླབས་ཟུར་དུ་མི་དགོས།
དེ་རྗེས་ཡེ་ཤེས་ལྔ་ལྡན་……ཡེ་ཤེས་ལྔ་ལྡན་རིགས་ལྔ་བདེ་བར་གཤེགས། ། སྐུ་གསུང་ཐུགས་དང་ཡོན་ཏན་ཕྲིན་ལས་ཀྱིས། ། འཁོར་ལོ་རབ་བསྐོར་ཞི་ཁྲོའི་སྐུར་སྟོན་པ། ། ཐུགས་དམ་བཞིན་དུ་བདག་ལ་རྩེར་དགོངས་ནས། ། དྲག་པོའི་སྟོབས་ཀྱི་དགྲ་བགེགས་བསྒྲལ་བ་དང་། ། མཆོག་དང་ཐུན་མོང་དངོས་གྲུབ་སྩལ་དུ་གསོལ། ། སོགས་ཀྱི་དངོས་གྲུབ་བླང་། ཧེ་རུ་ཀའི་ཡིག་བརྒྱ་……ཡེ་གེ་བརྒྱ་པ་ཚར་གསུམ་དང་། སྤྱི་དང་མཐུན་……མ་འབྱོར་བ་དང་སོགས་ཀྱི་ལྷག་ཆད་ཁ་བསྐངས་ནས་རྟེན་ཡོད་པ་རྣམས་ལ་བརྟན་བཞུགས། མེད་པ་ལ་གཤེགས་གསོལ་རྣམས་སྤྱི་དང་མཐུན་པར་བྱ་ཞིང་།
ཨོཾ་ཤྲཱི་བཛྲ་ཀུ་མ་ར་ཀྲོ་དྷ་རཀྵ་ཧཱུྃ་ཕཊ། ཨོཾ་བཛྲ་ཀཱ་ཝ་ཙེ་ཧཱུྃ་ཕཊ། ……ཤྲཱི་བཛྲ་ཀུ་མ་ར་ཀྲོ་དྷ་རཀྵ་དང་། ཀཱ་ཝ་ཙེ་ལུས་བསྲུང་ཞིང་གོ་ཆ་བགོ དགེ་བ་འདི་ཡི་མཐའ་ཡས་སེམས་ཅན་ཀུན། ……བདུད་ལས་རྣམ་རྒྱལ་བར་ཆད་ཀུན་བཅོམ་ནས། ། རྡོ་རྗེ་གཞོན་ནུ་མྱ་ངན་འདས་པ་ཡི། ། འབྲས་བུ་བྱང་ཆུབ་ངེས་པར་འགྲུབ་གྱུར་ཅིག ། སོགས་ཀྱི་བསྔོ་བ་དང་། སྐྱེ་མེད་ཆོས་སྐུའི་སོགས་ཀྱིས་……སྐྱེ་མེད་ཆོས་སྐུའི་རང་བཞིན་རྣམ་དག་ལས། །
ཐུགས་དམ་དབང་གི་གཟུགས་ཀྱི་སྐུར་སྤྲུལ་བ། ། བཅོམ་ལྡན་རྡོ་རྗེ་གཞོན་ནུ་ཡབ་ཡུམ་གྱིས། ། སྐྱེ་ཤི་མེད་པའི་དོན་གྱི་བཀྲ་ཤིས་ཤོག། བཀྲ་ཤིས་རྣམས་སྐབས་དང་སྦྱར་ལ་བྱའོ། ། ཐུན་ཐ་མ་ལ་བསྲུང་མ་རྣམས་ཀྱི་གཏོར་མ་ཕུལ་རྗེས་བསྟོད་པ་བྱས་ལ་འགྱོགས་གཏོར་ཕུལ་ནས། ཡེ་ཤེས་ལྔ་ལྡན་མན་ཆོད་བྱ་ཞིང་། དུས་རྒྱུན་དུ་བསྙེན་པ་བྱེད་ཚུལ་འདི་ཙམ་གྱི་ཆོག་ལ། སྐབས་སུ་དུས་བཟང་བ་རྣམས་དང་། བསྙེན་པ་ཐོན་རྗེས་ཚོགས་ལྷག་མ་བསྟན་བསྐྱོང་རྣམས་ཀྱང་ལོངས་སྐབས་དང་མཐུན་པ་རྒྱས་བསྡུས་གང་གྲུབ་བྱ། བསྙེན་པའི་ཚད་ནི་སྟོད་ལས་བྱང་ཆུབ་བསྒྲུབ་པ་ལ་ནི་ཚད་མེད་ལ།
སྨད་ལས་དགྲ་བགེགས་བསྒྲོལ་བའི་དབང་དུ་བྱས་ན་ཀཱི་ལ་ཡ་ལ་ཡི་གེ་སྲོག་ཅན་བཅུ་དྲུག་ཡོད་པས་འབྲུ་འབུམ་གྱིས་འབུམ་ཕྲག་བཅུ་དྲུག དེའི་ཁ་སྐོང་ཁྲི་ཚོ་བཅུ་དྲུག སྟོང་ཕྲག་བཅུ་དྲུག་རྣམས་བཟླས་ནས་བསྙེན་པའི་མཐར་ཁ་སྐོང་གི་སྦྱིན་སྲེག་ནི་ཞི་བའི་སྦྱིན་སྲེག་སྤྱི་དང་མཐུན་ཞིང་། གྲངས་ནི་རྫས་ཏིལ་ལམ། ཡུངས་ཀར་གང་རུང་དང་སྔགས་ཀཱི་ལ་ཡ་ཁོ་ན་ལ་གྲངས་བཟུང་ནས་སྐབས་སུ། སྔགས་ལྷག་ཆད་ཀྱི་ཉེས་པ་ཐམས་ཅད་ཤནྟིཾ་ཀུ་རུ་སྭཧཱ། ཞེས་སྤེལ་ཚིག་ཅན་ཅི་རིགས་བྱ། བསྙེན་པའི་དུས་ཀྱང་ཀཱི་ལ་ཡ་ཁོ་ན་ལ་སྔགས་ཀྱི་གྲངས་བཟུང་བས་ཆོག་གི། གཞན་ཡུམ་དང་འཁོར་རྣམས་ལ་བསྙེན་པ་ཟུར་དུ་མི་དགོས་པར་ཕུར་པའི་ཡི་གེ་རྙིང་པ་ལས་བཤད་པས་ཕྱག་ལེན་ཡང་གོང་དུ་བཀོད་པ་འདི་ཁོ་ན་ལ་མཛད་པ་བཞིན་ཡིད་གཉིས་ཐེ་ཚོམ་མི་ཟ་བའི་ཚུལ་གྱིས་བསྒྲུབ་པ་ལ་ཞུགས་ན། ཡི་དམ་འདི་ཉིད་ཕྲིན་ལས་ཀྱི་ལྷ་ཡིན་པས་སྒྲུབ་ཐག་ཉེ་ཞིང་།
ཁྱད་པར་བཀའ་སྲོལ་བརྒྱུད་པ་རྣམས་ལ་བསྙེན་བསྒྲུབ་ཀྱི་དུས་བར་ཆད་མི་འབྱུང་བར་མྱོང་བས་གྲུབ་ཅིང་། དེ་ཡང་བླ་མ་རྣམས་ཀྱི་བྱིན་རླབས་ཀྱི་རྟགས་མཚན་ཐོབ་པ་ཤ་སྟག་ཡིན་པས་འདི་ལྟ་བུའི་བསྙེན་བསྒྲུབ་མཐར་ཕྱིན་ན་གནས་སྐབས་སུ་ཡི་དམ་གཞན་གྱིའང་གེགས་སེལ་བོགས་འདོན་དུ་འགྱུར་ལ། མཐར་ཐུག་བསླུ་བ་མེད་པ། རྡོ་རྗེ་འཆང་སྐུ་ལྔའི་རང་བཞིན་དུ་ངེས་པར་འགྱུར་རོ། ། མ་ནོར་བརྒྱུད་པ་གཉིས་ལས་ལེགས་འོང་པའི། ། ཤིན་ཏུ་ཟབ་པའི་མན་ངག་གནད་འདི་དག ། སྙིགས་དུས་བློ་དམན་རྣམས་ཀྱི་ཡུལ་མིན་ཡང་། ། གཞན་ལ་ཕན་པའི་སེམས་ཀྱིས་འདི་བྲིས་པས། ། དགེ་བ་དྲི་མེད་གང་དེས་སྐྱེ་རྒུ་ཀུན། ། འཁྲུལ་མེད་དམ་པའི་རྗེས་སུ་རབ་ཞུགས་ཏེ། །
ཡང་དག་ལམ་ལ་བརྩོན་པ་ལྷུར་བླང་ནས། ། དཔལ་ལྡན་ཀུན་ཏུ་བཟང་པོ་ཉིད་གྱུར་ཅིག ། ཅེས་པ་འདི་ནི་རྡོ་རྗེ་ཕུར་པའི་བསྙེན་བསྒྲུབ་བྱེད་ཚུལ་ཡི་གེ་རྙིང་པ་རྣམས་སུ་ཅུང་ཟད་མི་གསལ་བ་གསལ་བར་བྱ་བའི་ཕྱིར། བླ་མའི་མན་ངག་གི་བརྒྱན་ཏེ། མིའི་དབང་པོ་སྒྲོལ་མ་རབ་བརྟན་དཔལ་བཟང་པོས་བཀས་བསྐུལ་བ་བཞིན། དཔལ་ས་སྐྱ་པཎྜི་ཏ་ཤཱཀྱའི་དགེ་སློང་འཇམ་དབྱངས་ཀུན་དགའ་བསོད་ནམས་གྲགས་པ་རྒྱལ་མཚན་དཔལ་བཟང་པོས་སྒྲོལ་བྱེད་ཀྱི་ལོ་ནག་པ་ཟླ་བའི་མཁའ་འགྲོ་འདུ་བའི་དུས་ཉི་ཤུ་ལྔ་ལ། དཔལ་སྣར་ཐང་གི་གཙུག་ལག་ཁང་ཆེན་པོར་སྦྱར་བའི་ཡི་གེ་པ་ནི་རྣམ་དཔྱོད་ལྡན་པ་ཟླ་བ་གྲགས་པས་བྲིས་པའོ།། །། ཨི་དཾ་སརྦ་སཏྭ་སྱ་ཧི་ཏོ་བྷ་ཝནྟུ།། །། འདིས་ཁ་འཕངས་རྣམས་ས་སྐྱ་པ་ངག་གི་དབང་པོ་ཀུན་དགའ་རིན་ཆེན་གྱིས་མཆན་དུ་བྲིས་པའོ།། །། PAGE * MERGEFORMAT 12 སྔགས་འཆང་ཀུན་དགའ་རིན་ཆེན།
དཔལ་རྡོ་རྗེ་ཕུར་པའི་བསྙེན་སྒྲུབ་ཀྱི་གསལ་བྱེད། PAGE * MERGEFORMAT 5
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
