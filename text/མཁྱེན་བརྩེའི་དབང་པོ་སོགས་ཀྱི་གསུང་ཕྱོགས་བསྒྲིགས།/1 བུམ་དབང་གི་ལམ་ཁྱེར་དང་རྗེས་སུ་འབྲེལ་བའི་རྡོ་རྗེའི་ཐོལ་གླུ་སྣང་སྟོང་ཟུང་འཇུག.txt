འཇམ་དབྱངས་མཁྱེན་བརྩེའི་དབང་པོ་སོགས་བླ་མ་ཁ་ཤས་ཀྱི་གསུང་ཕྱོགས་བསྒྲིགས།
པོད ༡
བུམ་དབང་གི་ལམ་ཁྱེར་དང་རྗེས་སུ་འབྲེལ་བའི་རྡོ་རྗེའི་ཐོལ་གླུ་སྣང་སྟོང་ཟུང་འཇུག
༄༅། བུམ་དབང་གི་ལམ་ཁྱེར་དང་རྗེས་སུ་འབྲེལ་བའི་རྡོ་རྗེའི་ཐོལ་གླུ་སྣང་སྟོང་ཟུང་འཇུག་ཅེས་བྱ་བ།། ༄༅། །ཨ་ཧོ། གདན་གསུམ་དབྱེར་མེད་སྒྱུ་འཕྲུལ་དྲྭ་བ་ཡི་ཀློང་ནས། ། ཞི་དང་ཁྲོ་གར་ཕྱག་རྒྱ་རྣམ་བཞི་རུ་བསྡམས་པས། ། ཕུང་ཁམས་བདེ་བ་ཆེན་པོའི་ཡེ་ཤེས་སུ་སྨིན་པའི། ། སྣང་སྟོང་ཟུང་འཇུག་སྤྲུལ་སྐུའི་བླ་མ་དེ་མཁྱེན་ནོ། ། སྣོད་བཅུད་ལྷ་སྐུར་རྫོགས་པར་བྱིན་གྱིས་རང་རློབས་ཤིག ། དག་མཉམ་འཁོར་འདས་དབྱེར་མེད་ཆོས་ཉིད་ཀྱི་ངང་ནས། ། རྣམ་བཞིའི་སྐྱེ་གནས་སྦྱང་ཕྱིར་བསྐྱེད་རིམ་གྱི་འཁོར་ལོ། ། ཐབས་ཤེས་མངོན་བྱང་ཆོ་གས་མངོན་གྱུར་དུ་སད་པས། །
རིགས་གསུམ་འཁྲུལ་པའི་ཚོགས་ཀུན་རང་ངོ་རུ་དག་གོ། ། གཡོ་ཐོབ་གོམས་བརྟན་མཐར་ཕྱིན་ཏིང་འཛིན་གྱི་རོལ་པ། ། བསམ་གཏན་ཉམས་ཀྱི་སྐྱེ་ཚུལ་རང་རྒྱུད་ལ་སྦྱོར་བས། ། སྣང་བ་ལྷ་ཡི་དཀྱིལ་འཁོར་ཆེན་པོ་རུ་སྨིན་ནས། ། གཉིས་ཆོས་མཚན་མའི་ཆོས་ཀུན་སྣང་སྟོང་དུ་ཤར་རོ། ། འཁོར་བའི་འཁྲུལ་མཚན་ཆོས་ཀུན་ཏིང་འཛིན་དུ་དག་ཅིང༌། ། མྱང་འདས་བཞུགས་ཚུལ་འབྲས་བུ་གཞི་དབྱིངས་སུ་རྫོགས་ཏེ། ། གོང་མའི་ས་བོན་ཐེབས་པའི་སྨིན་བྱེད་དུ་འགྲོ་བས། ། ཁྱད་པར་བཞི་ལྡན་ལམ་མཆོག་སྙིང་པོ་རུ་བཟུང་ངོ༌། ། ཕྱི་སྣོད་རབ་འབྱམས་ཐར་པ་ཆེན་པོ་ཡི་གྲོང་ཁྱེར། །
ནང་བཅུད་འགྲོ་ཀུན་ཐབས་ཤེས་ཞི་ཁྲོ་ཡི་རོལ་པ། ། སྒྲ་གྲགས་ཟུང་འཇུག་ཨ་ལི་ཀཱ་ལི་ཡི་རང་སྒྲ། ། དྲན་རྟོག་སྤྲོས་བྲལ་དག་པ་རབ་འབྱམས་ལ་བསླབ་བོ། ། རྗེས་སུ་ཆགས་པའི་མཆོད་བསྟོད་མཚན་མ་ལ་སྤྱོད་ཅིང༌། ། ཚིམ་པ་དྲུག་ལྡན་ཚོགས་ཀྱི་འཁོར་ལོ་ལ་རོལ་པས། ། ཡུལ་ལ་སྲེད་པའི་མཆིལ་པ་བློ་བྲལ་དུ་ཞིག་སྟེ། ། ཡུལ་ཅན་གནས་ལུགས་ཆེན་པོར་རང་གྲོལ་དུ་ལོང་ངོ༌། ། ཀུན་རྫོབ་བདེན་ཞེན་སྒྱུ་མའི་དཀྱིལ་འཁོར་དུ་རོལ་ཅིང༌། ། དོན་དམ་འོད་གསལ་འཕོ་འཇིགས་བྲལ་བ་རུ་ཐིམ་པས། ། བདེན་གཉིས་ཟུང་འཇུག་དགྱེས་པའི་ཧེ་རུ་ཀའི་དབྱིངས་སུ། །
སྐུ་གསུམ་དབྱེར་མེད་རང་རྩལ་རྫོགས་པ་རུ་ཤོག་ཅིག །། PAGE PAGE 1 FILENAME Q-22.doc
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
