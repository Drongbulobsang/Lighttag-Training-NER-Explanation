གསུང་འབུམ། ངག་དབང་དཔལ་བཟང་།
པོད ༨
༼༢༧༧༽སྡོམ་གསུམ་གྱི་ཉམས་ལེན་སྙིང་པོ་དྲིལ་པ།
༼༢༧༧༽སྡོམ་གསུམ་གྱི་ཉམས་ལེན་སྙིང་པོ་དྲིལ་པ་ཞེས་བྱ་བ་བཞུགས་སོ། ༼༢༧༨༽སངས་རྒྱས་ཐམས་ཅད་ཀྱི་ངོ་བོ་རྩ་བའི་བླ་མའི་ཞབས་ཀྱི་པདྨོར་སྒོ་གསུམ་གུས་པས་རྟག་ཏུ་ཕྱག་འཚལ་ཞིང་སྐྱབས་སུ་མཆིའོ་བྱི་གྱིས་བརླབས་ཏུ་གསོལ་དོམ་ཕྲུག་ཁོས་བསླབ་པའི་གནས་བསུང་བྱ་རགས་རིམ་ཞིག་བློ་ཐེག་ནས་འཇག་པ་ཞིག་བྲི་དགོས། སྡོམ་གསུ་རྣམ་པར་ངོས་པའི་དོན་རྣམས་བོ་མཁོས་ཀྱི་བསྡུ་མི་ཐུབ་ཅེས་བསྐུལ་བ་དོན་ཡོད་པར་བྱ་བའི་པྱིར་འདི་ནི་བསླབ་པའི་རྐང་གྲངས་རགས་རིམ་ཞིག་སྨྲས་པ་འདི་རྣམས་བློ་ལ་བླངས་ནས་དུས་རྟག་ཏུ་སྡོམ་པ་གསུམ་གྱི་གནས་རྣམས་དྲན་ཤེས་བཞིན་བག་ཡོད་གསུམ་གྱི་སྐྱ་བར་བསྲུང༌། དགོས་མ་གཏོགས། དེང་སང་ཉམས་ལོན་ཞིག་མགོ་ཁུར་༼༢༧༩༽བྱས་ནས་བསླབ་པའི་རྐང་གྲངས་མི་ཤེས་ཞིང༌། སྲུང་བྱ་སྲུང་བྱེད་མོད་རིག་པ་གཅིག་སུ་འདིས་ཐམས་ཅད་ཀྱི་གོ་ཆོད་ཟེར་ནས་སྨྱོན་པ་འུར་ལངས་པ་ལྟ་བུར་མི་བྱེད་དགུ་བྱེད་ཅིག་བྱས། ང་སྔགས་པ་དང་བསྒོམ་ཆེན་ཡིན་ཟེར་བ་འདི་ཚོ། སངས་རྒྱས་ཀྱིས་བསྟན་པའི་ཆོམ་རྐུན་པ་ཆེན་པོ་དུ་རུ་ཀ་སྟོང་ལས་ཐུ་བ་ཞིག་དེང་སང་དར་འདུག་པས། དེ་འདྲའི་ལད་མོ་མི་བྱེད་པར་བསླབ་པ་རྣམས་ཚུལ་བཞིན་དུ་བསྲུང་དགོས་པས་ན། དང་པོ་ཐར་བའི་དགེ་བསེནན་གྱི་སྐབས་ནས།
དང་པོ་སདོམ་པ་ལེན་དུ་བསམ་པའི་ཀྱད་པར་གྱི་སྣ་གཅིག་སྣ་འགའ་སོགས་དབྱེ་བ་ཡོད་ནའང༌། དེང་སང་དགེ་བསྙེན་ཀྱི་སྡོམ་པ་ལན་དེ་འདྲའི་དབྱེ་བ་བླ་སློབ་གཉིས་ཀས་མི་ཤེས་ཞིང༌། སྤྱི་བཏང་ཙམ་རེ་སྦྱིན་ལེན་གྱི་སྲོལ་ཡོད་པས། དེ་ལྟ་ན། རྩ་བ་༼༢༨༠༽བཞི་ནི་སྲོག་བཅོད་པ་དང༌། མ་བྱིན་པར་ལེན་པ་དང༌། འདོད་པའི་ལོག་པར་གཡོམ་པ་དང༌། རྫུན་དུ་སྨྲ་བ་དང་བཞིའོ། འདི་དག་གི་ཡུལ་གྱིུ་ན་ལག་དུ་མི་ཡིན་་པ་གོ་དགོས་སོ། དེ་དག་གིུ་་ལག་དུ་ཆང་སྤང་དགོས་དེ་མ་སྤང་ན་བསླབ་པ་གཞན་རྣམས་བསྲུང་མི་ནུས་པའི་ཕྱིར།
རྩ་བ་བཞི་དང་ཆང་དང་ལྔ་སྤང་དགོས། དེའི་སྟེང་སྔགས་ཀྱི་སྡོམ་པ་ཐོབ་ན་ཁྱིམ་པའི་དགེ་བསྙེན་གྱིས། རབ་ཏུ་བྱུང་བའི་རྟགས་ངུར་སྨིག་གི་ཆོས་གོས་བསྒོ་བ། ལྷུང་བཟེད་འཆག་བ་སོགས་རབ་བྱུང་གི་རྟགས་ཀྱི་སྐོར་དང༌། ལུས་ཀྱི་ཆེ་ག་དང་བཅས་རྐྱང་འབའ་ཞིག་མ་གཏོགས་འདུལ་བ་ནས་ཇི་ལྟར་གསུངཤ་པ་བཞིན་ཉམས་སུ་ལེན་དགོས་པར་དཔུང་བཟག་གི་རྒྱུད་ལས་བདག་ཅག་གི་སྟོན་པ་ཐུགས་རྗེ་ཅན་དེའི་གསུངས་ལ། ་་་་་་་་་་ བ་ངས་གསུང་སོ་སོར་ཐར་བ་ཡི། ཚུལ་ཁྲིམས་རྣམ་དག་འདུལ་བ་མ་ལུས་ལས། སྔགས་པ་ཁྱིམ་པས་རྟགས་དང་ཆ་ལུགས་སྤང༌། ལྷག་མ་རྣམས་ནི་མས་སུ་བླང་བར་བྱ། ཞེས་གསུངས་པའི་༼༢༨༡༽ཕྱིར།
རབ་ཏུ་བྱུང་བས་སྔགས་སྡོམ་ཐོབ་ན་རྟགས་དང་ཆ་ལུགས་འཆང་དགོས་པར་མ་ཟད་ཉེས་བྱས་ཚུན་ཆོད་ནས་འདུལ་བ་ཇི་ལྟ་བ་བཞིན་ཉམས་སུ་ལེན་དགོས་པ་སྨྲོས་ཅི་དགོས་པ་སྔ་མའི་ལུང་དེའི་ཕྱིར། ༈ གཉིས་པ་རབ་བྱུང་གི་ཕྱོགས་ཀྱི་བསླབ་པ་ལ། བདེ་འདིར་དགེ་སློབ་མ་དང་དགེ་སློང་མ་གཉིས་ཀྱི་སྡོམ་པ་སྦྱིན་པའི་ཕྱག་སྲོལ་མ་བྱུང་བས། དགེ་ཚུལ་གྱི་བསླབ་པ་ལ། རགས་པ་བཅུ་དང་ཞིབ་མོ་སུམ་ཅུ་ཡོད་པ་ལས། འཕགས་པ་ཀུན་དག་འདེབས་བྲི་ཇེའི་བུ་ལ་བསླབ་པ་མདོར་བསྡུས་ཏེ་བསྟན་པ་ལ། རྩ་བ་བཞི་དང༌། ུན་ལག་དྲུག་ལས། དང་པོ་ནི། མིའམ་མིར་ཆགས་པ་སྲོག་གཅོད་པ་དང་གཅིག
རིན་ཐང་ཚང་བའི་དངོས་པོ་རྐུ་བ་དང་གཉིས། མི་ཚངས་བར་སྤྱོད་པ་དང་གསུམ། མི་ཆོས་བླ་མའི་རྫུན་སྨྲ་བ་དང་བཞིའོ། འདི་རྣམས་ལ་གཞི་བསམ་པ་སྦྱོར་བ་མཐར་ཐུག་བཞི་ཚང་ན་ཕམ་འདྲ་དང༌། མ་ཚང་ན་འཆབ་མེད་གསེར་རུང་བ་ཙམ་ཡིན། བཤགས་བྱའི་ཉོས་བྱས་ལ་དྲུག་ལས། མྱོས་འགྱུར་གྱི་ཆང་༼༢༨༢༽འཐུང་བ་དང་གཅིག རྒོད་བག་གིས་རང་དགར། གྲུ་གར་རྩེ་བ་རོལ་མོ་འཁྲོལ་བ་སྟེ་གར་སོགས་གསུམ་དང་གཉིས། འཕྱོར་སྒོག་གིས་བསམ་པས།
རྒྱན་ཕྲེང་འདོགས་པ་ཁ་དོག་འཆང་བ། དྲི་ཞིམ་པར་སྤོས་བྱུག་པ་སྟེ་འཕྲེང་སོགས་གསུམ་དང་གསུམ། རྒྱུ་རིན་ཐང་ཅན་དང་ཁྲུ་གང་ལས་ལྷག་པའི་མལ་ཆེ་མཐོ་འདུག་པ་སྤང་བ་དང་བཞི། ཕྱི་དྲི་དུས་རུང་གི་ཟས་ལ་སྤྱོད་པ་དང་ལྔ༌། གསེར་དངུལ་ལོན་པ་སྤོང་ན་དང་དྲུག་གོ། འདི་བཅུ་སྲུང་ན་དགེ་ཚུལ་མཚན་ཉིད་པ་ཡིན། ཞིབ་མོ་སུམ་ཅུ་རྩ་བ་བཞི་དང་དེའི་ཆར་གཏགས་ཀྱི་ནེས་བྱས་ཀྱི་དབེ་བ་ཡིན་ཏེ། སྡོམ་ནི། རྩ་བཞི་གསོད་གསུམ་གཞི་མེད་ནས། སུན་འབྱི་བར་ལྔ་ཤེས་བཞི་བཤེས།
འཕྱ་དང་ཟས་དང་ལྷག་ལིབ་སྐུར། ཉེས་འཇོག་འབྲས་ཆནའགེགས་དང་ཆང༌། གར་གསུམ་ཕྲེང་གསུ་མལ་ཆེ་མཐོ། དུས་མིན་རིན་ཆེན་བར་མ་གསུམ། དེ་ལྟར་སུམ་ཅུ་རྩ་གསུམ་མོ། ཞེས་ཕམ་འདྲའི་སྲོག་གཅོད་ཀྱི་ཆར་གཏོགས་དུད་འགྲོ་གསོད་པ། སྲོག་ཆགས་དང་བཅས་པའི་རྩ་ཆུར་འདེབས། སྲོག་ཆགས་༼༢༨༣༽དང་བཅས་པའི་ཆུ་ལ་ལོངས་སྤྱོད་པ། རྫུན་གྱི་ཆར་གཏོགས། གཟི་མེད་དང་བག་ཙམ་གྱི་དགེ་སློང་ལ་ཕམ་པའི་སྐུར་འདེབས།
དགེ་འདུན་དབྱེན། དེའི་རྗེས་པྱོགས་ཁྱིམ་པ་སུན་འབྱི་གྱི་ལས། ཤེས་བཞིན་དུ་རྫུན་སྨྲ་བ། བཤེས་ངོར་འཕྱ་བ། ཞལ་ཏ་བ་འཕྱ། ཟས་ཅུང་ཟད་ཀྱི་ཕྱིར་ཆོས་སྟོན་ཞེས་དགེ་སློང་ལ་སྐུར་འདེབས་དང༌། ལྷག་མའི་སྐུར་འདེབས་དང༌། བསླབ་པ་ཁྱད་དསོད་ཀྱི་སྤོང་བའོ། ལྷག་པོ་ལེན་ཕྱིར་འབྲས་ཆན་ཚོད་མས་འགེབས་པ་སྟེ། རྩ་བ་བཞི་དང་བཅུ་དགུ།
དེའི་སྟོང་དུ། ཆང་གར་སོགས་གསུམ། ཕྲེང་སོགས་གསུམ། མལ་ཆེ་མཐོ་རྣམས་སོ་སོར་བརྩིས། ཕྱི་དྲོའི་ཁ་ཟས། གསེར་དངུལ་ལོན་པ་བསྣན་པ་གསུམ་བཅུ་དང༌། ཁྱད་པར་དུ་གྱུར་པ་བསམ་མ་ཐག་པས་ཁྱིམ་པའི་གོས་སྦུ་གུ་ཅན་ཉིན་གཅིག་ཙམ་འཆང་ན། ཁྱིམ་པའི་རྟགས་སྤོང་བ་ལས་ཉམས། རབ་ཏུ་བྱུང་བའི་རྟགས་བླངས་བ་ལས་ཉམས། མཁན་པོ་མཁན་པོར་གསོལ་བ་བཏབ་པ་ལས་ནམས་པ་ཡིན་པས་སངས་རྒྱས་ཀྱི་བསྟན་པ་རྟགས་༼༢༨༤༽ཀྱི་ཆེ་བ་ངུར་སྨིག་གི་རྒྱལ་མཚན་འཆང་བ་ཤིན་ཏུ་གལ་ཆེ་བ་དང་ཕན་ཡོན་ཡང་བསམ་གྱིས་མི་ཁྱབ་པས།
རྒྱལ་ཚབ་རྗེས། སྲིད་གསུམ་བདག་པོ་སྔར་ཡང་ལན་བརྒྱར་བྱས། ངུར་སྨིརག་རྒྱལ་མཚན་འཆབ་ད་རིས་ཙམ། ཞེས་དང༌། དུས་འཁོར་ལས། ངུར་སྨིག་འཛིན་པ་མཐོང་གྱུར་ན། ལྷ་མིན་ལྷ་ཡི་ཚོར་མ་དག ས་ཡི་འོག་ཏུ་འབྲོས་པར་འགྱུར། ཞེས། བདག་ཅག་གི་སྟོན་པས།
རྒྱལ་པོ་གཟུགས་ཅན་སྙིང་པོའི་ངོར་གོས་ངུར་སྨིག་གི་རྒྱལ་མཚན་གནང་བ་དང༌། བསླབ་པའི་གཞི་དང་པོ་གོས་བོ་བ་ནས་བཅའ་བ་མཛད་པས། གོས་སྣེ་ཚང་རྒྱུ་བཟང་ངན་ལ་མགོ་ལྟོས་ཀྱང༌། དམར་པོའི་ཁ་དོག་ཅན་ནག་པོ་སཀཡ་བོ་མིན་པ་མདོག་ལེགས་པོ་རེས། གཟན་ཤམས་སྣེ་ཚག་བ་རེ་འཆང་དགོས། སླག་རྒན་རེ་གྱོན་ནང་ན་སྒོམ་ཟེར་བའི་ཆེན་པོ་རེ་ཡོད་མདོག་གིས་རག་གི་རང་མགོ་རང་གི་བསྐོར། སངས་རྒྱས་ཀྱི་བསྟན་པའི་བླ་བཙོང་ཡིན་པས་ཨེ་ཤེས་བུ་ལོ་ལོ། ད་དགེ་སློང་གི་བསླབ་པ་ལ་སདེ་ལྔ་ལས། སྟོན་པས་རབ་བྱུང་གི་རྟེན་ལ་༼༢༨༥༽བཅས་པའི་བསླབ་པ་ལསའདས་པའི་ལུས་ངག་གི་ལས་ནི་ལྟུང་བའི་ངོ་བོ་སྟེ། སྤོང་བདུན་གྱི་རང་བཞིན་ཚུལ་ཁྲིམས་ཀྱི་མི་མཐུན་ཕྱོགས་སུ་གྱུར་པའི་ལྟུང་བ་ཡིན་པའི་ཕྱིར།
འདི་ལ་དངོས་པོ་གཙོ་བོ་གྱུར་པ་དང༌། འདུ་ཤཻས་གཙོ་བོར་གྱུར་བ་གཉིས་ལས། དང་པོ་མི་ཚངས་སྤྱོད་ལྟ་བུ་དང༌། པྱི་མ་རྫུན་སྨྲའི་ལྟུང་བ་ལྟ་བུའོ། དབྱེ་བ་ལ། དགེ་སློང་གི་ལྟུང་བ་སྡེ་ལྔ་ལས། ཕམ་ལྷག་བཅུ་བདུན་པོ་ལེགས་པར་བསྲུང་ན། དགེ་སློང་མཚན་ཉིད་དང་ལྡན་པར་རིག་འཛིན་འཇིགས་མེད་གླིང་བས་ཞལ་བཞེས་གནང་བས་དེ་ལྟར་ན། དང་པོ་རྩ་བ་བཞི་ལས། གཞི་བསམ་པ་སྦྱོར་བ་མཐར་ཐུག་ཚང་བའི་མི་ཚངས་སྤྱོད་པ་དང་གཅིག
གཉིས་པ་མ་བྱིན་ལེན་པའི་ཕམ་པ་ནི། གཞི་བསམ་པ་སྦྱོར་བ་མཐར་ཐུག་ཚང་བའི་སྒོ་ནས་གཞན་གྱི་ནོར་རིན་ཐང་ཚང་བའི་དངོས་པོ་དུས་གཅིག་ལ་བརྐུས་པའོ། རིན་ཐང་ཚང་བ་ནི། ཀཱ་རི་ཀ་ལྔ་བཅུ་པ་ལས། ཀརྴ་པ་ཎིའི་བཞི་ཆ་བརྐུས། དེ་བསྐུས་ཚུལ་ཁྲིམས་ཞིག་པར་གྱུར། ཞེས་རྒྱ་གར་རྒྱལ་རྨ་བྱ་བའི་དུས་ན༼༢༣༦༽གསེར་སྐྲ་མ་སླང་ཡི་དོང་ཚེ་དེའི་བཟི་ཆ་གསེར་སྐྲ་མ་གང་དང་བཞི་ཆ་དངུལ་ཊཾ༡་དང་སྐྲ་མ་ཕྱེད་དང་གསུ་གྱི་རིན་ཐང་ཚང་བའོ། གསམ་པ་སྲོག་གཅོད་ཀྱི་ཕམ་པ་ནི། གཞི་བསམ་པ་སྦྱོར་བ་མཐར་ཐུག་ཚང་བར་མིའམ་མིར་ཆགས་པའི་སྲོག་གཅོད་པའོ། བཞི་པ་རྫུན་སྨྲའི་ཕམ་པ་ནི།
གཟི་བསམ་སྦྱོར་བ་མཐར་ཐུག་ཚང་བར་བསམ་པ་བདེན་པལའི་འདུ་ཤེས་བསྒྱུར་ནས་རྫུན་བརྗོད་འདོད་ཀྱི་སྒོ་ནས། མངོན་ཤེས་ལ་སོགས་པ་གཞན་ལས་ཁྱད་པར་དུ་གྱུར་བའི་ཡོན་ཏན་གྱི་ཚོགས་མེད་ཀྱང་ཡོད་ཅེས་མིའི་ཆོས་ལས་བླ་མའི་གོང་མའི་རྫུན་སྨྲས་པའོ། གཉིས་པ་ལྷག་མའི་སྡེ་ལ། ནང་སེམས་ཅན་ལ་ཆགས་པ་ལྔ་དང༌། པྱིོ་ཡད་བྱད་ལ་ཆགས་པ་གཉིས་སྟེ། འདོད་ཆགས་ལས་གྱུར་པ་བདུན། གནོད་པ་ལས་གྱུར་པ་གཉིས། བསྒོ་བ་ལས་གྱུར་པ་བཟི་སྟེ་བཅུ་གསུམ་ཡོད་པའི། དང་པོ་འབྱིན་པའི་ལྷག་མ་ནི། འགྲོད་པའི་ཡུལ་ལམ་གསུམ་མ་ཡིན་པར།
རང་ངམ་གཞན་གྷྱི་ལན་ལག་གི་གནས་སུ་ཁུ་བ་བྱུང་འདོད་པས་ནོར་བུ་རེག་ཅིང་རྩོལ་བ་ལས་ཁུ་བ་གནས་ནས་འཕོས་ཤིང་བདེ་བ་ཉམས་༼༢༨༧༽སུ་མྱོང་བའོ། གཉིས་པ་འཛིན་པའི་ལྷ་མ་ནི། ཡུལ་བུད་མེད་འཁྲིག་པ་བརྟེན་ཏུང་གི་ལུས་ཀྱི་ཆ་ཤས་ལ་ཆགས་སེམས་ཀྱིས་རྗེན་པར་རེག་པའི་བདེ་བ་ཉམས་སུ་མྱོང། གསུམ་པ་འཁྲིག་ཚིག་རྗེན་སྨྲཱི་ནི། ཡུལ་བརྡ་འཕྲོད་པའི་བུ་མེད་ལ་ཆགས་སེམས་ཀྱིས་ཡུལ་དུས་དེར་གྲགས་པའི་འཁྲིག་ཚིག་རྗེན་པར་སྨྲས་ནས་ཡུལ་དེའི་ག་བོའོ། བཞི་བ་བསྙེན་བཀུར་གྱི་བསྔགས་པའི་ལྷག་མ་ནི། ཡུལ་བུད་མེད་ལ་ཆགས་སེམས་ཀྱིས། བདག་ལྟ་བུའི་དགེ་སློང་ལ་འཁྲིག་པས་བསྣེན་བཀུར་བྱས་ན་བསྙེན་བཀུར་ཐམས་ཅད་ཀྱི་ནང་ནས་མཆོག་གོ་ཞེས་སྨྲས་ནས། ཡུལ་དེས་བོ་བའོ། ལྔ་པ་སྨྱན་བྱེད་ནི།
རང་ལས་གཞན་པའི་ཁྱིམ་པ་ཕོ་མོ་སྤྲད་ཏུང་བ་ཕན་ཚུན་སྦྱོར་འདོད་ཀྱིས་དེ་གཉིས་ཀྱི་ཕྲིན་ལན་གསུམ་གྱིས་བསྐྱལ་ནས། དེ་གནིས་འདུས་ཏེ་དབང་པོ་འཕྲད་པ་ན་དགེ་སློང་ལ་ལྟུང་བའོ། དྲུག་པ་ཁང་པའི་ལྷག་མ་ནི། གཞི་སྲོག་ཆགས་མང་ཞིང༌། རྩེད་པ་ཅན་དང་འཇིགས་རྐྱེན་ཡོད་པས་མི་རུག་བའི་གཞིར་གཞན་ལ་ཡོད་བྱད་བསླང་ནས་དགེ་འདུན་གྱིས་གནང་བ་མ་ཐོབ་པར། རག་དོན་དུ་ཁང་པ་སྲིད་དུ་༼༢༨༨༽ཁྲུ་བཅོ་བརྒྱད་དང༌། ཞིང་དུ་ཁྲུ་ཕྱེད་དང་བཅུ་གཅིག་གི་ཚད་ལས་ལྷག་པ་བརྩིགས་ནས་ཐོག་ཕུབ་ཟིན་པ་ན་ལྟུང་བའོ། བདུན་པ་ཁང་པ་ཆེ་བ་བརྩིགས་པའི་ལྷག་མ་ནི། གཞན་གང་ཟག་བཞི་ལ་སོགས་པུ་ན་ཆད་ཀྱི་དགེ་འདུན་གྱི་དོན་དུ་ཚད་ལྷགུ་ན་ལག་ཏུ་མི་དགོས་ཀྱང༌། གཞན་ཐམས་ཅད་སྔར་དང་འདྲ་བར་བརྩིགས་ནས་ཐོག་ལོང་བ་ན་ལྟུང་བའོ།
བརྒྱད་པ་གཞི་མེད་ཀྱི་སྐུར་འདེབས་ཀྱི་ལྷག་མ་ནི། མཐོང་ཐོས་དེགས་གསུམ་གྱི་གཞི་མེད་པའི་དགེ་སློང་ལ་མེ་ཚངས་སྤྱོད་ཀྱི་ཕམ་པའི་བསྐུར་བ་བཏབ་པའོ། དགུ་བ་གག་ཙམ་གྱིས་ཀུར་འདེབས་ཀྱི་ལྷག་མ་ནི། ུལ་དགེ་སློང་ལ་བུད་མེད་དང་གཏམ་སྨྲ་བ་ཙམ་གྱིས་སྐད་ཀ་བག་ཙམ་ལ་བརྟེན་ནས་ཚིག་གི་ཤུགས་ཀྱིས་མི་ཚངས་སྤྱོད་ཀྱི་ཕམ་པའི་སྐུར་བ་བཏབ་པའོ། བཅུ་བ་དགེ་བདུན་འབྱོན་གྱི་ལྷག་མ་ནི། བཅས་ལྡན་དགེ་སློང་རང་མ ི་ཐེ་བའི་དབྱེན་བྱ་དགེ་འདུན་དུ་ལོང་གཉིསུ་ན་ཆད་ཆོས་མིན་གྱི་ལྟ་བས་ཕན་ཚུན་འབྱེད་པར་བྱེད་པའོ། བཅུ་བ་དགེ་འདུན་དབྱེན་གྱི་ལྷག་མ་ནི། བཅས་ལྡན་དགེ་སློང་རང་མི་ཐོ་བའི་དབྱེན་བྱ་དགེ་འདུན་དུ་ལོང་གཉིསུ་ན་ཆད་ཆོས་མིན་གྱི་ལྟ་བས་ཕན་ཚུན་འབྱེད་པར་བྱེད་པའོ། བཅུ་གཅིག་པ་བྱོན་དེའི་རྗེས་ཕྱོགས་ཀྱི་ལྷག་མ་ནི། སྔ་མ་དབྱེན་བྱེད་པ་དགེ་སློང་དེའི་གྲོགས་བྱེད་འདོད་ཀྱི་རྗེས་སུ་རྒྱུག་༼༢༨༩༽པའོ།
དེང་སང་སྐུར་འདེབས་གཉིས་དང་དབྱེན་གཉིས་ཀྱི་ལྷག་མ་གཉིས་ཀྱི་རྗེས་སུ་སྒྲུབ་པའི་དགེ་སློང་ཤིན་ཏུ་མང་བས་དུས་རྒྱུན་དུ་ཁ་འདི་ལ་བརྟགས་དཔྱད་ཞིབ་དུ་དགོས། བཅུ་གཉིས་པ་ཁྱིམ་པ་སུན་འབྱིན་གྱི་ལྷག་མ་ནི། ཡུལ་བུད་མེད་དང་ལྷན་ཅིག་ཏུ་རྩེ་འཇོ་དང་བཟའ་བཏུང་སྣོད་གཅིག་ཏུ་བྱེད་པ་བསླབ་པ་དང་འགལ་བའི་ངན་སྤྱོད་ཀྱིས་ཁྱིམ་པའི་སེམས་སུན་འབྱིཧན་ནས་མ་དད་པར་བྱེད་པའོ། བཅུ་གསུམ་པ་བཀའ་བློ་མི་བདེ་བའི་ལྷག་མ་ནི། དགེ་སློང་ལ་ལྷག་པའི་ཚུལ་ཁྲིམས་ཀྱི་དབང་དུ་བྱས་ཏེ། ལྟུང་བ་བྱུང་བ་གང་ཡང་རུང་བ་ཕྱིར་བཅོས་པར་བསྐུལ་ཏེ་གློང་བ་ན། བརྗོད་པ་མ་རྙེད་ནས་རྩེད་པའི་གཞིར་ཞུགས་ཏེ་བཀའ་བློ་མི་བདེ་བ་འཁྲུགས་པའི་གཞིར་ཞུགས་པའོ། ༈ སྤང་ལྟུང་སུམ་ཅུའི་སྐབས་ཀྱི་ཞིབ་ཏུ་གཞུང་ལ་ལྟོས། གཙོ་བོ་ཆོས་གོས་གསུམ་དང་གདོང་བ་དྲས་ཤིང་དྲུབ་པ་བྱིན་གྱིས་བརླབ་པ་འབྲལ་མེད་དུ་འཆང༌། ལྷུང་བཟེད་རུང་བ་ཚད་དང་ལྡན་པ་རེ་འཆང༌།
ཕྱི་དྲོའི་ཁ་ཟས་སྤང་ཏེ་གུང་ཚིག་རེ་གྱིས། གོས་བསྒོ་ཚུལུ་ན་ཆད་ཤིན་ཏུ་ལེགས་པ་རེ་ཅི་ནས་གྱིས་དང་དེ་ཙམ་ལ་སོ་ཐར་གྱི་བསླབ་པ་རྣམས་ཚང་གི་༼༢༩༠༽འདུག འདི་རྣམས་ཕྱི་ཚུལ་འཆོས་ལོགས་པོ་རེ་ཀྱིས་དང༌། ཚུལ་འཆོས་རྒས་པ་ཚུལ་ཁྲིམས་ཟེར་བའི་དཔེ་ལུས་ངག་གི་སྟེང་འདི་ན་ལས་རྒྱུ་ཞིག་ཡོད། ནང་སེམས་ཀྱི་མནོ་བསམ་ཙམ་ལ་དེ་ཙམ་གཙོ་བར་གསུངས་མེད་པས་གཟའ་རྒྱུ་ཞིག་ལོས་ཡོད། བྱང་ཆུབ་སེམས་དཔའི་སྡོམ་པ་རྣམས་ཕྱི་ལུས་ངག་ལ་མི་ལྟོས་པར་ནང་སེམས་ཀྱི་འདུ་ཤེས་བཟང་ངན་ལ་རག་ལས་པས་ཅུང་ཟད་བསྲུང་དཀའ། གསང་སྔགས་ཀྱི་སྡོམ་པ་ཐམས་ཅད་ཡེ་ཤེས་ཀྱི་སྟོང་ནསརྩི་བས་ཤིན་ཏུ་བསྲུང་དཀའ་ན་ཡང་སྡོམ་པ་གསུམ་པོ་བླང་ཚར་བས། ད་བྱང་ཆུབ་སེམས་དཔའི་བལསབ་པ་ལ། ཉོན་སྤྲོད་སྡོམ་པ། དགེ་བ་ཆོས་སྡུད།
སེམས་ཅན་དོན་བྱེད་གསུ་ལས། དང་པོ་འདི་མེད་ན་ཕྱི་མ་གཉིས་ལ་རེ་བ་མེད་པས། དང་པོ་ལ་ལུགས་གཉིས་ཀྱིས་ཀྱིས་ཟབ་མོ་ལྟ་བའི་སྲོལ་གྱིས་རྩ་ལྟུང་བཅོ་བརྒྱད། སྨོན་འཇུག་གི་བསླབ་བྱ་གཉིས་དང་ཉི་ཤུ་ཡོད་པས། དང་པོ་ལ། མིང་དུ་རྩ་ལྟུང་བཅོ་བརྒྱད་ལ། རྫས་ཀྱི་བཅུ་བཞིར་གསུངས་པའི། དང་པོ་བྱང་ཆུབ་སེམས་དཔའི་རྒྱལ་པོ་ལ་འབྱུང་ཉོ་བ་ལྔ་ནི། དཀོན་མཆོག་གྱི་དཀོར་འཕྲོག་པ་གཅིག དམ་པའི་ཆོས་ཡང་དག་པ་ཐེག་པ་༼༢༩༡༽གསུམ་གྱ་ལུང་དང་རྟོགས་པའི་ཆོས་རྣམས་སྟོན་པས་བཀའ་དང་ཐར་བ་ཐོབ་པའི་ཐབས་མ་ཡིན་ནོ་ཞེས་སྤང་བ་གཉིས་པའོ།
བསླབ་པ་བཟུང་ཡང་ཏུང་མ་བཟུང་ཡང་རུང༌། རབ་ཏུ་བྱུང་བའི་ཆ་ལུགས་འཛིན་པ་དག་ལ་ཆད་པ་གཅོད་གསུམ་པའོ། ཕ་མ་གཉིས་དགྲ་བཅོམ་པ་བསད་པ། དགེ་བདུན་གྱི་དབྱེན་བྱེད་པ། སངས་རྒྱས་ལ་ངན་སེམས་ཀྱི་ཁྲག་འབྱིན་པ་སྟེ་མཚམས་མེད་པའི་ལས་སྔ་གང་ཏུང་བྱེད་པ་བཞི་བའོ། ལྔ་བ་ནི། ལས་རྒྱུ་འབྲས་མེད་ཅེས་ལོག་པར་ལྟ་བ་འཛིན་པའོ། བློན་པོ་ལ་འབྱུང་ཉེ་བ་ལྔ་ནི། རྒྱལ་པོས་སྔ་མ་བཞིའི་སྟེག་དུ་ལོག་ལྟ་དོར་བའི་བཞིའི་སྟོང་དུ། གྲོང་ཁྱིམ་གཅིག་པ་དང༌།
ཇོང་མི་རིགས་བཞི་གནས་པ། གྲོང་ཁྱེར་བཟོ་སྣ་བཅོ་བརྒྱད་ཡོད་པ། གྲོང་བརྡལ་ནི་ཕྱོགས་ཀྱི་ཚོང་པ་མང་པོ་འདུ་ས། ཡུལ་འཁོར་ནི་ཙམ་པ་ཀ་ལྟ་བུའི་ཡུལ་ཆེན་པོ་རྣམས་ཞེ་སྡང་གིས་ཁང་མེ་རོ་དུད་སྤུརད་ནས་བརླག་པའོ། ཅིའི་ཕྱིར་ན་རྒྱལ་པོ་སྐྱིད་བདེ་བར་གནས་པས་ལོག་ལྟ་འབྱུང་ཉེ་ལ། བློན་པོ་ན་རྒྱིལ་པོའི་བྱ་བའི་དོན་གྱིས་ཕྱོགས་གང་དུའང་རྒྱུ་བའི་སྐྱིད་སྡུག་༼༢༩༢༽དང་བཟང་ངན་མང་པོ་མཐོང་བས་རྒྱུ་འབྲས་མེད་ལྟ་འབྱུང་དཀའ་བས། གྲོང་སོགས་བརླག་པ་རྣམས་བཞག་གོ། དམ་པ་ཕལ་བལ་འབྱུང་ཉེ་བ་བརྒྱད་ནི། བློ་མ་སྦྱངས་པ་ལ་སྟོང་པ་ཉིད་སྟོན་པ་དང་གཅིག ཐེག་ཆེན་གྱི་རིགས་ཅན་ཐེག་དམན་དུ་སེམས་བཅུག་པ་རྫོགས་བྱང་ལས་ཕྱིར་ལོག་པར་བྱེད་པ་དང་གཉིས།
ཉན་ཐོས་ཀྱི་རིགས་ངེས་ལ་སོ་སོར་ཐར་བ་སྤང་ནས་ཐེག་ཆེན་དུ་སློབ་དུ་བཅུག་པ་གསུམ་པོ། ཉན་ཐོས་ཀྱི་ལམ་ལ་འབྲས་བུ་མེད་པར་འཛིན་དུ་བཅུག་ན་བཞི་བའོ། ཕྲག་དོག་གིས་བསམ་པས་བདག་ལ་བསྟོད་ཅིང་བྱང་ཆུབ་སེམས་དཔའ་གཞན་ལ་སྨོད་ན་ལྔ་བའོ། བསྙེན་བཀུར་གྱི་ཕྱིར་མ་རྟོགས་བཞིན་དུ་བདག་གིས་ཆོས་ཟབ་མོ་སྟོང་པ་ཉིད་རྟོགས་གོ་ཞེས་རང་ཉིད་འཚོང་བའི་རྡུན་སྨྲས་ན་དྲུག་པའོ། དགེ་སློང་གི་རྡས་དབང་པོ་ཆེ་གཞན་ལ་ཐབས་ཀྱིས་སྦྱིན་པ་དབྱེད་ན་དགེ་སྦྱོང་ལ་ནོརགྱིས་ཆད་པ་གཅོད་དུ་འཇུག་ན་བདུན་པའོ། སྤོང་བ་བསམ་གཏན་པའི་ལོངས་སྤྱོད་ཀློག་པ་བསམ་པ་ལ་བྱིན་ན་བརྒྱད་པའོ། དེ་དག་འབྱུང་ནེ་དབང་གིས་བཞག་གི་ལས་དང་པོ་བའི་སྐབས་ན་ཐམས་ཅད་པོ་བསྲུང་དགོས་སོ། དེ་དག་གི་སྟེང་༼༢༩༣༽དུ་སྨོན་འཇུག་གི་སེམས་གཉིས་སྤང་ན་ལྟུང་བར་འགྱུར་བས། སྨོན་སེམས་གཏོང་བ་ལ། སེམས་ཅན་བློས་བཏང་དང་རྣམ་མཁྱེན་བློས་བཏང་གཉིས་ཀྱ་གཏོང་ལ།
དེ་བཏང་བས་རྟེན་ཀྱང་ལོག་པས་བརྟེན་པ་རི་མི་འཇིག་པ་བཞིན་ཡིན་པས་དོ་གཉིས་མི་ཉམས་པར་བསྲུང་དགོས་ལ། བསླབ་བཏུས་སུ་བསླབ་པ་མདོར་བསྡུས་ཏེ་གསུངས་པ་འདི་ཤིན་ཏུ་གལ་ཆེ་བས། རྒྱལ་པོ་ལ་གདམས་པའི་མདོ་ལས། རྒྱལ་པོ་ཆེན་པོ་ཁྱོད་ནི་འདི་ལྟར་བྱ་བ་མང་བ། བྱེད་པ་མང་བ་སྟེ། ཐམས་ཅད་ཀྱིས་ཐམས་ཅད་དུ་སྦྱིན་པ་ནས་ཤེས་རབ་ཕ་རོལ་དུ་ཕྱིན་པའི་བར་ལ་བསླབ་པར་མི་ནུས་ཀྱིས། དེ་བས་ན་རྒྱལ་པོ་ཆེན་པོ་ཁྱོད། ཡང་དག་པར་རྫོགས་པའི་བྱང་ཆུབ་ལ་འདུན་པ་དང༌། དད་པ་དག༌། དོན་དུ་གཉེར་བའི་སྨོན་པ་གསུ་འགྲོ་ཡག་ཏུང༌།
འདུག་ཀྱང་རུང༌། ཉལ་ཡང་རུང༌། སད་ཀྱང་རུང༌། ཟ་ཡང་རུང༌། བཏུང་ཡང་རུང༌། རྟག་པར་རྒྱུན་དུ་དྲན་པས་ཡིད་ལ་བཟུང་སྟེ་བསྒོམ་ཤིག གཞན་གྱི་དགེ་བ་ལ་རྗེས་སུ་ཡི་རང་བར་གྱིས་ཤིག རྗེས་སུ་ཡི་རག་ནས་ཀྱང་སངས་རྒྱས་དང་བྱང་ཆུབ་སེམས་དཔའ་དང་ཉན་ཐོས་དང་རང་སངས་རྒྱས་ལ་༼༢༩༤༽ཕུལ་ཅིག ཕུལ་ནས་ཀྱང་སེམས་ཅན་ཐམས་ཅད་དང་ཐུན་མོང་དུ་གྱིས་ཤིག དེ་ནས་སེམས་ཅན་ཐམས་ཅད་ཀྱི་སངས་རྒྱས་ཀྱི་ཆོས་ཡོངས་སུ་རྡོགས་པར་འགྱུར་བར་ཉི་གཅིག་བཞིན་དུ་བླ་ན་མེད་པའི་བྱང་ཆུབ་ཏུ་བསྔོས་ཤིག
རྒྱལ་པོ་ཆེན་པོ་དེ་ལྟ་བ་རྒྱལ་སྲིད་ཀྱང་བྱེད་ལ། རྒྱལ་པོའི་བྱ་བ་ཡང་ཉམས་པར་མི་འགྱུར་ལ། བྱང་ཆུབ་ཀྱི་ཚོགས་ཀྱང་ཡོངས་སུ་རྡོགས་པར་འགྱུར་རོ། ཞེས་བལསབ་པ་ཐམས་ཅད་བསྡུས་ཏེ་རིན་ཆེན་བྱང་ཆུབ་ཀྱི་སེམས་སྦྱང་བ་ལ་ཉིན་མཚན་མེད་པར་བརྩོན་པ་ལ་འདུས་པར་བསྟན་པས་བྱང་ཆུབ་སེམས་ལ་སློབ་སྦྱང་བ་འདི་གལ་ཆེ་བས་ཡིད་ལ་འཇག་པ་གྱིས་སབོམ་ཡོར་དུ་བླ་མ་ག་གེ་མོ་ཅིག་ཟེར། ཆེ་གེ་འདི་ཟེར་བྱ་བས་སེམས་ལ་འབྱོར་དུས་མི་འོང་བར་ཉམས་ལེན་འདི་འདྲ་ཞིག་གྱིས་དང༌། བྱང་ཆུབ་སེམས་དཔའ་དངོས་མ་རེད་ཀྱང༌། ལམ་སྣེ་ཞིག་ཟིན་ནས་འོང་ངོ༌། ཐོག་མེད་སྲོལ་ལ། ཀུན་སློང་སེར་སྣ། འདོད་ཆགས།
ཁོང་ཁྲོ། གཏི་མུག་བཞིས་སྦྱོར་བ་ཆོས་དང་ནོར་མི་སྟེར་བ་གཉིས། བདག་བསྟོད་གཞན་ལ་སྨོད་པ་གཉིས། བརྡེག་འཚོང་དང་ཤད་སྦྱང་མི་ལེན་༼༢༩༥༽གཉིས་ཡང་དག་པའི་ཆོས་སྤང་ཞིག༌། ཆོས་མ་ཧཡིན་པ་སྟོན་པ་གནིས་དག་བརྒྱད་པོ་ཡིན་པས་སྲོལ་གཉིས་གང་རུང་རོ་སྲུང་སྡོམ་པ་གཉིས་ཀ་ཐོབ་ཚར་བས་བསླབ་པ་མི་བསྲུང་བའི་སེམས་ཡར་ཁས་ལེན་ན་ངོ་མི་ཚའམ། ད་དུང་ང་བྱང་ཆུབ་སེམས་དཔའ་ཡིན་ཟེར་ནས་མིག་སྐྲ་མ་ལོག་ལོག་བྱེད་ནས་ནག་པོའི་ཆོས་བཞི་ལ་ཆུ་འབོག་འབོག་བྱེད་མཁན་མང་པོ་མཐོང་བས་ཚེ་རབས་ཐམས་ཅད་དུ་བྱང་ཆུབ་གྱི་སེམས་མི་བརྗོད་ཅིང་མི་ཉམས་ཞིང་དྲན་པའི་ཐབས་སུ་ནག་པོའི་ཆོས་བཞི་སྤང་ཞིང་དཀར་པོའི་ཆོས་བཞི་བླང་དགོས་པས། དེ་རྣམས་ནི། དཀོན་མཆོག་གཅེགས་པའི་འདོ་སྲུང་གིས་ཞུས་པའི་ལེ་འུར། འོད་སྲུང་ཆོས་བཞི་དང་ལྡན་ན་བྱང་ཆུབ་ཀྱི་སེམས་བརྗོད་པར་འགྱུར་ཏེ། བཞི་གང་ཞེ་ན།
མཆོད་པར་འོས་པ་བསྲུ་བ་དང༌། གཞན་འགྱོད་འི་གནས་མ་ཡིན་པ་ལ་འགྱོད་པ་བསྐྱེད་པ་དང༌། སེམས་བསྐྱེད་པའི་བྱང་ཆུབ་སེམས་དཔའ་ལ་སྡང་སེམས་ཀྱི་སྐྱོན་ནས་བརྗོད་པ་དང༌། སེམས་ཅན་ལ་གཡོ་དང་སགཡུས་སྤྱཽད་པའོ། ཞེས་སོ། དེ་ལ་ལྡོག་པ་ནི་དཀར་པོའི་ཆོས་བཞི་ཡིན་པས༼༢༩༦༽སྒྲུབ་པར་བྱས་ཏེ། དེ་ཉིད་ལས་འོད་སྲུང་ཆོས་བཞི་དང་ལྡན་ན་བྱང་ཆུབ་ཀྱི་སེམ་སབརྗོད་པར་མི་འགྱུར་ཏེ། བཞི་གང་ཞེ་ན། ཤེས་བཞིན་དུ་རྫུན་མི་སྨྲ་བ་དང༌། བྱང་ཆུབ་སེམས་དཔའ་ལ་སྟོན་པའི་འདུ་ཤེས་བསྐྱེད་པ་དང༌།
སེམས་ཅན་ལ་གཡོ་སྒྱུ་མེད་པར་ལྷག་མཔའི་བསམ་པའི་གནས་པ་དང༌། སེམས་ཅན་ཐམས་ཅད་ཐེག་པ་ཆེན་པོ་ལ་ཡང་དག་པར་འགོད་པའོ། ཞེས་གསུངས་པ་རྣམས་བསླབ་བཏུས་སུ་རྒྱལ་པོ་ལ་གདམས་པའི་མདོར་བསྟན་པའི་བྱང་ཆུབ་སེམས་ཉག་མ་གཅིག་སུ་བསྒོམ་པ་ལ་མ་འདུས་པ་མེད་ཀྱང་འདི་རྣམས་ལ་བླང་དོར་ཚུལ་བཟིན་བྱེད་ན་བྱང་ཆུབ་སེམས་དཔའ་མིང་མ་བཏགས་ཀྱང་རལ་ལ་འདི་ཕྱིར་ཕན་པའི་རྒྱུན་ལགས་པས་མེད་ལ་ངེས་པ་དགོས། གོང་འོག་གི་སྡོམ་པ་གསུམ་གྱི་བསླབ་བྱ་སྣ་རེ་རེ་ནས་བྱང་ཆུབ་སེམས་ཀྱིས་ཟིན་པ་ཞིག་ཤིན་ཏུ་གལ་ཆེ། དགེ་བ་ཕྲ་མོ་གས་ཚགས་ལེགས་པར་བཅད་དུས་དང༌། གུད་ཚིག་བྱེད་དུས་ན་བསམ་པ་བཟང་པོ་བྱང་ཆུབ་ཀྱི་སེམས་འདི་དང་པོ་ནས་ཨི་དྲན་མི་ལྟོས་ལ་གཟོབ་དང༌། ནམ་ཞིག་དགེ་བ་གང་བསྒྲུབ་ཐམས་ཅད་ཀྱི་སྣ་ལ་སེམསདེ་རག་བཞིན་ངང་གིས་འབུང་དུས་ཞིག་ཁོ་བོའི་༼༢༩༧༽མྱོང་བས་གྲུབ་པ་ཞིག་ཡིན་པས་གལ་ཆེ། དེ་ལྟར་ན་གུང་ཚིག་གི་ལྟོ་ཁམས་རེ་ཟོས་པ་ན་བྱང་ཆུབ་གྱི་སེམས་རེ་རེས་ཟིན་པ་བྱས་ནས་ཟས་ཀྱི་ལྟོ་འགྲང་བ་ནས་དགེ་བཅས་བློ་བདེ་འབོལ་གྱི་འོང་བ་ཞིག་དགོས་སོ། ༈ ད་ནི་གསང་སྔགས་ཀྱི་སྡོམ་པ་ལ། བརྟུལ་ཞུགས་ཉེར་ལྔ་རིགས་ལྔ་ཕྱི་ནང་རྩ་ལྟུང་བཅུ་བཞི་སྦོམ་པོ་བརྒྱད་རྣམས་ནི་གསར་སྙིང་སྤྱི་ལ་གྲགས་པའི་གཙོ་བོ་གསར་ཕྱོགས་ཀྱི་དམ་ཚིག་གི་དབྱེ་བ་ཡིན་པས།
འདིར་ནི་སྒ་འགྱུར་བ་རང་གི་ཐུན་མོངས་མ་ཡིན་པའི་དམ་ཚིག་ངེས་པར་བསྲུང་དགོས་ངོ་ཤེས་པ་མདོ་སྒྱུ་སེམས་གསུམ་གྱི། སྒྱུ་འཕྲུལ་དྲྭ་བ་ལས། བླ་མེད་མི་སྤག་བླ་མ་བཀུར། སྔགས་དང་ཕྱག་རྒྱ་རྒྱུན་མི་བཅད། ཡང་དག་ལམ་དུ་ཞུགས་ལ་བྱམས། གསང་བའི་དོན་ཕྱིར་སྨྲ་མི་བྱ། འདི་ནི་རྩ་བ་ལྔ་རྣམས་སྟེ། སྒྲུབ་དང་སྲུང་བའི་དམ་ཚིག་མཆོག ཞེས་རྩ་བ་ལྔ་དངུ་ན་ལག་བཅུར་བསྟན་པའི་རྩ་བ་ལྔ་ལེགས་པར་སྲུང་ན་དམ་ལྡན་གྱི་རྣལ་འབྱོར་པ་ཡིན་པས། དང་པོ་བླེ་ད་མི་སྤང་བ་ནི།
ཀུན་རྫོབ་བྱང་ཆུབ་ཀྱི་སེམ་སདག༌། དོན་དམ་པར་སྤྲོས་པ་༼༢༩༨༽ནེ་བར་ཞི་བའི་བྱང་ཆུབ་ཀྱི་སེམས་གཉིས། ཐེ་ཚོམ་དང་ལོག་ལྟས་མི་སྤང་བར་རྒྱུན་དུ་ལྟ་སྒོམ་སྤྱོད་གསུམ་གྱི་ཉམས་སུ་ལེན་པའོ། གཉིས་པ་བླ་མ་བཀུར་བ་ནི། སྤྱིར་ཡུལ་དྲུག་གསུངས་ཀྱང༌། ཞི་བ་ལྷ་རྒྱུད་ལས། རྒྱུད་བཀྲོལ་དབང་བསྐུར་དེ་ཉིད་བསྟན། བླ་མ་ཉིད་དང་ལྷན་ཅིག་གྲོགས། ལུས་ངག་ཡིད་ཀྱི་བཀུར་བ་ནི། རྡོ་རྗེ་སྐུ་ཡི་དམ་ཚིག་གོ།
ཞེས། རག་ལ་སྔགས་ཀྱི་དབང་བསྐུར་རྒྱུད་འཆད་མན་ངག་སྟོན་པའི་སློབ་དཔོན་གསུ་སངས་རྒྱས་ལས་ལྷག་པར་དཀོན་མཆོག་བཞི་བར་བལྟས་ཏེ། སྒོ་གསུ་གཡོ་ཟོལ་མེད་པའི་ཐུགས་ཅི་མཉོས་དང་ཅི་གསུང་གི་དཀའ་སྒྲུབ་པའི་སྒོ་ནས་བཀུར་བར་བྱའོ། གསུམ་པ་སྔགས་དང་ཕྱག་རྒྱ་རྒྱུན་མི་བཅད་པ་ནི། རང་གི་་་་་་་དམ་ལྷ་ཡི་སྔགས་གསུམ་ཕྱག་རྒྱ་བཞི་རབ་རྒྱུན་དུའམ། འབྲིང་ཉ་སྟོང་དུས་དྲུག་གམ་ཐ་ན་ལོ་ཟླར་མ་ཆགས་པར་བརྩོན་པའོ། བཞི་པ་མཆེད་ལ་བྱམས་པ་བྱ་བ་ནི། སྤྱི་རིང་ཉེ་བ་འདྲེས་པའི་མཆེད་བཞི་ལས། སྤྱིར་ཐེག་པ་ཆེན་པོ་ལ་ཞུགས་པ་ཁྱད་པར་བླ་མ་ལྷ་དང་དཀྱིལ་འཁོར་གཅིག་གིས་བསྡུས་པའི་དམ་ཚིག་དང་ལྡན་པའི་༼༢༩༩༽མཆེད་ལ་བྱམས་པར་བྱེད་པའོ། ལྔ་བ་གསང་དོན་མི་སྨྲ་བ་ནི།
སྤྱིར་དང་བར་གསང་བཞི་བཞི་དང༌། འོས་དང་གཉེར་གཏད་རྣམ་པ་བཅུ། ཞེས་པས། སྤྱི་གསང་བཞི་ནི། གསལ་བཀྲ་ལས། ལྟ་ཟབ་སྤྱོད་པ་རླངས་པོ་དང༌། ལྷ་མིང་གཟུངས་དང་གྲུབ་རྟགས་རྣམས། སྤྱི་གསང་རྣམ་པ་བཞི་ཡིན་ནོ། ཞེས་ལྟ་བ་ཟག་མོ་ལྷག་པ་དོན་དམ་བདེན་པ་ལྷག་པ་ཀུན་རྫོབ་བདེན་པ་ལྷག་པ་དབྱེར་མེད་ཆེན་པོ། བློ་དམན་ཐེ་ཚོམ་ཅན་དང༌།
སྤྱོད་པ་ལ་གསར་དུ་ཞུགས་པ་དང་ལོག་ལྟ་ཅན་རྣམས་ལ་གསང་བའོ། ཡི་དམ་ལྷའི་མཚན་དང་དེའི་སྔགས་དང༌། དེ་འགྲུབ་བའི་རྟགས་རྣམས་ནང་ལ་འདྲེས་པ་ལ་བཤད་ན་དམ་ཚིག་ཉམས་ཤིང༌། འདྲེས་པ་ལ་རང་དགར་བསྟན་ན་དངོས་གྲུབ་ཉམས་པར་གསུང་པས་དུས་ཐམས་ཅད་དུ་ཁ་ཡང་མི་བྱེད་པར་གསང་དགོས་རྒྱུ་ཡིན་པ་ལ། དུས་ཕྱིས་མཐོ་དམན་ཐམས་ཅད་ནས། ངས་ལྷ་བསྙེན་གྲུབ་རྟགས་འདི་བྱུང་ཞེས་རང་འཚོང་ངོ་ཚ་མད་ལཔའི་གཏམ་སྒྲོགས་པ་འདི་རིགས་ལ་བག་ཡོད་དགོས། བར་གསང་བཞི་ནི། གསལ་བཀྲ་ལས། སྒྲུབ་པའི་གནས་དུས་གྲོགས་དང་རྗེས། བར་དུ་གསང་ལ་སྒྲུབ་པར་བྱ།
ཞེས་པས་༼༣༠༠༽གང་དང་སྒྲུབ་པའི་གནས་དང༌། འདུ་བའི་དུས་དང༌། སྒྲུབ་པའི་གྲོགས་དང༌། རྫས་དང་བཞི་ཚོགས་སྒྲུབ་པའམ་གསང་བའི་སྤྱོད་པ་ལ་ཞུགས་པ་དེ་སྲིད་རྫོགས་བར་དུ་གསང་བའོ། གསང་བར་འོས་པ་ནི། ཐུན་མོང་མ་ཡིན་པ་སྔགས་ཀྱི་སྤྱོད་པ་ཁྱད་པར་བ་རྣམས་དང་དམ་རྫས་མཆེད་ལྕམ་གྱི་ངན་སྤྱོད་སོགས་གཞན་གྱིས་མཐོང་ཐོས་སོགས་མི་རུང་བ་རྣམས་གསང་བའོ། གསང་བར་གནེན་གཏད་ནི། བླ་མ་དང་མཆེད་ལྕམ་གྱིས་འདི་ནི་གཞན་ལ་བརྗོད་པར་མི་བྱའོ། ཞེས་གསང་རྒྱས་བཏབ་པ་གསང་བའོ། ཞི་བ་ལྷས་རྒྱུད་ལས་གཞན་ཡང་སློབ་དཔོན་མཆེད་ལྕམ་གྱིས།
གསང་བར་བསྒྲགས་ནས་གནས་སྐབས་སུ། དེ་ལྟར་འོས་ས་ཤིན་ཏུ་གསང༌། ཞེས་སོ། དེ་ལྟར་རྩ་བའི་དམ་ཚིག་ལྔ་ལས་བླ་མེད་མི་སྤང་བ་དང་སྔགས་དང་ཕྱག་རྒྱ་རྒྱུན་མི་གཅོད་པ་ནི་ཡོན་ཏན་ཁྱད་པར་ཅན་སྒྲུབ་པའི་དམ་ཚིག་ཡིན་ལ། གཞན་གསུམ་པོ་ནི་དེའི་གྲོགས་སུ་འགྱུར་བའི་ཕྱིར་སྲུང་བའི་དམ་ཚིག་ཡིན་ཏེ། སྒྲུབ་དང་སྲུང་བའི་དམ་ཚིག་མཆོག་ཅེས་གསུང་བའི་ཕྱིར། རྩ་བ་ལྔ་པོ་འདི་གཏན་མ་ཉམས་པའི་ཀྱང་ཉོས་ལྟུང་དང་ཞག་ཏུ་མ་འགྲོགས་པ་ཞིག་༼༣༠༡༽ངོས་པར་དགོས། མདོར་ན་དྲན་ཤེས་གཉིས་ར་མདའ་རྒྱུག་རྒྱུག་བྱེད་ནས་རང་རྒྱུད་དག་ངོས་བར་རེ་བྱེད་ན་རང་གི་རང་ལ་ཆེའོ་མོ་ཕྲུག་ནག་རིས། ུན་ལག་གི་དམ་ཚིག་བཅུ་ལས། དང་པོ་ལྔ་ནི།
རྒྱུད་ལས། གཏི་མུག་ཆགས་དང་ཞེ་སྡང་དང༌། ང་རྒྱལ་ཕྲག་དོག་མི་སྤོང་ངོ༌། ཞེས་འདི་ལ་རང་བཟིན་སྤོངས་ཤེས་ཀྱི་མི་སྤོངས་ཏེ། ཉོན་མོངས་པ་རང་བཞིན་མེད་པར་རྟོགས་ན་རྣམས་པར་གྲོལ་བ་ཡིན་པ་དང༌། ཐབས་ཀྱིས་ཟིན་ན་མི་སྤོང་བའི་ཚུལ་གཉིས་གསུངས་ཀྱང་ལས་དད་པོ་བས་དེ་འདྲ་འོང་རྒྱུ་དཀའ་མོ་རེད། ཉོན་མོངས་ལ་གཉེན་པོ་ལ་བརྟེན་གྱིན་སྡོད། ས་ཉིས་ས་དང་བླང་ལྔ་ནི། རྒྱུད་ལས། དཀར་རྩི་དམར་རྩི་དྲི་ཤ་ཆེན།
དག་པའི་སྣོད་བཅུད་མི་དོར་རེ། ུན་ལག་བཅུ་ཡི་དམ་མཆོག ཡེ་ནས་དག་མཉམ་རྟོགས་པས་སྤྱད། ཞེས་གསུངས་བས། མཉམ་བཞག་གི་ངོ་ཁ་ན་དག་མཉམ་ཆེན་པོར་རྟོགས་པ་དང༌། རྗེས་ཐེག་ཀྱི་རོལ་བ་རིགས་ལྔའི་རང་བཞིན་དུ་ཤེས་ནས་གོང་མ་ཁྱད་པར་ཅན་གྱི་སྒྲུབ་པའི་སྨན་སྒྲུབ་ཀྱི་ཟེགས་མ་རེ་ལ་དུས་བཟང་རེ་ལོངས་སྤྱོད་ན་དེས་ཆོག་གོ། དེ་མ་ཡིན་པར་ཁ་བཤད་ཙམ་༼༣༠༢༽གྱིས། ཆོས་ཉིད་ཀྱིས་གྲུབ་པ། རང་གི་ངོ་བོས་གྲུབ་པ། ནུས་པ་མཐུ་ཡིས་གྲུབ་པ།
བྱིན་གྱིས་བརླབས་པའི་གྲུབ་པ་སོགས་ཡིན་ཡིན་བདེན་བདེན་མང་པོས་རག་མགོ་རང་གིས་གཡོག་ནས་ཤ་ལྔ་བདུད་ལྔ་ལ་དངོས་སུ་སྤྱོད་མདོག་འདི་སྨྱོན་པ་གླབས་རྡོལ་བ་དང་ཁྱད་པར་མེད་དོ། སྤྱི་མདོ་ལས། སྐུ་དང་གསུང་ཐུགས་རྡོ་རྗེ་ཡིས། བསྲུང་དང་སྤྱད་དང་ཡིད་འོང་དང༌། མི་མདོར་ཤེས་བྱ་སྒྲུབ་པ་དང༌། ཞེས་ཉི་ཤུ་རྩ་བརྒྱད་གྲངས་ངེས་ཅན་དུ་བསྟན་པ། མ་ཧཱ་ཡོ་གའི་རྩ་བ་དངུ་ན་ལག་གི་དམ་ཚིག་དེ་དག་དུ་ངེས་པར་འདུས་པས། དེ་ལྟར་ན་སྲུང་བའི་ཡུལ་ལྷ་དང་བླ་མ་གཉིས་སུ་མེད་པ་གཙོ་བོར་སྨྲོས་པའི་མཆེད་ལྕམ་དང་བཅས་ལ། ལུས་ཀྱི་རྣམ་འགྱུར་གྱིས་བཀུར། ངག་གིས་བསྟོད་ཡིད་ཀྱིས་གུས་པར་བྱ།
ངག་གིས་ཕན་པའི་ཚིག ཁ་དོན་དང་བཟླས་བརྗོད་ཟབ་མོ་བྱེད། སྲོག་དང་རྩོལ་བ་ལ་གོམས་པར་བྱེད། ཡིད་སྨོན་འཇུག་གིས་སེམས་གཉིས་བསྐྱེད། ཏིང་ངེ་འཛིན་དང་ཤེས་རབ་སྒྲུབ་ཞེས་བྱེ་བ་མང་པོ་ཞིག་གསུངས་ནས། མདོར་ན་སྐུའི་དམ་ཚིག་དུ་བླ་མ་དང་ལྷ་ལ་གུས་པར་བལྟ་ཞིང་མཆེད་དང་ལྕམ་དྲལ་གྱིས་མཚོན་པའི་འགྲོ་བ་ཐམས་༼༣༠༣༽ཅད་བླ་མའི་སྐུའི་གདུལ་བྱ་ཡིན་པས་གནོད་པ་སྤོང༌། རྣམ་པར་སྨིན་པའི་ལུད་ཀྱིས་སྣང་ཞེན་བསྐྱེད་རིམ་གྱིས་སྦྱོང༌། གསུང་གི་དམ་ཚིག་སྔགས་དང༌། པྱག་རྒྱ་རྒྱུན་མི་གཅིད་ངག་གི་ཉོས་པ་སྤང་ཕྱིར་བླ་མས་ཅི་གསུངས་སྒྲུབ་པ་དང༌། མཆེད་ལྕམ་གྱི་ངག་གི་གཅོག་པའོ།
ཐུགས་ཀྱི་དམ་ཚིག་ཏུ་ཡིད་ཀྱི་ཉེས་པ་སྤང་ཞིང་གསང་བ་གཞན་ལ་མོ་སྤེལ། བྱང་ཆུབ་ཀྱི་སེམས་རྣམ་པ་གཉིས་བསྐྱེད་ཅིང༌། བླ་མ་དང་ཐུགས་ཡིད་བསྲེ། ཏིང་ངེ་འཛིན་གྱི་སྒོ་དུ་མ་ལ་སྤྱོད་པའི་སྐུ་གསུང་ཐུགས་ཀྱི་དམ་ཚིག་གསུམ་པོ་འདིར་དམ་ཚིག་ཐམས་ཅད་འདུས་པར། པུར་བ་ཞེ་སྡང་ཁྲོས་པའི་རྒྱུད་ལས་ཀྱང་གསུང་བས། མ་ཧཱའི་རྩ་བ་ལྔའི་དབྱེ་བསྡུ་ཙམ་མ་གཏོགས་དོན་ལ་ཁྱད་པར་མི་འདུག ུན་ལག་དམ་ཚིག་ཉེར་ལྔ་ལས། ཤེས་བྱ་ལྟ་བའི་དམ་ཚིག་ལྔ༌། སྒྲུབ་བྱ་བསྒོམ་པའི་དམ་ཚིག་ལྔ༌། སྤྱད་བྱ་སྤྱོད་པའི་དམ་ཚིག་ལྔ་སྟེ།
བཅོ་ལྔ་པོ་རྣམས་མ་ཧཱི་བཅུ་པོའི་དབྱེ་བསྡུ་ལས་ལོག་སུ་མེད་པར་ཤེས་པར་བྱའོ། ཉག་ཉོབ་ཕྱི་ནང་སྦས་བཤད་མང་པོ་དེ་ཚོས་ཅི་བྱེད་ཉམས་སུ་ལེན་དུས་ནི་མི་འོང༌། ད་ལྟར་རང་༼༣༠༤༽ཉམས་སྦྱོར་བ་ཞིག་ལགས་མེད། ཁ་བཤད་པ་དང་ཧོབ་གཏམ་ལ་རྙིང་རྒན་ཚོས་སུ་བ་ཆུ་ཁ་ལ་གཡེང་བ་མང་མེད། དོན་ལག་ལེན་ལ་སྦུ་བ་ལས་གསེར་ཕྱེ་ཚགས་པ་འདྲ་བའི་རྗེས་རྒྱུག་མ་བྱེད་ཧེ་ཧེ། ད་ནི་མན་ངག་རྫོགས་པ་ཆེན་པོའི་དམ་ཚིག་གི་རི་པ་རྣམས། རྩ་བ་ལྔ་པོ་དེར་མ་འདུས་པ་མེད་ཀྱང༌། དབྱེ་སྒོ་ཙམ་དུ་ཤེས་པར་འདོས་ན། དམ་ཚིག་རྣམ་པར་བཀོད་པ་ལས། འགྲོ་བའི་སྨིན་པོ་གསུམ་དག་ལས།
སྔགས་ལྐཡི་དམ་ཚིག་གསུ་དུ་བསཛ། དེ་ལ་ཁྱད་པར་ངེས་ཕྱེ་བ། སྐུ་དང་གསུང་དང་ཐུགས་དག་ལས། རེ་རེ་ལ་ཡང་དགུ་དགུ་ཏེ། འཇུག་དང་མས་ཀྱི་རྣམ་པས་ཤེས། ཞེས་རྩ་བླ་བ་བླ་མའི་སྐུ་གསུང་ཐུགས་ལ་ཕྱི་ནང་གསང་བ་གསུམ། དེ་རེ་རེ་ལ་ནག་གསོས་གསུ་རེ་བྱེ་བས་ཉི་ཤུ་རྩ་བདུ་དུ་བཤད་པའི། དང་པོ་སྐུའི་དམ་ཚིག་གསུམ་ཚན་གསུ་གྱི། ཕྱི་དི་ཕྱི་ནང་གསང་བ་གསུམ་ནི། རིམ་པར་མ་བྱིན་ལེན།
མི་ཚགས་སྤྱོད། སྲོག་གཅོད་པ་གསུམ་སྤང་བའོ། སྐུའི་ནང་གི་ཕྱི་ནང་གསང་བ་གསུམི༌། རང་གི་ཕ་མ་རྡོ་རྗེའི་སྤུ་སྲིང་དང་རང་ལུས་ལ་སྨོད་པ་དང་༼༣༠༥༽གཞན་གྱི་ཆསོ་དང་གང་ཟག་ལ་སྨོད་པ། རང་ལུས་ལ་བརྡེག་འཚེ་དང་དཀའ་ཐུབ་གྱིས་བརྣེས་ཤིང་གདུང་བ་རྣམས་སྤང་བའོ། གསང་བའི་པྱི་ནང་གསང་བ་གསུམ་ནི། རིམ་པར་རྡོ་རྗེ་ཡུན་སྲིང་ལ་བརྡུང་བརྡེག་གཟས་ཤིང་རྒྱན་ལ་སྨོད་པ་དང༌། རྡོ་རྗེ་མཆེད་ལྕམ་ལ་བརྡེག་པ་དང་བླ་མའི་ཡུལ་ལ་སྤྱོད་པའོ། བླ་མའི་གྲིབ་མར་འགོམས་པ་དང་སྤྱན་སྔར་ལུས་ངག་གི་སྤྱོད་པ་བག་མེད་པར་རྣམ་སྤང་བའོ། གཉིས་པ་གསུང་གི་དམ་ཚིག་གསུམ་ཚན་གསུམ།
དང་པོ་ཕྱིའི་པྱི་ནང་གསང་བ་གསུམ་ནི། རྫུན་པྲ་མ། ཚིག་བརྩུབ་སྨྲ་བ་སྤང་བའོ། འང་གི་ཕྱི་ནང་གསང་བ་གསུམ་ནི། དམ་པའི་ཆོས་ཡང་དག་པའི་ཚིག་སྨྲ་བ་དོན་ཡིད་ལ་སེམས་པ། གནས་ལུགས་བསྒོམ་པར་བྱེད་པ་རྣམས་ལ་གཤེ་སྐུར་འདེབས་པ་སྤང་བའོ། གསང་བའི་ཕྱི་ནང་གསང་བ་གསུམ་ནི། རྡོ་རྗེའི་སྤུན་སྲིག་གི་ཚིག་དང༌། བླ་མའི་ཕྱག་རྒྱ་དང་ཉེ་མཁོར་གྱི་ཚིག་དང་གསུངས་རྣམས་ལ་བརྙས་ཤིང་གཅོག་པ་རྣམས་སྤང་བའོ། གསུམ་ས་ཐུགས་ཀྱི་དམ་ཚིག་གསུམ་ཚན་གསུམ་ལས།
ཕྱིའི་ཕྱི་ནང་༼༣༠༦༽གསང་བ་བཡུམ་ནི། རི་པར་གནོད་སེམས། བསྣབས་སེམས། ལོག་ལྟ་གསུམ་སྤང་བའོ། འང་གི་ཕྱི་ནང་གསང་བ་གསུམ་ནི། རིམ་པར་སྤྱོད་པ་ལོག་པ་བག་མེད། བསྒོམ་པ་ལོག་པ་བྱིང་རྒོད། ལྟ་བ་ལོག་པ་རྟག་ཆད་མཐར་འཛིན་རྣམས་སྤང་བའོ། གསང་བའི་ཕྱི་ནང་གསང་བ་གསུམ་ནི། རིམ་པར་ཉིན་ཞག་གི་ཐུན་རེ་རེ་བཞིན་ལྟ་བསྒོམ་སྤྱོད་པ་གསུམ་ཡིད་ལ་མ་བྱས་པ་དང༌།
ཡི་དམ་གྱི་ལྷ་ཡིད་ལ་མ་བྱས་པ་དང༌། བླ་མའི་རྣལ་འབྱོར་དང་མཆེད་ལྕམ་གྱི་བརྩེ་གདུང་ཡིད་ལ་མ་བྱས་པ་རྣམས་སྤང་བའོ། ཡན་ལག་གི་དམ་ཚིག་རྣམས་ནི། མ་ཧའི་བཅུ་པོའི་ནང་དུ་འདུས་ཤིང་མེད་ཕྱལ་གཅིག་སུ་ལྷུན་གྱིས་གྲུབ་པའི་དམ་ཚིག་བཞི་ནི་ལྟ་བའི་དམ་ཚིག་ས་ལམ་མཐོན་པོར་བྱོན་པའི་ཆོས་སྐད་ཞིག་རེད། རང་རེ་ཉམས་འོག་ཏུ་ཆུད་པ་དཀའ། ད་རིས་ཉམས་ལེན་གྱི་རྒྱུན་སྐྱོང་བ་ལ་འབད་ན་དེར་ཚང་ཞིང་ཆུ་བརྒྱ་ཟམ་འོག་ཏུ་འདུས་པར་ལྟ་བུའི་གནད་སྔར་གྱི་དངོས་གཞིའི་སྐབས་ནས་བཤད་རྒྱུ་དེ་ཚོ་ལ་བསམ་གཞིག་ཐོངས། མདོར་ན་བླང་དོར་གྱི་གནས་མི་བརྗོད་པར་དྲན་པ་སྒོ་བ་ལྟ་བུའི་སྤང་༼༣༠༧༽བླང་རེ་རེ་ནས་ངོ་ལོངས། ཤེས་བཞི་བྱ་ར་བ་ལྟ་བུའི་རང་གི་སྒོ་གསུམ་གྱིས་དགེ་མི་དགེ་གང་ལ་སོ་འཇུག་ཤིང་བསམ་དཔྱོད་ཀྱིས་ཤིང་རྒྱུན་དུ་ཉག་ནོན་པོ་གྱིས། འཇུག་ལྡོག་གི་གནས་ལ་གཟོབ་པ་བག་ཡོད་བག་མ་གསར་བ་ལྟ་བུས་སྤང་བྱ་ལས་ལྡོག བླང་བྱ་ལ་འཇུག་པ་མ་ནོར་བར་གཟག་གོས།
དེ་གསུམ་གྱི་སྐྱ་བར་ནས་སོ་བྱང་སྔགས་ཀྱི་སྡོམ་པ་བསྲུང་བར་མ་ཟད་ལམ་བསྐྱེད་རྫོགས་ཕལ་ཆེ་བ་རྣམས་ཀྱི་མགོ་འདོན་ལ་དེ་གསུམ་འགྲོ་དགོས་པའི་གནད་ངེས་པའི་སྒོ་ནས་ཚུལ་ཁྲིམས་དང་དམ་ཚིག་གི་གནས་ལ་ཤིན་ཏུ་བརྩོན་པས་བསྲུང་བར་བྱའོ། མཉམ་པ་སྦྱོར་ལས། མཉམས་པའི་དམ་ཚིག་ལ་གནས་ན། མཉམ་རྫོགས་ཆེན་པོ་ཐོབ་པར་འགྱུར་ཞེས་བསྐྱེད་རྫོགས་མས་ལེན་གཞན་གང་ཡང་མེད་ཀྱང༌། དབང་ཐོས་ནས་དམ་ཚིག་རྣམ་པར་དག་པ་ཞིག་སྲུང་བ་སྐྱེ་བ་གཞན་དུ་མ་འབད་ཀྱང་འབྲས་བུ་སངས་རྒྱས་ཐོབ་པར་འགྱུར་ཞིང༌། དམ་ཚིག་ལ་མཛུབ་མོ་བཙུག་པ་མེད་ནས་ངས་བསྐྱེད་རྫོགས་ལོ་ཟླར་བསྒོམ་དྲན་གྱིས་བྱས་ཡུས་འདྲེན་ཀྱང་འགྲོ་ས་ངན་སོང་ལས་མེད་པ་ཡིན་ནོ། ཁྱད་༼༣༠༨༽པར་དུ་བླ་མ་དང་མཆེད་གཉིས་ཤིན་ཏུ་ཡུལ་གཉན་པས་དེ་གནིས་ལ་བརྣོན་ནས་སྲུང་དགོས་ཏེ། ཞི་བ་ལྷ་རྒྱུད་ལས། བླ་མ་ཉིད་དང་ལྷན་ཅིག་གྲོགས། ལུས་ངག་ཡིད་ཀྱི་བཀུར་བ་ནི།
རྡོ་རྡོ་སྐུ་ཡི་དམ་ཚིག་མཆོག ཞེས་དང༌། རྔམ་པ་གློག་གི་མདོ་ལས། རྡོ་རྗེའི་སྤུན་ལ་གདུང་སེམས་ཀྱང༌། འདྲེས་དག་མ་འདྲེས་ཡོངས་ཀྱི་སྤུན་ཡང་དག་ལམ་དུ་ཞུགས་པ་ལ། རྔན་དང་བཅས་པའི་སེམས་ཙམ་ཡང༌། རྟག་ཏུ་སྤང་བར་བྱ་བ་ཡིན། རྩེ་ཞིང་གདུང་བའི་ཤུགས་བྱུང་ལ། གཅིག་ལ་གཅིག་ནི་མིག་བཞིན་བལྟ། མདོར་ན་སྲོག་ལ་མི་ཆགས་པར།
སྤུན་དང་མིང་སྲིག་དགོས་པ་སྒྲུབས། ཅིའི་ཕྱིར་རྡོ་རྗེ་སྤུན་རྣམས་ནི། འདི་ནས་བྱང་ཆུབས་བར་དག་ཏུ། མི་འབྲལ་འགྲོགས་པའི་གྲོགས་མཆོག་སྟེ། མར་མེ་འོད་དང་སྡོང་བུ་འདྲ། ཞེས་པའི་སྡོམ་པ་གསུམ་པོའི་བསྲུང་བྱ་འདི་རྣམས་རང་ཉམས་སུ་བླང་ན་དཀོན་མཆོག་གི་གདུང་བརྒྱུད་མི་བཅད། སངས་རྒྱས་ཀྱི་བསྟན་པའི་གཞུང་འཛིན། ཡང་དག་པའི་གདམས་པའི་ཉིང་ཁུ་ལེན། རང་རྒྱུད་ཀྱི་ཐ་རྒོད་འཇོམས། ལས་རྒྱུ་འབྲས་ཀྱི་ལ་ཤན་༼༣༠༩༽འབྱེད།
རྒུ་འབྲས་ལ་ཞིབ་མོར་སྤྱོད། ཚུལ་ཁྲིམས་གཅོས་སྤྲས་བྱེད། དམ་པའི་རྣམ་ཐར་གཙང་མར་སྤྱོད། སངས་རྒྱས་ཀྱི་བསྟན་པའི་ཚུགས་རྒྱལ་མཚན་ཚུགས། བརྟུལ་ཞུགས་གཙང་མའི་རྣམ་ཐར་འཛིན་པ་མི་གཅིག་གིས་སངཤ་རྒྱས་ཀྱི་བསྟན་པ་ལ་ཕན་ཐོག་ངོ་ཤེས་པས་གཉམསེ་ལན་ཚུལ་ཁྲིམས་གཞི་བཅོལ་ན་ཆོས་གཞན་ཐམས་ཅད་སངས་རྒྱས་ཀྱི་སར་མགོ་ཐོན་སྐྱོལ་མ་བཟག་པོ་དང་ལྡན་པ་ནོར་ལྡན་གྱི་ཚོང་པ་ལྟར་ལགས། ཚུལ་ཁྲིམས་མེད་ན། གཞན་པའི་ཉམས་ལེན་བཟང་བཟང་ལྟ་བུའི་མིང་སྙན་པོ་ཅི་བཏགས་ཀྱང༌། སྐྱེལ་མ་མེད་པའི་མགྲོན་པོ་འཇིགས་བཅས་ཀྱི་ལམ་དུ་འགྲོ་བ་དང་འདྲ་བར་ཤེས་པར་གྱིས་ཤིག སླར་སྨྲས་པ། ཐུགས་རྗེ་ཅན་དེས་འཁོར་ལོ་དང་པོ་ལས།
ཚུལ་ཁྲིམས་ཡོན་ཏན་ཀུན་གྱི་གཞི་རྟེན་དེ། འཁོར་གྱི་དང་པོ་ལྔ་སྡེ་བཟང་པོ་སོགས། ཚུལ་ཁྲིམས་རྣམ་ཐར་གཙང་མི་ཕ་ཕོག་གནང༌། འཇམ་གླིང་འདི་ན་འགྲོ་བ་ཕལ་མོ་ཆེ། ཚུལ་ཁྲིམས་གནས་ལ་ཡིད་ནི་རབ་མགུ་ནས། བསླབ་༼༣༡༠༽བླང་དགུས་པའི་དགྲ་བཅོམ་འཕགས་པའི་ཚོགས། ལྷར་བཅས་སྐྱེད་དགུའི་བསོད་ནམས་ཞིང་དུ་བསྐུན། དེ་ཕྱིར་ཚུལ་ཁྲིམས་གནས་ལ་བསྔགས་པའི་གཏམ། འཕགས་པ་སྐལུ་གྲུབ་རྒྱལ་སྲས་ཞི་བ་ལྷ། ཟླ་བ་གྲགས་པ་མཉམ་མེད་ཇོ་བོ་རྗེ།
གྲགས་པའི་རྔ་ཆེན་ཚུལ་ཁྲིམས་འདི་ལས་ཅི། གངས་རིའི་མགོན་པོ་རྒྱལ་བ་འབྲོལ་སྟོན་པས། གང་འབྲེལ་རྣམས་ཐར་གཙག་མའི་ཚུལ་ཁྲིམས་ལ། བཀོད་པས་ལྗོངས་འདིར་བསྟན་པ་གཞིར་བཞེངས་གིས། རྒྱལ་བསྟན་དཀར་པོ་ཡུག་འབྱམས་གཅིག་ཏུ་བཏང༌། ལས་ཕྲ་ཞིང་ཕྲ་བའི་ཉེས་བྱས་ཀྱང༌། མིག་དབག་པོ་དྭངས་མའི་རྡུལ་བཞིན་དུ། ཁོ་ཇི་ལྟར་ཆུང་ཡང་མི་བཟོད་པར། ལས་འབད་པས་འདོན་ལ་ནན་ཏན་གྱིས། བུ་ལོ་ལོ་སྙོམ་ལས་སྒྱིད་ལུགས་རྣམས།
ཚེ་མི་རྟག་མི་ཤེས་རྣམས་ལ་འབྱུང༌། སེམས་མི་རྟག་བསྒོམ་ལ་འབད་པ་ཐོན། དགྲ་རང་གི་བྱས་པའི་ལོ་ལན་དེ། ཁྱོད་སྔར་གྱི་སྡུག་ལ་མ་བྲེད་ན། དུས་དཔུས་བྲེད་ཤུལ་འགྲིམ་མམ་ཅི། ད་དམ་བཅའ་འདོར་ན་དམ་པ་ཡིན། བློ་ཁུར་ཆེན་མ་བོར་ཡི་༼༣༡༡༽དམ་ཆོས། བུ་ཚུལ་ཁྲིམས་གནས་ལ་སྐྱོན་མེད་སྲུང༌། པུག་བཙན་ནོ་ཐར་བའི་ལམ་མཁན་ཡིན། འཕྲལ་བདེའོ་གཡང་ས་མེད་པའི་ཆོས།
གྲོགས་བཟང་པོ་ཆོས་ལྡན་འབའ་ཞིག་ཡིན། རྒྱུད་ཚུལ་ཁྲིམས་དག་པའི་ཞུ་དག་གྱིས། སེམས་ངོ་ཀློག་མེད་པའི་སྲུང་སྡོམ་དགོས། དེ་ཤེས་པར་གྱིས་ལ་རྒྱུ་འབྲས་ལ། ཡིད་གཞན་དུ་མ་འཆུག་གཅོས་པར་མཛོད། གཞི་མ་མ་འཆུག་ཚུལ་ཁྲིམས་གཙང༌། ལམ་རེན་བཟང་པོ་དཀོན་མཆག་གསུམ། ཉམས་ལེན་མངོན་པར་བྱང་ཆུབ་སེམས། མེད་ཐབས་མེད་པའི་ཆོས་གསུམ་ལ། བསླབ་པའི་རྐང་གྲངས་ཉུང་ཟད་འདི།
ཉིན་རེ་བཞིན་དུ་ཁ་ཏོན་གྱིས། ཐུ་རེ་བཞིན་དུ་རྩིས་བགྲང་དགོས། རང་རྒྱུད་ཆོད་དང་ཞུ་དག་གྱིས། ལྟ་བ་ནམ་མཁའ་མདུང་བསྐོར་འདྲ། བསྒོམ་པ་གསལ་ཁྱབ་བློ་ལས་འདས། སྤྱོད་པ་ཀུན་བཟང་མཉམ་པ་ཉིད། ནམ་ཞིག་འབྱུང་བའི་བཀྲ་ཤིས་ཤོག
ཅེས་པ་འདིའག་ཡུལ་གཙང་རོང་གི་ས་ཆར་སྐྱེས་པའི་ད་ལྡན་གྱི་སློབ་བུ་དོམ་ཕྲུག་གིས་སྲུང་བྱཱི་གནད་རགས་བསྡུས་ཞིག་དགོས་པར་ནན་ཏན་གྱིས་བསྐུལ་བའི་ངོར། རང་གཞན་གྱི་གྲུབ་ ༼༣༡༢༽ པའི་མཐའ་པྱོགས་མེད་ལ་བློ་གྲོས་ཀྱི་སྣང་བ་ཐོབ་པ་ཆོས་སྨྲ་བའི་བཙུན་པ་ཚུལ་ཁྲིམས་རྒྱ་མཚོའི་པུག་བྲིས་སུ་སྤེལ་བས་ཀུན་ནས་དགེ་ཞིང་བཀྲ་ཤིས་པའི་རྒྱུར་གྱུར་ཅིག་གུ དགེའོ།། དགེའོ།།
དགེའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
