གསུང་འབུམ། ངག་དབང་དཔལ་བཟང་།
པོད ༣
༼༣༧༣༽གསང་སྒྲུབ་རྡོ་རྗེའི་རྗོང་མཁར།
༼༣༧༣༽གསང་སྒྲུབ་རྡོ་རྗེའི་རྗོང་མཁར་ཞེས་བྱ་བ་བཞུགས་སོ། ༼༣༧༤༽ དུས་གསུམ་རྒྱལ་བའི་སྤྱི་གཟུགས་པདྨ་འབྱུང་༔ སྐྱེ་འཆི་བགྲེས་རྒུད་བྲལ་བ་ཡེ་ཤེས་སྐུ༔ འདི་ཙམ་མ་ཡིན་ཚེ་རབ་ཐམས་ཅད་དུ༔ བདག་གི་རིགས་བདག་མཇོད་ལ་བྱིན་གྱིས་རློབས༔ དེ་ལ་འདིར་བལ་པོ་བྷ་སུ་དྷ་ར་ནས་བརྒྱུད་འི་འཇམ་གླིང་སེང་ཆེན་རྒྱལ་པོའི་སྒྲུབ་པ་ལ་ཕྱི་རྟེན་སྦ་ལྕགས་ཚིག་གསུམ་དར་སྣས་བརྒྱན་པ༔ ནང་རྟེན་མདའ་དར་དམར་པོ་བྱ་ཤ་ཟན་གསུམ་གྱི་སྒྲོས་བརྒྱན་པ༔ གསང་རྟེན་གསེར་གྱི་བཀྲེ་སྙིང་གིས་མཚན་པ༔ བསྒྲུབ་རྟེན་རིན་ཆེན་འབར་བ་ནོར་བུས་མཆན་པ༔ མཐའ་བསྐོར་ཕྱི་ནང་གསང་མཆོད་ཕུད་རྒོད་མང་པོ་དང་བཅས་བཤམས་ལ༔
ཨོཾ་མ་ཧཱ་ཤུ་ནྱ་ཏ་ཛྙཱ་ན་བཛྲ་སྭ་བྷཱ་ཝ་ཨཏྨ་ཀོ྅ཧཾ༔ ཞེས་པས། ཆོས་ཐམས་ཅད་སྟོང་པ་ཉིད་དུ་གྱུར༔ སྟོང་པའི་ངང་ལས་བྷྲཱུྃ་ཡིག་འོད་ཟེར་སྣ་ཚོགས་འབར་བ་ལས་འོད་ཟེར་འཕྲོས་པས་གནས་ཡུལ་སྣང་བ་དང་བཅས་པ་ཐམས་ཅད་འོག་མིན་ལྷ་ཡི་གནས་ཡེ་ཤེས་རིན་པོ་ཆེ་སྣ་ཚོགས་ལས་གྲུབ་པ་མནན་ན་ནེམ་བྱེད་པ༔ བཏེགས་༼༣༧༥༽ན་འཕར་བར་བྱེད་པའི་དཔག་བསམ་གྱི་ཤིང་དང་༔ བདུད་རྩིའི་ཆུ་རྒྱུན་འབབ་གསེར་གྱི་བྱེ་མ་བརྡལ་བ༔ ལྷ་ཡི་བྱ་དང་རི་དྭགས་སྣ་ཚོགས་བདེ་བར་བརྩེ་བ༔ རིན་པོ་ཆེའི་སྤྲིན་སྣ་ཚོགས་འཁྲིགས་པའི་ཀློང་ནས་བདུད་རྩིའི་ཆར་སིལ་སིལ་འབེབས་པའི་ཞིང་ཁམས་ཆེན་པོའི་དབུས་སུ་རིན་པོ་ཆེ་སྣ་ཚོགས་ཀྱི་བརྩེགས་འི་ཕོ་བྲང་ནོར་བུའི་བ་གམ་བརྗིད་པའི་རིན་པོ་ཆེའི་ཏོག་དང་༔ གདུག་དང་རྒྱལ་མཚན་བ་དན་དྲྭ་བ་དང་དྲྭ་ཕྱེད་འཕྱང་འཕྲུལ་སྣ་ཚོགས་པས་བརྒྱན་པས་དབུས་སུ་ཡི་གེ་ཧྲཱིཿདཀར་པོ་བཀྲག་མདངས་དང་ལྡན་པ་ལས་འོད་ཟེར་འཕྲོས༔ རྒྱལ་བའི་དཀྱིལ་འཁོར་མ་ལུས་པ་མཆོད༔
དབང་དང་བྱིན་རླབས་ཐམས་ཅད་བསྡུས༔ ཡང་འོད་ཟེར་འཕྲོས་པས་ཡེ་ཤེས་དང་འཇིག་རྟེན་པའི་དྲེགས་པ་ཅན་ཐམས་ཅད་ལ་ཕོག་ཐམས་ཅད་དབང་དུ་བསྡུས༔ ཡོངས་སུ་གྱུར་པ་ལས་༼༣༧༦༽རིན་པོ་ཆེ་ར་ཟབ་འབོལ་བརྩེགས་ཀྱི་གདན་ལ་སྐུ་རྗེ་སྐྱེས་བུ་དོན་འགྲུབ་གངས་རིའི་ཕུང་པོ་ལ་ཉི་མ་འབུལ་གྱི་འཁྱུད་པ་ལྟ་བུའི་དཀར་ལ་དམར་བའི་མདངས་ཆགས་པ་ཞལ་གཅིག་ཕྱག་གཉིས་རྒྱལ་པོའི་ཆས་གསོལ་བ༔ དབུ་ལ་རྨོག་མོ་དར་འཕྲུ་རུ་དར་གྱིས་བརྒྱན་པའི་ཀློང་ན༔ སློབ་དཔོན་སྣང་སྲིད་ཟིལ་གནོན་ཞི་མ་ཁྲོའི་ཉམས་ཀྱིས་སྒེག་པ་གསལ་བ༔ སྐུ་ལ་དངུལ་ཁྲབ་དཀར་པོ་རིན་པོ་ཆེའི་གསེར་གྱི་གོང་རྒྱན་ཅན་གསོལ་བ༔ ཞབས་ལ་སོག་ལྷྭམ་འཇའ་རིས་ཅན་གསོལ་བ༔ ཕྱག་གཉིས་སྦ་ལྕགས་ཞགས་པ་དང་བཅས་པའི་མདའ་གཞུ་དགྲ་བགེགས་ལ་འགེངས་བ༔ ཞི་མ་ཁྲོའི་ཉམས་ཅུང་ཟད་འབར་བའི་མདུན་དུ༔ དགྱེས་སྡེ་སེང་ལྕམ་འབྲུག་མོ་གསེར་གཡུ་ཟ་འོག་གིས་བརྒྱན་པ་དཀར་ལ་དམར་བའི་མདངས་ཆགས་པ་བུ་མོ་བཅུ་དྲུག་ལོན་པའི་ལང་ཚོས་སྒེག་པ་ཕྱག་གཉིས་མདའ་༼༣༧༧༽དར་སྤེལ་མ་ནམ་མཁར་ཕྱར་བ།
གཡོན་པས་རིན་པོ་ཆེའི་གཞོང་པ་ནོར་བུའི་བཀང་བ་ཕྱག་ན་བསྣམས་པའི་སྤྱི་གཙུག་ཏུ་འབུམ་ཁྲག་མཁའ་འགྲོའི་གཙོ་མོ་མཚོ་རྒྱལ་དམར་མོ་གྲི་གུག་དང་ཐོད་པ་འཇིན་པ༔ གཙོ་བོའི་མདུན་ལྷ་ཡི་སྡེ་དཔན་འབུམ་པ་ཞ་དཀར་བཅོ་ལྔའི་ཟླ་བ་རྒྱས་པས་ལྟ་བུའི་ཞལ་གཅིག་མཆེ་བའི་མྱུ་གུ་ཅུང་ཟད་གཙིགས་པ་རྨོག་ཞུ་དར་འཕྲུ་གོ་ཁྲག་དོམ་ཤམས་དཔལ་ཆས་དང་ལྡན་པའི་ཕྱག་གཉིས་ན་རལ་གྲི་དང་ཞགས་པ་ཐོགས་པ༔ ལྷོ་རུ་གཉེན་གྱི་སྡེ་དཔོན་དཔའ་རྒྱལ་འདན་མ་སྐུ་མདོག་མཐིང་ནག་དམར་བའི་མདངས་ཆགས་པ་ཁྲོ་བོའི་ཞལ་དང་ལྡན་པ་རྨོག་ཞུ་དར་འཕྲུ་གོ་ཁྲབ་སྟག་ཤམས་དཔའ་ཆས་དང་ལྡན་པའི་ཕྱག་གཉིས་མདའ་གཞུ་དགྲ་བགེགས་ཀྱི་སྙིང་ལ་གཟིར་བ༔ ནུབ་ཏུ་ཀླུ་ཡི་སྡེ་དཔོན་༼༣༧༨༽སེང་སྟག་སྐུ་མདོག་མེ་དཔུང་འབར་བའི་རྣམ་པ་ལྟ་བུ་ཞལ་གཅིག་ཕྱག་གཉིས་རྨོག་ཞུ་གོ་ཁྲབ་གཟིག་ཤམས་དཔའ་ཆས་དང་ལྡན་པའི་ཕྱག་གཉིས་ན་མདུང་དམར་ཀླུད་ལ་བསྐོར་བ༔ བྱང་དུ་བདུད་ཀྱི་སྡེ་དཔོན་བེར་ནག་ཅན་དུས་མཐའི་མུན་པའི་མདོག་ཅན་ཞལ་གཅིག་ཕྱག་གཉིས་རྨོག་ཞུ་དར་འཕྲུ་གོ་ཁྲབ་སྤྱང་ཤམས་དཔའ་ཆས་དང་ལྡན་པའི་ཕྱག་གཉིས་སྟོབས་ཆེན་སྒྱོགས་རྡོ་དགྲ་བགེགས་ལ་འཕེན་པའོ༔ དེ་རྣམས་ཀྱི་ཕྱི་རོལ་དུ་དཔའ་ཐུལ་རྣམས་དམག་མི་གེ་མཚོན་ཞུབ་ཆས་བརྒྱན་པ་བསྭོ་སྒྲ་དང་བཤུད་སྒྲ་སྒྲོགས་པ༔ དེའི་ཕྱི་རོལ་དུ་སྲིད་པའི་ལྷ་རབ་མཆེད་དགུ༔ མདུར་ལྷ་བཅུ་གསུམ་སོགས་རྡོ་རྗེའི་ཆོས་སྐྱོད་བའི་བཀའ་སྡོད་ཕོ་ཉའི་དམག་ཚོགས་ནམ་མཁའ་ལ་སྤྲིན་འཀྲིགས་པ་བཞིན་གསལ་བར་གྱུར༔ ལྷ་ཚོགས་དེ་རྣམས་ཀྱི་གནས་༼༣༧༩༽གསུམ་འོད་ཟེར་འཕྲོས་པས་རང་བཞིན་སྤྲུལ་པའི་ཞིང་༔ རྔ་ཡབ་དཔལ་རི་པདྨ་འོད་ནས་གུ་རུའི་བཀའ་སྡོད་འཇམ་གླིང་སེང་ཆེན་རྒྱལ་པོ་འཁོར་བཅས་སྤྱན་དྲངས༔
བཛྲ་ས་མ་ཡ་ཇཿ དེ་ནས་སྤྱན་འདྲེན་པ་ནིཿ ཧཱུྃ༔ འོག་མིན་རང་བཞིན་སྤྲུལ་པའི་ཞིང་༔ རྔ་ཡབ་དཔལ་རི་པདྨ་འོད༔ སྒྱུ་འཕྲུལ་སྤྲུལ་པའི་ཞིང་ཁམས་ནས༔ རྒྱལ་བའི་བཀའ་སྡོད་མཐུ་བོ་ཆེ༔ མ་ངེས་སྤྲུལ་པའི་རྫུ་འཕྲུལ་ཅན༔ རྒྱལ་བའི་བསྟན་སྲུང་དྲེགས་པའི་གཙོ༔ སྐུ་རྗེ་འཇམ་གླིང་རྒྱལ་པོ་ལ༔
ལྷ་ཀླུ་གཉན་བདུད་དགྲ་བླ་དང་༔ དཔའ་ཐུལ་དམ་ཅན་ཚོགས་དང་བཅས༔ གནས་འདིར་སྤྱན་འདྲེན་མ་ཐོགས་བྱོན༔ སྙིགས་དུས་འགྲོ་བ་བོད་འབངས་ལ༔ ཐུགས་བསྐྱེད་ཐུགས་རྗེས་ལྷག་པར་བརྩེ༔ སྔོན་གྱི་དམ་བཅས་རྒྱུད་བསྐུལ་ན༔ མ་ཐོགས་གསང་བའི་དམ་ལ་བྱོན༔ མ་༼༣༨༠༽འདའ་རྡོ་རྗེའི་དབྱངས་ལ་གསོན༔ ཐུགས་བསྐྱེད་ཐུགས་རྗེས་དེ་དགོངས་ན༔ ནམ་མཁའ་སྤྲིན་ནག་བསྐྱེད་པ་བཞིན༔
འཁོར་དང་བཅས་པ་གཤེགས་སུ་གསོལ༔ བཛྲ་ས་མ་ཡ་ཇ་ཇཿ དེ་ནས་རྟེན་ལ་བཞུགས་པ་ནི༔ ཧཱུྃ༔ མ་གཡེལ་དགྲ་ལྷ་མཐུ་བོ་ཆེ༔ འཇིག་རྟེན་སྲིད་པའི་མངའ་བདག་རྗེ༔ འཇམ་གླིང་རྒྱལ་པོ་ལྕམ་དྲལ་དང་༔ དཔའ་ཐུལ་དགྲ་བླའི་དམག་ཚོགས་རྣམས༔ རྟེན་ལ་བྱོན་ཞིང་བརྟན་པར་བཞུགས༔ སྐུ་མཁར་བླ་རྡོ་སྦ་ལྕགས་དང་༔
མེ་ལོང་མདའ་དར་གསང་བའི་རྟེན༔ འཁོར་དང་བཅས་དགྱེས་བརྟན་པར་བཞུགས༔ བདག་ལ་སྲུང་སྐྱོབས་མ་ཞན་མཇོད༔ བཛྲ་ས་མ་ཡ་སྟྭམཿ ཧཱུྃ༔ དམ་ཚིག་ཅན་གྱི་སྲུང་མ་ནི༔ ནམ་ཡང་མི་འབྲལ་འགྲོགས་པའི་ཕྱིར༔ གུས་དང་དད་པའི་ཡིད་བཏུད་དེ༔ ཁྱེད་ལ་ཕྱག་འཚལ་དངོས་གྲུབ་སྩོལ༔ དེ་ནས་མཆོད་པ་ ༼༣༨༡༽ འབུལ་བ་ནི༔
ཧཱུྃ༔ ཆོས་སྐྱོང་ཆེན་པོ་འཁོར་བཅས་ལ༔ ཕྱི་ཡི་མཆོད་པ་འབུལ་བ་ནི༔ མེ་ཏོག་ཁ་དོག་མཇེས་པ་དང་༔ དྲི་ཞིམ་བདུག་སྤོས་སྤྲིན་ལྟར་གཏིབས༔ སྣང་གསལ་ཉི་ཟླའི་ཕྲེང་བ་འཁྲིགས༔ གཙང་མའི་དྲི་ཆབ་ཆུ་ལྟར་འབེབས༔ ཞལ་ཟས་བདུད་རྩི་རེ་མཆོག་ལྡན༔ སྒྲ་དབྱངས་རོལ་མོའི་བྱེ་བྲག་རྣམས༔ འབུལ་ལོ་དགྲ་བླའི་ཚོགས་ལ་འབུལ༔
དགྱེས་པ་ཆེན་པོས་བཞེས་སུ་གསོལ༔ པུཥྤེ་དྷུཔྤེ་ཨ་ལོ་ཀེ་གནྡྷེ་ནཻ་ཝི་དྱ་ཤབྟ་པྲ་ཏིཙྪ་ཡེ་སྭཱ་ཧཱ༔ ཧཱུྃ༔ ཆོས་སྐྱོང་རྒྱལ་པོ་འཁོར་བཅས་ལ༔ ནང་གི་མཆོད་པ་འབུལ་བ་ནི༔ དབང་པོ་ལྔའི་མེ་ཏོག་དང་༔ ཚིལ་ཆེན་བདུག་པ་དྲི་གསུར་དང་༔ དཀར་དམར་ཉི་ཟླའི་ཐིག་ལེ་དང་༔ ཁྲག་མཁྲིས་སྦྱར་བའི་དྲི་ཆབ་དང་༔ ཤ་རུས་ཞལ་ཟས་ཇ་༼༣༨༢༽གད་ཕུད༔
རྐང་གླིང་ཐོད་རྔ་རོལ་མོའི་དབྱངས༔ མཆོད་དོ་ཆོས་སྐྱོང་ཆེན་པོ་མཆོད༔ དགྲ་བླ་འཁོར་བཅས་མཉེས་པར་མཇོད༔ མ་ཧཱ་པཱུ་ཇ་ཧོཿ ཧཱུྃ༔ ཆོས་སྐྱོང་ཆེན་པོ་འཁོར་བཅས་ལ༔ གསང་བའི་མཆོད་པ་འབུལ་བ་ནི༔ སྒྲ་གཅན་ཆོས་ཀྱི་ཙཀྲ་རུ༔ རོལ་པ་དབྱིངས་སུ་དག་པ་ལས༔ སྣང་སྟོང་སྒྱུ་མ་དག་པའི་གཟུགས༔
མི་ཤིག་ནཱ་ད་གཉུག་མའི་སྒྲ༔ འཕོ་མེད་ཚུལ་ཁྲིམས་གཙང་མའི་དྲི༔ བདེ་སྟོང་དགའ་བའི་ཞལ་ཟས་དང་༔ གསལ་སྟོང་ཉམས་ཀྱི་ཆུ་རྒྱུན་དང་༔ ཟག་མེད་དགའ་བཞིའི་རེག་བྱ་གོས༔ ཆོས་ཉིད་དབྱིངས་ཀྱི་སྒྲ་དབྱངས་བཅས༔ འདུ་འབྲལ་མེད་པའི་མཆོད་པ་མཆོག༔ བདེ་སྟོང་དབྱིངས་ལས་སྤྲུལ་པ་ཡི༔ ཟུང་འཇུག་བདེ་ཆེན་འཁོར་བཅས་ལ༔ རོ་མཉམ་མཆོག་གི་མཆོད་པ་འབུལ༔
མ་ཧཱ་རུས་པ་ཤབྡ་དྷུཔྤེ་༼༣༨༣༽ནི་ཝི་དྱ་གནྡྷེ་སྤརྴེ་དྷརྨ་དྷ་ཏུ་མ་ཧཱ་སུ་ཁ་ཧོཿ ཧཱུྃ༔ དགྲ་བླ་ཆེན་པོ་འཁོར་བཅས་ལ༔ རཀྟའི་མཆོད་པ་འབུལ་བ་ནི༔ ཁམས་གསུམ་ཆགས་པ་རཀྟའི་རྒྱུན༔ འབུལ་ལོ་ཐུགས་རྗེས་ཆགས་པར་མཇོད༔ མ་ཧཱ་རཀྟ་ལ་ཁཱ་ཧི༔ སྐབས་འདིར་བསྐང་བ་འདོན་མཆན། དེ་ནས་བསྟོད་པ་ནི། ཧཱུྃ༔
རྒྱལ་བའི་ཐུགས་རྗེ་ལས་བྱུང་བ༔ ཡེ་ཤེས་དབྱིངས་ལས་སྤྲུལ་པའི་གར༔ རྒྱལ་བའི་བཀའ་ཉན་དམ་ཚིག་ཅན༔ ཉམས་པའི་སྲོག་གི་གཤེད་མ་ཉིད༔ དམ་ལྡན་རྣལ་འབྱོར་སྐྱོང་བའི་གཉེན༔ དགྲ་ལྷ་ཆོས་སྐྱོང་ཆེན་པོ་ལ༔ གུས་པ་ཆེན་པོས་ཕྱག་འཚལ་བསྟོད༔ ཞལ་མཆོག་ཐིག་ལེ་ཉག་གཅིག་འགྱུར་བ་མེད༔ ཕྱག་གཉིས་ཐབས་དང་ཤེས་རབ་འདུ་འབྲལ་མེད༔ ཞབས་གཉིས་སྲིད་ཞིའི་མཐའ་ལ་རྣམ་མི་༼༣༨༤༽གནས༔
རུ་དར་དཀར་པོས་དཀོན་མཆོག་དབུ་འཕང་བསྟོད༔ རྨོག་ཞུས་སངས་རྒྱས་བསྟན་པའི་དབུ་རྨོག་བཙན༔ དངུལ་ཁྲབ་དཀར་པོས་རྣལ་འབྱོར་ཚེ་སྲོག་བསྲིངས༔ ཚེ་གོས་སྨུག་པོས་དམ་ལྡན་བུ་བཞིན་སྐྱོངས༔ རྟགས་དང་ཡོན་ཏན་རྫོགས་པའི་ཆོས་སྐྱོངས་ཆེ༔ ཡོན་ཏན་རྒྱ་མཚཽའི་རྡུལ་སྙེད་གྲངས་བཞིན་དུ༔ གུས་པ་ཆེན་པོས་ཕྱག་འཚལ་བསྟོད་པར་བགྱི༔ ཁྱེད་ཀྱི་བཀའ་ཉན་དགྱེས་སྡེ་བརྟན་མ་དང་༔ དཔའ་བོ་དགྲ་ལྷ་དཔའ་ཐུལ་ཝེར་མའི་ཚོགས༔ ཡང་འཁོར་བོད་སྐྱོངས་དཀར་ཕྱོགས་དྲེགས་པའི་སྡེ༔
ལྷ་གླུ་གཉེན་དང་བདུད་སྡེ་ཝེར་མ་རྣམས༔ གུས་པས་བསྟོད་དོ་ཕྲིན་ལས་འགྲུབ་པར་མཇོད༔ དེ་ནས་བསྙེན་པའི་རིམ་པ་ནི༔ ཧཱུྃ༔ སྐྱེས་བུ་ཆེན་པོའི་ཐུགས་རིན་པོ་ཆེ་མཆོང་གུར་ཕུབ་པ་ལྟ་བུའི་ཟླ་བའི་གདན་གྱི་སྟེང་དུ་ཡིད་བཞིན་གྱི་ནོར་བུ་འོད་འབར་བའི་དབུས་སུ་ཡི་༼༣༨༥༽གེ་ཧྲཱིཿདཀར་པོའི་མཐར་བསྐོར་དུ༔ ཨོཾ་མ་ད་མ་ནུ་ཥེ་པྲཛྙཱ་དྷྲིག་སེང་ཧ་རཱ་ཇ་ཙིཏྟ་ཧྲཱིཾ་ཧྲཱིཾ་ཇ་ཇ་སིདྡྷི་ཕ་ལ་ཧཱུྃ༔ ཞེས་པས་བསྐོར་བའི་ཕྱི་རོལ་དུ་ཡི་དམ་གྱི་སྔགས་ཀྱི་ཕྲེང་བས་བཙིང་བར་བསམམ་པ་འོད་ཟེར་འཕྲོས༔ འཁོར་རྣམས་བསྐུལ་སྲོག་གི་དྭངས་མ་འོད་ཟེར་གྱི་ཚུལ་དུ་གཙོ་བོ་ལ་ཕུལ༔ ཡང་འོད་ཟེར་འཕྲོས་དྲེགས་པ་ཅན་ཐམས་ཅད་ལ་ཕོག་ཚར་གཅད་ནུས་མཐུ་ཐམས་ཅད་འཕྲོག་ནས་ཐམས་ཅད་དབང་དུ་བསྡུས་པར་བསམ་ ལ་སྔགས་བཟླའོ༔ ཞེས་པ་འདི་ནི་གེ་སར་རྒྱལ་པོ་ལན་གསུམ་དུ་དངོས་སུ་བབས་ནས་བསྐུལ་བའི་རྐྱེན་གྱིས་སྔགས་བཙུན་ལས་འབྲེལ་གྱིས་བྲིས་པ་དགེའོ༔
༈ གེ་སར་བསྐང་བསྡུས་ཆོས་སྐྱོང་དགྱེས་པའི་གླུ་ཞེས་བྱ་བ་བཞུགས༔ རང་ཉིད་སྐད་ཅིག་གིས་པདྨ་འབྱུང་གནས་གསལ་བའི་ཐུགས་ཀའི་ཧྲཱིཿལས་འོད་དམར་གློག་ཞགས་ལྟ་བུ་འཕྲོས་པས་རང་བཞིན་སྤྲུལ་པའི་༼༣༨༦༽གནས་སུ་བཞུགས་པའི་སེང་ཆེན་འཁོར་བཅསལ་ཕོག་པས་སྔོན་གྱི་དམ་ཚིག་དྲན་ནས། དགྱེས་པའི་ཉམས་དང༌། སྙན་པའི་གླུ་དབྱངས་དང༌། བརྩེ་བའི་ཐུགས་དང་ལྡན་པས་བྱོན་པར་བསམ། སེང་ཧ་རཱ་ཇ་བཛྲ་ས་མ་ཡ་ཇ་ཇཿ ཇཿཧཱུྃ་བྃ་ཧོཿ ན་མཿསརྦ། སོགས་ལན་གསུམ་བརྗོད། ཀྱཻ༔
པདྨའི་བཀའ་ཉན་རྫུ་འཕྲུལ་ཅན། སྨོན་ལམ་མཐུ་བཙན་དྲག་རྩལ་བདག འཇིག་རྟེན་སྲིད་པའི་ཕུད་བདག་ཆེ། སེང་ཆེན་འཁོར་བཅས་མཉེས་པའི་རྫས། དམ་རྫས་སྨན་གཏོར་རཀྟ་དང༌། མཆོད་རྫས་དུ་མའི་ཐུགས་དམ་བསྐང༌། འདོད་ཁམས་ཕུད་བདག་ཡིན་པའི་ཕྱིར། གསེར་སྐྱེམས་གཡུ་སྐྱེམས་ལ་སོགས་པ། བདུད་རྩི་བཏུང་བའི་ཕུད་མཆོད་ཀྱིས། སེང་ཆེན་འཁོར་བཅས་ཐུགས་དམ་བསྐང་༔
དཔའ་བོའི་དགྲ་བླ་ཡིན་པའི་ཕྱིར། གོ་ཁྲབ་རྨོག་ཞུ་མདུང་དར་དང༌། དགྲ་ཆང་༼༣༨༧༽ཕུད་མོ་ལ་སོགས་པས། སེང་ཆེན་འཁོར་བཅས་ཐུགས་དམ་བསྐང༌། སྲིད་པའི་ནོར་བདག་ཡིན་པའི་ཕྱིར། འདོད་འབྱུང་ཡིད་བཞིན་ནོར་བུ་དང༌། གསེར་དངུལ་གཡུ་དུང་མགྲོན་གྱིས། སེང་ཆེན་འཁོར་བཅས་ཐུགས་དམ་བསྐང་༔ བསྟན་དགྲའི་གཤེད་མ་ཡིན་པའི་ཕྱིར། གྲི་གུག་རལ་གྲི་ཞགས་པ་སོགས།
ཐུན་རྫས་རྣམ་པ་སྣ་ཚོགས་ཀྱིས། སེང་ཆེན་འཁོར་བཅས་ཐུགས་དམ་བསྐང༌། རྒྱལ་བསྟན་སྲུང་མ་ཡིན་པའི་ཕྱིར། རྩ་བརྒྱད་སྟོང་སྦྱར་བདུད་རྩི་དང༌། རཀྟའི་ཁྲག་སྐྱེམས་དམ་པ་འདིར། སེང་ཆེན་འཁོར་བཅས་ཐུགས་དམ་བསྐང༌། འཇམ་གླིང་གཞི་བདག་ཡིན་པའི་ཕྱིར། ཕྱེ་མར་འབྲུ་སྣ་ཤ་ཕུད་དང༌། འོ་ཞོ་ཇ་གད་བཏུང་བ་ཡིས། སེང་ཆེན་འཁོར་བཅས་ཐུགས་དམ་བསྐང༌།
༼༣༨༨༽ཁམས་གསུམ་སྲོག་བདག་ཡིན་པའི་ཕྱིར། སྙིང་ཞགས་གློ་མཆིན་ནང་རོལ་བཅས། མགོ་ཕྲེང་གཡང་གཞི་ལ་སོགས་པས། སེང་ཆེན་འཁོར་བཅས་ཐུགས་དམ་བསྐང༌། སྲིད་པའི་འདོད་ཡོན་སྣ་ཚོགས་དང༌། སྤྱན་གཟིགས་དཀོར་ཆ་བླ་རྡོ་བཅས། མཆོད་རྫས་བརྟེན་རྫས་བསྐང་རྫས་ཀྱིས། སེང་ཆེན་རྒྱལ་པོའི་ཐུགས་དམ་བསྐང༌། སྲོག་བདག་ཆེན་པོའི་ཐུགས་དམ་བསྐང༌། ཤན་པའི་གཙོ་བོའི་ཐུགས་དམ་བསྐང༌།
རྣལ་འབྱོར་སྲུང་མའི་ཐུགས་དམ་བསྐང༌། སྐྱེས་བུའི་དགྲ་བླའི་ཐུགས་དམ་བསྐང༌། དགྱེས་སྡེ་སེང་ལྕམ་ལ་སོགས་པ། སྨན་ཕྲན་འབུམ་གྱི་ཐུགས་དམ་བསྐང༌། ཞལ་དཀར་བེར་ནག་ཅན་ལ་སོགས། དཔའ་ཐུལ་སུམ་བཅུའི་ཐུགས་དམ་བསྐང༌། དུང་སྐྱོང་དཀར་པོའི་ཐུགས་དམ་བསྐང༌། ༼༣༩༠༽རྒྱལ་བསྟན་དྲི་མེད་བཤད་སྒྲུབ་སྤེལ། དེར་འཇིན་སྐྱེས་བུའི་སྡོང་གྲོགས་མཇོད། ཁྱད་པར་སྔ་འགྱུར་བསྟན་པའི་སྲོག
འཇིག་པའི་སྐྱེས་བུ་དམ་པ་ཡི། མཇད་ཕྲིས་ཐུགས་བཞེད་གེགས་མེད་སྒྲུབ། རྣལ་འབྱོར་བདག་དང་དུས་ནམ་ཡང༌། འབྲལ་མེད་ལས་བཞིའི་ཕྲིན་ལས་ཀྱི། བཅོལ་བའི་ཕྲིན་ལས་འགྲུབ་པར་མཇོད། དགེའོ། བཀྲ་ཤིས།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
