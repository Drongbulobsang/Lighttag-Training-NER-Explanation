གསུང་འབུམ། ངག་དབང་དཔལ་བཟང་།
པོད ༤
༼༥༡༣༽རྟ་མགྲིན་ཡང་ཕུང་ནག་པོའི་སམད་ལས་ལས་བཞིའི་གསལ་བྱེད་དྲང་སྲོག་དམོད་པའི་མཆོན་ཆ།
༼༥༡༣༽རྟ་མགྲིན་ཡང་ཕུང་ནག་པོའི་སམད་ལས་ལས་བཞིའི་གསལ་བྱེད་དྲང་སྲོག་དམོད་པའི་མཆོན་ཆ་ཞེས་བྱ་བ་བཞུགས་སོ། ༼༥༡༤༽ ཐུགས་རྗེས་ཁྲོས་པ་རྟ་གདོང་འབར་བའི་མེས། མ་རུངས་འབྱུང་པོ་ཕྱིན་ཅི་ལོག་པའི་རླན། སྐད་ཅིག་མདོ་ལ་ཕྱེ་མར་ཟ་བྱེད་པ། དབང་ཆེན་མ་ཧཱ་ཀཱ་ལས་རྗེས་སྐྱོངས་ཤིག ། སྙིགས་དུས་འདི་ན་དམུ་རྒོད་སེམས་ལ། རྒྱལ་བསེན་གཟའ་ཀླུ་བྱད་ཕུར་ཁ་དར་ནས། མི་རླུངས་གདོན་ཚོགས་འཇོམས་ལ་རབ་བསྔག་པ། དྲག་པོའི་ལས་ཀྱི་ཕྲིན་ལས་འདི་ན་སྤེལ། དེ་ཡང་དུས་དང་གཟའ་སྐྲ་བཟོགང་འཇོམ་པར་དབེན་པའི་གནས་སུ།
མཎྜལ་གྲུ་གསུ་པ་ཁྲག་དང་པོ་ལ་བས་བྱུགས། དབུས་སུ་ཁྲིའུམ་མིཉྫའི་ཁར་ཁྲོ་ཟང་བསམ་ལྕགས་ཀྱི་སྣོད་གང་རུང་གི་ནང་དུ་འབྲུ་ཟན་ལ་དཔལ་བསོས་ཟུར་གསུམ་པ་ཤིན་ཏུ་འགྱིང་བག་ཅན་ལ་བཤེས་ཕྲན་བརྒྱད་ཀྱིས་བསྐོར་བ་བཤམས། ཁྲག་གིས་བུག་ལ་བོང་ཤ་མ་གཏོགས་པའི་ཤ་སྣ་ཚོགས་ཚད་ཀྱིས་བརྒྱན། མདའ་དར་སོགས་སྟོད་བཅས་རྣམས་ཚང་བར་བཤམས། སྨད་བཅས་ཚེར་ ༼༥༡༥༽ ནག་གི་ཕུར་པ་རྐང་གང༌། སུ་རི་བྲུ་གསུམ་མཐོ་གང་བ་ཁོང་སེང་ཅན་ཐུན་ལམ་ཅན་གྱི་འོན་ཏུ་གྲུ་གསུམ་ཧེ་་ཁུང་རྫས་ཅན་དང༌། སྒྲུབ་རྐྱང་ལ་ཟན་གྱི་ཉ་བོ་དུར་ཁྲོད། ཀྱི་ཁུ་ཤ་ལ་ནྲྀ་ཏྲི་བྲིས་པའི་སྲོག་རྩ་ཅན་གྱིས་ཆོག་ལ། ཁྱད་པར་ལས་ཕྱེ་བྲག་སྒོར་དུ་བྱ་བར་འདོད་ན། རྒྱུད་ལས།
ད་ནི་དགོས་པ་ཐ་མའི་དོན། མཚོན་ཚ་ལྟ་བུའི་མན་ངང་ནི། དྲག་སྔགས་ལས་ལ་སྦྱར་བ་ན། མེས་ཚིག་་གཡུལ་འབྱེད་མདའ་འཔེན་པ། ཁང་རྡིབ་ཡུལ་ཤོག་གྲོང་བརྡལ་པ། གཤའ་འུད་ས་ཞིག་དུར་ཁྲོད་པ། ཕུང་ཤུལ་གྲོག་རྐམ་པ་རྣམས་ལ། སུ་རི་ཟུར་གསུམ་མཐོ་གང་བ། བང་རིམ་དགུ་བ་ཁོང་གསེང་བྱ། འོག་ཏུ་གུ་གསུམ་རྐང་གང་བ།
ཁ་ཁྱེར་རྫབ་དང་ལྡན་པར་བྱ། གཉིས་ཀཱི་ཕྱིང་དྲུག་ཆུ་དང༌། དུར་ཡོལ་དག་གིས་ནག་པོར་བྱ། ནང་ནི་ཁྲག་དང་བཙག་གིས་བྱུགས། བྲུ་གསུམ་ཁ་ལ་རྩང་གིས་ ༼༥༡༦༽ བསྐོར། སུརིའི་ཁ་ལ་ཐུན་ལམ་བྱ། ཚེར་ནག་ཕུར་པ་རྐང་གང་ལ། དྲག་སྔགས་བྲིས་པས་ཐུན་ལམ་བྱ། དེ་ནས་དགྲ་གེགབྱད་མ་སོགས། གང་ལ་བྱ་བའི་ལིངྒ་ཡི།
སྲོག་ཡིག་སྔགས་ཐེམ་ཚང་བར་བྲི་བྲུ་གསུམ་་་་་་་གན་རྒྱལ་གཞུག ཁྱད་པར་བགེགས་ལ་ཁ་བསྒྱུར་རྫས། བསད་པར་འདོད་ན་གྲི་ཁྲག་གིས། ལྐུག་པར་འདོད་ན་ཕུག་རོན་ཁྲག ། ཝ་རེངས་འདོད་ན་ཁུག་རྟའི་ཁྲག ། སྨྱོ་བར་འདོད་ན་སྨྱོ་ཀླད་ཆུ། ། དབྱེ་འདོད་བྱ་རོག་འུག་པའི་ཁྲག ། ཕོ་གདོན་རྒྱལ་པོ་ཁྱི་དཀར་ཁྲག མོ་གདོན་རྒྱལ་མོ་ཁྱི་ནག་ཁྲག གཟའ་ལ་གཟའ་ར་རོག་པོའི་ཁྲག །
ཀླུལ་གླང་དམར་སྦལ་སྦྲུལ་ཁྲག བཚན་ལ་ཤ་ཁྱི་དམར་པོའི་ཁྲག ། བདུད་ལ་གཡག་ནག་རོག་པོའི་ཁྲག གཤིན་རྗེ་གྲི་རྒོད་ཁྲག་གིས་བྲི། ཐེའུ་རང་ར་ཁམ་ཁྲག་གིས་བྲི། ཚུང་སྲི་བྱེ་ལའི་ཁྲག་གིས་བྲི། ཞེས་དགྲ་བགེགས་གང་ལ་བྱེད་པའི་ལིངག་ཡང༌། སོ་སོའི་གཟུང་ཅི་ལྟ་བ་བཞིན་བྱ། བྱ་མ་དང་དགྲ་ལ་བྱེད་ན་དཔྲལ་བར་རུས། སྙིག་གར་ནྲྀ་ལ་མིང་གིས་བསྐོར།
སྤྱི་བོར་སུམ། འདྲིན་པར་དུང༌། ལྟེ་བར་རམ། འདོམས་ས་ཕཊ། བརླ་ལ་རྦོད། དཔུང་པ་ལ་ཆིང༌། ཕྲག་གོང་གཡས་ལ་ཛཿ གཡོན་ལ་ཧཱུཾ༔ མཁའ་ཟུར་གཡས་ལ་བམ། གོན་པར་ཧོ།
དེ་རྒྱབ་སྔགས་ཚང་མས་བསྐོར། སྔགས་མགོ་ནད་དུ་བསྟན་ལ་དྲིལ། རྫས་ནི་ཁྲག་སྣ་རྣམས་གཞུང་དུ་གསལ་བཞིན་བྱའོ། བགེགས་ལ་ཕྱེད་ ༼༥༡༧༽ ན་ལིངྒ་རྣམས་ནི་འདྲེ་གག་ཡིན་པ་སོསོའི་གཟུགས་བྲིས། སྤྱི་བོར་ནན། དཔྲལ་བར་མིང་ སྙིང་ངར་ཏྲི་ལ་ཁུག་ཛ་ཛཿས་བསྐོར། ལྟེ་བར་མཱ་ར་ཡ་རྦད། ཡན་ལག་ལ་ཚིངས་ཤིག་ཛཿཧཱུཾ་བམ་ཧོས། ཁྱད་པར་སྙིང་གའི་ཏྲི་ཞབས་སུ་རྒྱལ་པོ་ལ་ཙ། གཤིན་རྗེར་ཡ།
མ་མོར་མ། བདུད་ལ་དུ། བཙན་ལ་རུ། གཟའ་ལ་ར། འདྲེ་སྤྱིལ་ཏྲི་ཁོ་ནས་ཚོག ལིངྒ་སྔར་ལྟར་སྔགས་ཀྱིས་བསྐོར། མི་འགྱུར་རྫས་གཅིག་ཁོང་དུ་བཏང༌། ཞེས་བར་ཞལ་ཞེས་ཡོད། ལིངྒ་ནེར་གཉིས་དང༌། གཞན་ཡག་དྲག་པོའི་ཐུན་རྫས་སྣ་དགུ་ནི།
ཡུངས་དཀར་ཡུངས་ནག་རམ་རྒོད། ཀེ་ཚ་ཤིང་ཚ་ཐང་ཕྲོཾ་གསུམ། ཟངས་ཕྱེ་ལྕགས་ཕྱེ་རྡོ་ཕྱེ་རྣམས། དྲག་སྔགས་ར་བླུད་ཐུན་གྱིས་བྲབ། ཅེས་ཐན་རྫས་རྣམས་ལ་དུག་ཁྲག་གིས་སྦོལ་བས་ནུས་པ་ཆེའོ། དེ་ལྟར་ཆས་རྣམས་གྲུབ་ནས། སྒྲུབ་པ་དགོས་ལ། དང་པོ་མདུན་བསྐྱེད་གསལ་བ་ནི། བསྟན་པ་དང་སེམས་གྱི་དོན་དུ་དེང་ནས་སངས་མ་རྒྱས་ཀྱི་བར་དུ། ལུས་ངག་ཡིད་གསུམ་དགེ་བ་ལ་བསྐུལ་ཞིང༌།
རྟ་མགྲིན་ནག་པོའི་བསྒོམ་བཟླས་ལ་འཇུག་པར་བགྱིའོ། ཨོཾ་བཛྲ་ཀྲོ་དྷ་ཧྱ་གྲྀ་བ་ཧཱུཾ་ཕཊ། ཅེས་བརྗོད་པས། རྡོ་རྗེའི་གུར་ཁང་ཡངས་ཤིང་རྒྱ་ཆེ་བའི་ནང་ཅུ། སྐད་གཅིག་གིས་གྲུབ་གསུམ་མཐིང་ནག་ ༼༡༡༨༽འབར་བའི་དཀྱིལ་འཁོར་དུ། མདུན་རྟེན་གཏོར་མ་ཁྲོ་བོ་རྟ་མགྲིན་སྐུ་མདོག་མཐིང་ནག་ཞལ་གཅིག་ཕྱག་གཉིས་པ། དྲག་པོའི་སྤྱན་གསུམ་བསྒྲད་ཅིང༌། སྨིན་མཚམས་སུ་ཁྲོ་གཉེར་བསྡུས་པ། ཞལ་གདངས་ཤིང་ལྗགས་འདྲིལ་བ། མཆེ་བ་བཞི་རབ་ཏུ་གཙིགས་པ།
ཕྱག་གཡས་སྒྲོལ་བྱེད་ཀྱི་རལ་དྲིས་དགྲ་གེགས་དུམ་བུར་གཏུབ་པ། གཡོན་འཛིན་བྱེད་ཀྱི་ལྕགས་ཀྱུས་དགྲ་གེགས་ཀྱི་སྲོག་སྙིང་འདྲེན་པ། ཞབ་གཉིས་དགྲ་གེགས་ནོན་པར་གནོན་པད། སྐུ་ལ་དར་ནག་གི་བེར་ཆེན་གསོལ་བ། སྤྱི་གཙུག་རྟ་མགོ་ལྗང་ཞུར་རྟ་སྐད་དྲག་པོ་རྣམ་མཁའི་དབྱིངས་སུ་འཚེར་བ། ཁམས་གསུམ་དབང་དུ་སྡུད་ཅིང་སིད་གསུམ་མ་ལུས་ཟིལ་གྱིས་མནོན་པ། སྐུ་སྟོང་ལ་ཞིང་ཆེན་གྱི་གཡང་གཞི་དང༌། སྐུ་སྨད་ལ་སྟག་ལྤགས་ཀྱི་ཤམ་ཐབས་གསོལ་བ། ཐོད་སྐམ་ལྔ་ཡི་དབུ་རྒྱན་དག༌། ཐོད་རློན་ལྔ་བཅུས་དོ་ཤལ་བྱས་པ།
བ་སྤུའི་གསེབ་ནས་མེ་ཡི་ཚྭ་ཚྭ་འཕྲོ་བ། ། བསྐལ་པའི་མེ་དཔུང་འབར་བའི་ཀློག་ན་བཞུགས་པ། དབུ་སྐྲ་གནམ་ལྕགས་ཀྱི་རལ་པ་བསིགས་པའི་སྒྲ་གསེབ་ནས་ཁྲོ་༼༥༡༩༽ཆུང་གི་ཚོགས་དཔག་ཏུ་མེད་པ་ཕྱིར་འཕྲོས། དགྲ་བགེགས་གདུག་པ་ཅན་ཐམས་ཅད་ཚར་བཅད། ཁྲོ་ཆུང་ཐམས་ཅད་ཚུར་འདུས་སྲུང་བའི་གུར་དུ་ བསམ། གཉིས་པ་སྤྱན་འདྲེན་ནས་བསྟོད་པ་ཕྲིན་ལས་བཅོལ་བའི་རྣམས་གྲུབ་པར་བྱས་ཏེ། གསུམ་པ་བཟླས་པ་བྱ་བ་ནི། བདག་མདན་གཉིས་ཀྱི་ཐུགས་གར་ཉི་མའི་གདན་གྱི་སྟེང་དུ་ཡེ་ཤེས་སེམས་དཔའ་ཡི་གེ་ཧཱུྃ་མཐིང་ནག་གི་མཐའ་བསྐོར་དུ། རྩ་བའི་སྔགས་ཕྲེང་དམར་པོ་གཡས་སུ་འཁོར་ཏེ། རང་གི་ཐུགས་ཀཱི་ཧཱུཾ་ལས་སྔགས་ཕྲེང་འོད་ཟེར་མེ་དང་བཅས་རང་གི་ཞལ་ནས་ཕར་འཕྲོས།
མདུན་བསྐྱེད་ཀྱི་ཞལ་དུ་ཞུགས། ཐུགས་ཀའི་ཧཱུཾ་ལས་ཐིམ། ཐུགས་དམ་གྱི་རྒྱུད་བསྐུལ་ཧཱུྃ་གི་ཞབས་ཀྱུ་ནས་ཐོན། ལྟེ་བ་ནས་ཚུར་ཕྱུང༌། རང་གི་ལྟེ་བ་ནས་ཚུར་ཞུགས་ཐུགས་ཀའི་ཧཱུཾ་ལ་ཐིམ། ཐུགས་དམ་གྱི་རྒྱུད་བསྐུལ་ཧཱུྃ་གི་ཞབས་ཀྱུ་ནས་ཐོན། ལྟེ་བ་ནས་ཚུར་ཕྱུང༌། རང་གི་ལྟེ་བ་ནས་ཚུར་ཞུགས་ཐུགས་ཀའི་ཧཱུཾ་ལ་ཐིམ། དེ་བཞིན་དུ་སྔགས་ཕྲེང་བ་ཐག་ཁྲིད་པ་ལྟར་དམར་སྒ་ར་ག་འཁོར་བ་ལས། མེ་དཔུང་ཚྭ་ཚྭ་དང་བཅས་པ་འཕྲོས་པས་ནད་གདོན་སྡིག་སྒྲིབ་ཐམས་ཅད་བསྲེགས་ཤིང་དབང་དྲག་གིས་ལས་ཐམས་ཅད་འགྲུབ་པར་ བསམ་ལ།
ཨོཾ་བཛྲ་ཀྲོ་དྷ་ཧྱ་གྲཱྀ་བ་ཧཱུཾ་ཕཊ། ༼༥༢༠༽ཡཀྴ་ནག་པོ་ནྲྀ་ཏྲི་ཧུར་ཐུམ་་ཛཿ ནས། ཨུ་ཙ་ཏ་ཡ་ཕཊ། བར་གྱི་རྩ་སྔགས་དག་ལས་སྔགས་སྦྲེལ་ལ་མེ་དཔུང་འབར་བ་ལྟར་དྲག་ལ་རྩུབ་པར་བཟློའོ ལས་སྦྱོར་ལས་སྔགས་རྐྱང་མ་བཟླ་གསུངས་པས་ལས་བཅུ་གཉིས་པོའི་ཆར་སེར་འགུགས་གསུམ་གཞན་དུ་ཤེས། ཞེས་དེ་གསུམ་པོ་མ་གཏོགས་པ་ལས་སྤྱི་དགོས་གང་བསྟན་པ་ཀུན་འདི་ཁོ་ནས་ཆོག གནོད་བྱེད་ཟེར་བའི་མ་ལུས་དགྲ་གེགས་བྱད་མའི་མིང་གཞུག་པར་བྱས་ལ། ལས་སྔགས་སེར་ཆེན་འབེབ་པ་ལྟར་ཤིན་ཏུ་མཐོ་ཞིང་དྲག་ལ་མྱུར་བར་བཟླའོ། བ་་་་་་་བསྲེག་པའི་བཙོ་བ་ལ་རྒྱུད་ནས་ལས་སྔགས་ཁོ་ནས་ཆོག་པར་གསུངས་ཀྱང༌། ཞལ་རྒྱུན་ལ་དང་པོ་བསྙེན་པའི་་་་་་་་སྔགས་འདི་ཁྲི་གསུམ་མན་ཆད་ལས་སྦྱོར་ལ་སྔགས་འདི་སྟོང་རྩ་ཙོམ་དགོས་པར་གསུངས་པ་ནི།
ཨོཾ་དཀར་བྲམ་ཟེ། དམར་བྲམ་ཟེ། མེ་བྲམ་ཟེ། དེ་ལ་ཧོ་བྲམ་ཟེ། ཁྲོ་ཆུ་བྲམ་ཟེ། རྦད་བྲམ་ཟེ་སོད་སྭཱ་ཧཱ། ཞེས་པ་དང་པོ་བསྙེན་པ་ཐེམ་ནས་བཙོ་བསྐོལ་བའི་ཕྱག་ལེན་ཆགས་མེད་རིན་པོ་ཅེའི་གསུངས་ལས་ཤེས་སོ། སྨད་ཀྱི་ལས་དག་འབྲེལ་བ་བཟློག་པ་ཐལ་མོ་སྡེབ་ཆོག་ནི། གཡས་པ་ལྕག་ལ་གཡོན་པ་ཟངས། འཁོར་ལོ་རྩིབས་དྲུག་རེ་རེ་བསམ།
ཟངས་འཁོར་རྩིབས་དྲུག་ནག་དུ་ནི། ཡང་སྤྲུལ་སྡིག་པ་ནག་པོ་དྲུག། མགོ་དགུ་ནག་དུ་ཁ་ཕོགས་ནས། ཁྱད་པར་༼༥༢༡༽ཟངས་འཁོར་ལྟེ་བ་རུ། ནྲྀ་ལས་དགྲ་དངོས་ཚུད་པར་བསམ། ལག་གཉིས་ཐལ་མོ་སྦུབས་པ་ཡིས། ཟངས་ལྕགས་འཁོར་ལོ་གཡས་གཡོན་འཁོར། དགྲ་བོ་ཡོས་ལྟར་འཐག་པར་བསམ། དྲག་སྔགས་བཟླས་ཤིང་ཐལ་མོ་སྡེབ། བྲག་ལ་སྒོ་ང་བརྡབ་པ་བཞིན།
དགྲ་བོ་ཆལ་ཆལ་པོ་བར་བསམ། ཤ་ཁྲག་རུས་པ་རྩིབས་བར་གྱི། སྡིག་པས་ཧབ་གྱིས་ཟོས་པར་ བསམ། ཞེས་སྔགས་ཡཀྴ་ནག་པོ་མན་ད་བརྒྱ་རེ་ཐོན་པ་དག༌། ཐལ་མོ་དགུ་རེ་བརྡབ་ནས་སྔགས་སྟོང་ཕྲག་རེས་ལས་རྣམས་འགྲུབ་པས ཕལ་ལ་མ་སྟོན་རག་ལ་སྡིག། བསྟན་དགྲ་འདུལ་བའི་མཚོན་ཆར་ཤོག ཅེས་པ་འདི་ཡང་ཅུང་ཟད་བཟླའོ། བཞི་པ་ལས་ཀྱི་ཁྱད་པར་ལ། དགྲ་གེགས་སྤྱི་ཡི་བས་ལས། བྱེ་བྲག་དགོས་ཀྱི་ལས་བཅུ་གཉིས་ལས།
དང་པོ་སྤྱི་ཡི་ལས་ལ། དང་པོ་བསསྐུལ་བ་ནི། ཧཱུཾ༔ གྲུ་གསུམ་མཐིག་ནག་འབར་བའི་དཀྱིལ་འཁོར་ན། དགྲ་བགེགས་བསྣོལ་བའི་གདན་སྟེང་ནས། རྟ་མགྲིན་ནག་པོ་སྐུ་བཞེངས་ཤིག ། གནདོ་སྦྱིན་ག་པོ་སྐུ་བཞེངས་ཤིག ། ལས་མཁན་ནག་པོ༴ བཞེངས་ཤིག་ཆོས་༼༥༢༢༽ཀྱི་དབྱིངས་ནས་བཞེངས། ཆོས་དབྱངས་དག་ལས་ལས་མ་གཡོས་ཀྱང༌།
གདུག་པ་འདུལ་ཕྱིར་དྲག་པོའི་སྐུ། སྐུ་མདོག་ནག་པོ་འཇིགས་པ་ལ། ཞལ་གཅིག་ཕྱག་གཉིས་སྤྱན་གསུམ་བསྒྲད། སྤྱི་གཙུག་རྟ་བུ་ལྗང་ཀུ་ན་ཚེར་བ་ཡིས། ཁམས་གསུམ་མ་ལུས་དབང་དུ་སྡུད༌། སྐུ་ལ་དར་ནག་བེར་ཆེན་གསོལ་བཡིས། དྲེགས་པ་ལྷ་སྲིན་སྡེ་བརྒྱད་ཟིལ་གྱིས་གནོན། དབུ་ལ་ཐོ་སྐམ་ལྔི་ས་བརྒྱན་པ་ནི། རིག་པའི་བང་རྫོགས་དོན་དམ་གྱེས་པའི་རྟགས། དབུ་སྐྲ་ལྕགས་ཀྱི་རོལ་པ་བསེགས་པ་ལས།
ཁྲོ་ཆུང་མང་པོས་དགྲ་གེགས་ཚར་གཅོད་མཛད། སྙན་ནས་དྲག་པོའི་འབྲུག་སྒ་སྒྲོག་པ་ཡིས། དགྲ་བགེགས་མ་ལུས་ཟིལ་གྱིས་གནོན། སྤྱན་ནས་མེ་མི་ཚྭ་ཚྭ་འཕྲོ་བ་ཡིས། དགྲ་བགེགས་མ་ལུས་བསྲེག་པར་བྱེད། ཤངས་ནས་དྲག་པོའི་དུད་རླུང་འབུད་པ་ཡིས། དགྲ་བགེགས་མ་ལུས་གཏོར་བར་བྱེད། ཞལ་ནས་དྲག་པོའི་གད་རྒྱག་སྒྲོག་པ་ཡིས། དགྲ་བགེགས་མ་ལུས་བརྒྱལ་བར་བྱེས། མེ་བ་དཀོར་ཟུར་གསུམ་གཅིགས་པ་ཡིས༼༥༢༣༽དགྲ་བགེགས་མ་ལུས་ཟ་བར་བྱེད།
གཡས་པས་སྒྲོལ་བྱེད་རལ་གྲི་བརྣམས་པ་ཡིས། ། དགྲ་བགེགས་མགོ་ལུས་དུམ་བུར་ཕྲལ་བའི་རྟགས། ཕྱག་གཡོན་འཛིན་བྱེད་ལྕགས་ཀྱུ་བརྣམས་པ་ནི། དགྲ་གེགས་མ་ལུས་སྙིང་ནས་འདྲེན་པའི་རྟགས། ཞབས་གཉིས་རོལ་བའི་རྟ་བྲོ་བརྡུང་བ་ནི། དགྲ་གེགས་ཐལ་བར་བརླག་པར་བྱེད་པའི་རྟགས། ། ཐོད་རློན་ལྔ་བཅུས་དོ་ཤལ་བྱས་པ་ནི། དགྲ་བགེགས་བསྒྲལ་ནས་ཐུགས་དམ་བསྐང་བའི་རྟགས། སྐུ་སྟོད་ཞིང་ཆེན་གཡང་གཞི་གསོལ་བ་ནི། ཉོན་མོངས་གནས་སུ་དག་པར་བྱེད་པའི་རྟགས།
སྐུ་སྨད་སྟག་ལྤགས་ཤམ་ཐབས་གསོལ་བ་ནི། ང་རྒྱལ་དུག་ལྔ་རད་ནས་གཅོད་པའི་རྟགས། བ་སྤུའི་གབེབ་ནས་མེ་ཡི་ཚྭ་ཚྭ་འཕྲོ། རྒྱལ་རིགས་རྗེ་རིགས་མངས་སྡིང་བྲལ་ཟེའི་རིགས། གདུག་པ་ཧ་ལ་གཉན་ཆེན་སྡེ་བརྒྱད་དང༌། ནཱ་ག་ཀླུ་རྒྱལ་འདུལ་བའི་དུས་ལ་བབས། རྒྱལ་བསེན་འབྱུང་པོ་ཐལ་བ་རྡུལ་དུརློག། བསྐུ་ལེ་ཡཀྴ་མཐུ་བོ་ཆེ། རྦད་དོ་དམ་ཉམས་དགྲ་ལ་རྦད། མ་གཡེལ་སྲུང་མ་༼༥༢༤༽ཐུགས་དམ་ཅན།
དམ་ཆོསསྟན་གཏོར་མ་འདི་བཞེས་ལ། སངས་རྒྱས་བསྟན་པ་ཁྱོད་ཀྱིས་སྲུངས། དཀོན་མཆོག་དབུ་འཕང་ཁྱོད་ཀྱིས་བསྟོད། རྣལ་འབྱོར་སྐུ་ཚེ་ཁྱེད་ཀྱིས་སྲིངས། ཡོན་བདག་བར་ཆད་ཁྱེད་ཀྱིས་སོལ། སྡང་བའི་དགྲ་ལ་རྟགས་ཕྱུངས་སིག གནོད་པའི་བགེགས་མ་ལས་མཛོད་ཅིག ཁྱོད་ཀྱི་ཕྲིན་ལས་ལ་བབས། ། དུས་ལ་བབ་པོ་ས་མ་ཡཱ། བཅོལ་པའི་ཕྲིན་ལས་གྲུབ་པར་མཛོད།
ཅེས་བསྐུལ་ནས། གཉིས་པ་གསེར་སྐྱེམས་ལ། ཆང་ཕུད་དང་ཁྲག་ཕུད་སྨན་རྣམས་སོ་སོར་བཤམས། རྃ་ཡྃ་ཁྃ༔ ཨོཾ་ཨཱཿཧཱུཾ༔ རྡོ་རྗེ་འཆད་དབང་ཤཱཀ་ཐུབ་སྤྱན་རས་གཟིགས། ཧྱ་གྲྀ་ཝ་པདྨ་ཏོད་ཕྲེག་རྩལ། ཁྲི་སོང་སྡེའུ་བཙན་ཡེ་ཤེས་མཚོ་རྒྱལ་དང༌། སྤུལ་པའི་གཏེར་ཆེན་ཉི་མ་འོད་ཟེར་དང༌། རིག་འཛིན་རྩལ་འཆང་སྤྱན་སྔར་ཁས་བླངས་ཤིང༌།
དམ་བཅའ་སྲོག་སྙིང་ཕུལ་བའི་སྲུག་མའི་ཚོགས། སྣག་སྲིད་དྲེགས་པ་སྡེ་བརྒྱད་ད་ཚུ་བྱོན། ལྷ་དབང་བརྒྱ་བྱིན་ལྷ་མིན་ཐག་བཟང་རིས། ཀླུད་ལ་དགའ་བོ་བྱ་རོག་མགོ་བརྩེགས་དང༌། ཙངས་པ་དང་ནི་ལྗོན་པ་རྟ་མགོ་ཅན་༼༥༢༥༽ལང་ཀ་མགྲིན་བཅུ་བདུ་རྒྱལ་དམུ་རྗེ་བཙན། ཕྱི་ཡི་ལྷ་སྲིན་སྡེ་བརྒྱད་འཁོར་དང་བཅས། ། འཇིག་རྟེན་ཞེ་སྡང་ལས་གྱི་དྲེགས་པ་ཅན། ཕོ་རྒྱུད་ཚོགས་རྣམས་ཆང་གི་མཅོད་པ་བཞེས། འཇིག་རྟེན་འདོད་ཆགས་ལས་ཀྱི་དྲེགས་པ་ཅན། མོ་རྒྱུད་ཚོགས་རྣམས་མར་ཆེན་ཁྲག་མཆོད་བཞེས།
འཇིག་རྟེན་གཏི་མུག་ལས་གྱི་དྲེགས་པ་ཅན། ཀླུ་རྒྱུད་ཚོགས་རྣམས་དཀར་མངར་རྩི་སྨན་དག༌། རང་རང་རིགས་མཐུན་མཆོད་པ་འབུལ་གྱིས་བཞེས། སོག་མ་མེད་དག་མ་མོ་ཙ་མུན་ཏི། གཤིན་རྗེ་དམར་པོ་གཟའ་བདུད་རྒྱལ་པོ་དག༌། བཚན་བདུད་ནག་པོ་བདུད་མོ་གསེར་མིག་མ། ཡུལ་ལྷ་མ་ཧཱ་དེ་ཝ་འབྲུག་སྒྲོག་སྨན། ནང་གི་དྲེགས་པ་སྡེ་བརྒྱད་འཁོར་དང་བཅས། འཇིག་རྟེན་ཞེ་སྡང་ལས་ཀྱི༴ ཕོ་རྒྱུད་ཚོགས་རྣམས༴
འཇིག་རྟེན་འདོགས་ལས་ཀྱི༴ མོ་རྒྱུད་ཚོགས། འཇིག་རྟེན་གཏི་མུག༴ ཀླུ་རྒྱུད་ཚོགས་རྣམས་དཀར་མངར་རྩི་སྨན་དང༌། རང་རང་རིགས་མཐུན་མཆོད་པ་འབུལ༴ དབང་ཕྱུག་ལྷ་ཆན་འཆི་བདག་མགོ་དགུ་ཀླུ། གཤིན་ཆེན་ཆོས་རྒྱལ་ཨེ་ཀ་ཙ་༼༥༢༦༽ཏི་དང༌། རོལ་བ་སྐྱ་གཅིག་སྲིན་པོ་རཀྴ་ནག གནོད་སྦྱིན་ལོ་ཀ་ཙ་ར་ཁྱབ་འཇུག་ཆེ། གསང་བའི་ལྷ་སྲིན་སྡེ་བརྒྱད་འཁོར་དང་བཅས།
འཇིག་རྟན་ཞེ་སྡང་ལས་ཀྱི་དྲེགས་པ་ཅན། བདུད་ཡིན་མཚན། ཕོ་རྒྱུད་ཞོགས་རྣམས་ངངི་༴ འཇི་རྟེན་འདོད་ཆགས་ལས་ཀྱི༴ མོ་རྒྱུད་ཞོགས་རྣམས་དམར་ཆེན༴ འཇིག་རྟེན་གཅཏི་མུག༴ ཀླུ་རྒྱུད་ཚོགས་རང་རང་རིག་མཐུན༴ བྱ་ནཱ་ཨ་ཀ་རྨུ་བདུད་ཧ་ལིང་ཀ མུ་ཁ་ལེ་དང་སྲིན་པོ་རཀྴ་ནག མ་མོ་གསོད་བྱེ་རོལ་པོ་གློག་འགྱུར་དང༌།
ཨཀྴ་ཧ་ལ་བྱ་རོག་མགོ་བརྩེགས་བདུད། སྦས་པའི་དྲེགས་པ་སྡེ་བརྒྱད་འཁོར་དང་བཅས། འཇིག་རྟེན་ཞེ་སྡང་༴ ཕོ་རྒྱུད༴ འཇིག་རྟེན་འདོད་ཆོགས་ལས༴ ཀྱུ་བཙན་ཡིན་མཚན། མོ་རྒྱུད་ཚོགས༴ གཤིན་རྗེ། འཇིག་རྟེན་གཏི་མུག༴ ལུད་རྒྱུད༴
རང་རང་༴ ཡབ་རྗེ་ནག་པོ་དཀར་པོ་སྙིང་འབྱིན་དང༌། ཡུལ་ལྷ་ཕྱ་སངས་དཔལ་མགོན་ནག་པོ་དང༌། དམ་ཆེན་རྡོར་ལེགས་སྲིན་པོ་སྲོག་གི་བདག གནམ་ཐེའུ་དཀར་པོ་སྒྲོལ་གིང་ཡམ་ཤུད་དམར། རེ་མ་ཏི་སོགས་བསྟན་པ་སྐྱོང་མཛད་པའི། དྲེགས་པ་སྡེ་བརྒྱད་མ་ལུས་འཁོར་དང་བཅས། འཇིག་རྟེན་ཞེ་སྡང་༴ ཕོ་རྒྱུད་༼༥༢༧༽འཇིག་རྟེན་འདོད་ཆགས། འཇིག་རྟེན་གཏུ་མགུ གླུ་རྒྱུད་ཚོགས་རྣམས་དཀར་མངར་རྩི་སྨན་དང༌།
རང་རང་རིགས་མཐུན་མཆོད་པ་འབུལ་གྱིས་བཞེས། སྦྲུལ་མགོ་ཅན་བན་རྨུ་རྗེ་ཡ་བ་ཏི། བདུད་ཕོ་བཀྲག་མེད་སྲིན་པོ་སྲོག་གཅོད་ནག གླུ་བདུད་སྦུལ་ཞགས་གནོད་སྦྱིན་སྲོག་གཅོད་ནག མ་མོ་ནག་མོ་ཁྲག་འཇག་མ་ལོགས། དྲག་པོ་སྔགས་ཀྱི་སྡེ་བརྒྱད་འཁོར་དང་བཅས། འཇིག་རྟེན་ཞེ་སྡང༌། ཕོ་རྒྱུད་ཚོགས། འཇིག་རྟེན་འདོད་ཆགས། མོ་རྒྱུད་ཚོགས་རྣམས།
འཇིག་རྟེན་གཏི་མུག གླུ་རྒྱུད་ཚོགས། རང་རང་རིགས། གླིང་བཞི་གླིང་ཕྲན་གནམ་པ་བར་སྣང་དང༌། གནས་ཡུལ་དུར་ཁྲོད་མཚོ་གླིང་འབབ་ཆུ་དང༌། ས་རྡོ་རི་བྲག་ལྷ་ཁང་རྒྱལ་པོའི་ཁབ། རང་རང་ཡུལ་གནས་དང་མིང་སྲོག་ལ། བཏགས་ཤིང་ཆགས་པའི་སྡེ་བརྒྱད་འཁོར་དང་བཅས། འཇིག་རྟེན་ཞེ་སྡང༌། ཕོ་རྒྱུད།
འཇིག་རྟེན་འདོད་ཆགས། མོ་རྒྱུད་ཚོགས། འཇིག་རྟེན་གཏི་མུག གླུ་རྒྱུད། རང་རང་རིགས། གཉན་ཆེན་ཐང་ལྷ་གཡའ་སྤང་སྐྱེས་གཅིག་དང༌། ཀྱེའུ་གླུང་བན་བན་ཆེན་རུ་ཏྲ་དང༌། ༼༥༢༨༽ཧེ་ལེ་འབར་མ་ཟུར་ཕུད་ཅན་དང་ནི། བྱ་རོག་པ་ཏི་རྒྱལ་པོ་ཤིང་བྱ་ཅན། ལྷ་བདུད་སུམ་བརྒྱ་དྲུག་ཅུའི་སྡེ་ལ་སོགས།
བཏགས་ཆགས་མ་ཆགས་སྡེ་བརྒྱད་འཁོར་དང་བཅས། འཇིག་རྟེན་ཞེ་སྡང་༴ ཕོ་རྒྱུད་ཚོགས་རྣམས་ཅག་གི༴ འཇིག་རྟེན་འདོད༴ མོ་རྒྱུད་ཙོགས་རྣམས༴ འཇིག་རྟེན་གཏི་མུག༴ ཀླུ་རྒྱུད་ཚོགས༴ རང་བཞིན་རིགས་མཐུན༴ སྦལ་མགོ་ཁྲག་དམིག་ཡེ་ཤེས་ཤུད་དམར་པོ་དང༌། ལི་བྱིན་ཧར་ལེགས་ལང་པ་དམར་པོ་དང༌།
གནོད་སྦྱིན་ཐོད་དཀར་ཤན་པ་ནག་པོ་བདུད། བགེགས་ཀྱི་གླང་པོ་སྨུག་པོ་ལྕགས་ཐོད་ཅན། ལས་བྱེད་མྱུར་གམོགས་སྡེ་བརྒྱད་འཁོར་དང་བཅས། བདུད་ནག་ཚོགས་དང་དམོར་པོ་བཙན་གྱི་ཚོགས། རྒྱལ་པོའི་ཚོགས་དང་ཀླུ་རིགས་ལྔ་ཡི་ཚོགས། གནོད་སྦྱིན་ཚོགས་དང་དྲེགས་པ་གཟའ་ཡི་ཚོགས། ཕྱིང་གསང་བའི་བསྟན་སྐྱོང་དྲག་སྔགས་དང༌། བཏགས་ཆགས་ལས་བྱེད་འདས་དང་མ་འདས་ཀྱི། དྲེགས་པ་སྡེ་༼༥༢༩༽བརྒྱད་ཡབ་ཡུམ་སྲས་སྤྲུལ་འཁོར། ཕོ་ཉ་བཞོན་པ་རང་སྡེ་དཔུང་གི་ཚོགས།
ཕོ་རྒྱུད་མཉེས་ཕྱིར་གམོས་བྱེདཆང་རྒོད་དང༌། མོ་རྒྱུད་མནེས་ཕྱིར་རཀྟ་དར་ཆནེ་དང༌། ཀླུ་རྣམས་མཉེས་ཕྱིར་དཀར་མངར་རྩི་མྶན་སོགས། རང་རིགས་མཐུན་མཆོད་པ་འབུལ་གྱས་བཞེས། སྔགས་འཆང་ཡིད་ལ་བརྣག་པའི་དགྲ་དང་བགེས། ལས་རྣམས་གང་ལ་བྱ་བ་ཁྱོད་ཀྱིས་ཤེས། གཟུགས་ལིང་མིང་དང་མཚན་མ་དཀར་ཅགས་ལ། བཏབ་པའི་ཉམས་པ་སྒྲོལ་བའི་ཕྲིན་ལས་མཛོད།
ཅཻས་དང་གསེར་སྐྱེམས་ཕུལ། གསུ་པ་གཟུ་དཔང་ཡུས་བ་་་་་་་་ནི།
ཀྱཻ། སངས་རྒྱས་ཅོས་ལ་དགྲ་བྱུང་ན། དམ་ཆེན་སུང་མ་ར་མདའ་ལྡོག། ཐུགས་རྗེ་ཆེན་པོ་གཟུ་དང་དཔང༌། གར་གྱི་བྱང་ཆུབ༴ དབང་གི་རྒྱལ་པོ༴ རྟ་མགྲིན་ནག་པོ༴ ཡཀྶ་ནག་པོ༴ ལྷ་སྲིན་སྡེ་བརྒྱད༴ ལས་ངན་སྡིག་ཅན་དགྲ་གྲོ་འདིས།
ཤཱཀཡའི་རྒྱལ་པོའི་བསྟན་པ་བཤིགས། ཐེག་པ་ཆེ་ལ་བསྐུར་པ་བཏབ། དགེ་བདུན་འདུས་པའི་དཀོར་ལ་བརྐུས། མི་དགེ་༼༥༣༠༽བཅུ་པོ་དང་དུ་བླང་ས། དམ་ཆེན་ཡོངས་ལ་དོ་རུ་བརྡོས། སངས་རྒྱས་ཆོས་ལ་བདེན་མེད་ཟེར། སྲུང་མ་ཁྱོད་ལ་མཐུ་མེད་ཟེར། བདག་གིས་མ་ཉེས་ཁོ་ཡིས་ཉེས། ཆགས་པ་མེད་པའི་བུ་ལོན་བདས། བྱས་པ་མེད་པའི་སྲོག་ལ་རྒོ།
དེ་བས་བསྒྲལ་བའི་ཞིང་དུ་གྱུར། ཞིང་བཅུ་ཚང་བའི་སྡིག་པོ་ཆེ། སྡིག་ཅན་མྱུར་དུ་མ་བསྒྲལ་ན། དཀོན་མཆོག་གསུམ་གྱི་བསྟན་པ་གཤིག ། སྲུང་མ་དམ་ཚིག་ཉམས་པར་འགྱུར། དེ་བས་སྲུང་མ་དམ་མ་གཡེལ། དེ་བས་སྲུང་མ་མཐུ་མ་ཆུང༌། དེབས་སྲུང་མ་རྩལ་མ་ཞན། དུས་ལ་བབ་པོ་ས་མ་ཡཱ། བཞི་བ་དགྲ་བགེགས་སྤྱི་དང་ཁྱད་པར་བྱད་མ་བསད་པའི་ལས་གཉིས་པོ་ལ་བཅས་ཀྱི་ཁྱད་པར་སྤྱིར་ལིངྐང་དགྲ་ལ་ནྲྀ་དང་བགེགས་ལ་ཏྲི་དང་བྱད་མ་རག་གཤེད་དབབ་པ་ལ་བཅས་བྱེ་བྲག་ཏུ།
བག་ཟག་ལ་སྟ་བོ་བྱད་མའི་མིང་གཟུགས་ཇི་ལྟ་བ་བཞིན་བྱས་ལ། དེའི་ཁོག་ཏུ་ལིངྒ་དང་ཟག་རྫས་མཆིལ་སྣབ་དྲི་མ་གོས་དུམ་ཟ་འཕྲོ་རྗེས་པ་རྣམས་བཅུག་ལ། ལག་གཡས་སེ་ཤིང་གི་པུར་བུ་བཟུང་དུ་བཅུག་ལ་གྲུམ་ནང་དུ་མཏོ་རག་ལ་བརྟགས་ནས་རྐྱལ་དུ་བཞུག ཡང་བག་ཟན་ལ་བྱད་མ་ཁོ་རག་གི་ ༼༥༣༡༽ ལྷ་སྲུང་གང་ཡིན་པ་དེའི་གཟུགས་ཤིག་བྱས་ལ། སེ་ཤིང་གི་ཕུར་ཆུང་གཅིག་བཟུང་བཅུག་ལ་བྱད་མའི་གཟུགས་དེའི་སྟེང་དུ་ཁ་སྦབས་སུ་བཞག་ལ། སྐུད་པ་སྔོ་མར་གྱིས་བྱད་དམ་ལྷ་སྲུང་གཉིས་ཀའི་རྐེ་ལ་བཏགས་ནས་ཡར་སྣེ་སུ་རིའི་ཐུན་ལོ་གྱི་ཆེར་ནག་གི་ཕུར་པའི་མགུལ་དུ་བཏགས་པའི་ཁྱད་པར་རོ། ལས་གནིས་པོ་ལ་བྱད་དམ་ལྷ་སྲུང་དམ་བཅས་པ་རང་དབང་མེད་པར་བཀུག་ནས་གཟུགས་ལ་བསྟིམ་པ་དག་གཅིག བདགུ་པའི་རྗེས་ཀྱིས་ལྷ་དག་དབྱེ་ཞིང་སྔགས་ཀྱི་ནུས་པ་བཤིག་པ་དག་གཉིས། ཁོ་ཡི་ལྷ་རང་གཤེད་དབབ་པ་དག་གསུམ། སྙིང་ཁྲག་སྲོག་རྩ་གཅོད་པ་རྣམ་ཤེས་རྟེན་དང་བྲལ་ནས་བསད་པ་དང༌།
བཟི་པོ་འདི་རྟ་ནག་རང་གི་སྒོབ་ཆོས་གཞན་ལ་མེད་པ་ཡིན་པས་གོ་རིམ་དེ་བཞིན་དུ་ངེ་ནས། དང་པོ ཨེ་རམ་ཛཱ་ལ་རམ་ ཞེས་བརྗོད་པས། མདུན་གྱི་གྲུ་གསུམ་དེ་ལྕགས་བསྲེགས་ཀྱི་ཁག་སྒྲོམ་ནག་ལ་ཟབ་ཅིང་ཕྱི་ན་ཞེ་སྡང་གི་མེ་འབར་བ། ནང་ན་འདོད་ཆགས་ཀྱི་ཀྲག་མཚོ་འཁྱིལ་བ། ཕྱིང་མདེར་གཏི་མུག་གི་མུན་པ་འཐིབས་སེ་གཏིབ་པ། ང་རྒྱལ་གྱི་མཚོན་ཆ་གཟེངས་པ། ཕྲག་དོག་གི་རླུང་དམར་འཚུབ་པའི་དུག་ལྔ་རང་གཤེད་དུ་འབེབ་པའི་བཙོན་ཁང་སྒོ་མེད་པ་སྲ་ཞིང་འཐས་པའི་རང་བཞིན་དུ་༼༥༣༢༽གསལ་བའི་ནང་དུ་གང་ལ་བྱ་བའི་དམིགས་བྱ་རི་རྩིང་ཉམས་ཐག་པའི་རྣ་པར་གྲུམ་གྱ་ནང་དུ་དངོས་སུ་ཚུད་ནས་གར་ཡང་འགྲོ་དབང་མེད་པར་ བསམ། སྟེང་གི་སུ་རི་ནག་པོ་དེ་གནམ་ལྕགས་ཀྱི་རི་རབ་ཤིན་ཏུ་འགྱིང་ཞིང་དཔའ་བ་གཅིག་དུ་གྱུར་བའི་བང་རིམ་ལ་གནོད་སྦྱིན་དྲེགས་པ་སྡེ་བརྒྱད་ཀྱི་དམག་ཚོགས་བསམ་གྱིས་མི་ཁྱབ་པས་གང་བ། སུ་རིའི་ཁའི་ཕུར་པ་དེ་ཁྲོ་བོ་ནག་པོ་འཇིགས་སུ་རུག་བ་ཞལ་གཅིག་ཕྱག་གཉིས་པ། གཡས་པས་སྒྲོལ་བྱེད་ཀྱ་རལ་དྲི་ཀླད་ལ་ཕྱར་བ།
གཡོན་པས་འཛིན་བྱེད་ཀྱི་ལྕགས་ཀྱུ་ཐུགས་ཀར་འཛིན་པ། ཟལ་གདངས་ཤིང་ལྗགས་འདྲིལ་བ། མཆེ་བ་བཞི་རབ་ཏུ་གཙིགས་པ། སྤྱན་གསུ་བསྒྲད་ཅིང་སྨིན་མཚམས་སུ་ཁྲོ་གཉེར་བསྡུས་པ། གནམ་ལྕགས་ཀྱི་རལ་པ་ཅན། སྤྱི་གཙུག་ཏུ་རྟ་དབུ་ལྗངུ་་རྟ་སྐད་ནམ་མཁའི་དབྱིངས་སུ་འཚེར་བ། ཐོད་སྐམ་ལྔ་ཡིས་དབུ་ལ་བརྒྱན་པ། ཐོད་རློན་གྱི་དེ་ཤལ་དང༌། ཞིང་ལྤགས་ཀྱི་སྟོང་གཡོག་ཅན་བ་སྤུའི་གསེབ་ནས་མེ་ཡི་ཚྭ་ཚྭ་འཕྲོ་བ། ལྟེ་བ་མན་ཆད་གནམ་གྱི་ཕུར་པ་ཟུར་གསུམ་པ།
གང་ལ་བྱེད་པའི་༼༥༣༣༽སྙིང་གཟིར་ནུས་པ་དེས། ཁོའི་རྣམ་པར་ཤེས་པ་གཟིར་ཞིག་ཕུར་པའི་དབལ་པོ་ལས་མཚོན་ཆའི་ཆར་བབས་པས་དགྲ་བགེགས་གང་ཡིན་པའི་ཕུང་པོ་དུམ་བུར་གཏུབ་པར་ བསམ་ལ། ཧཱུཾ། བདག་ཉིད་ཞེ་སྡང་དྲག་པོའི་ཤུགས། རྟ་མགྲིན་ཁྲོས་པའི་ག་རྒྱལ་གྱིས། སྐུ་ལས་སྤྲུལ་པའི་ཁྲོ་ཆུག་ཚོགས། ཐོ་བ་ལྕགས་ལྕགས་ཀྱུ་ཐོགས་པ་འཕྲོས། ལྷས་བྱིན་སྙིང་ནས་ལྕགས་ཀྱུས་ཟུངས། ཐོ་བས་ཀླད་ནས་བཅོམ་པར་བརྡུང༌། རང་དབང་མེད་པར་བཀུག་ཅིང་བསྟིམ།
ཅེས་དང༌། རང་དང་ལས་མཁན་གྱི་ཐུགས་ཀ་ནས་ཁྲོ་བོ་དང་ཁྲོ་མོ་གྲངས་མེད་པ་སྤྲོས་ཏེ། ཛཿལས་ལྕགས་ཀྱུ་ཅན་འཔྲོས་པས་དགྲ་བགེགས་ཀྱི་སྔོན་ནྲྀ་ཏྲི་ལ་འཁྱུད་ནས་རང་དབང་མདོར་བཀུག་ནས་མདུ་གྱི་ལེང་ཀ་ལ་ཡག་ཡང་བསྟིམ་མོ། བདེན་པས་བཀུག་པ་ནི། ན་མོ། སངས་རྒྱས་ཀྱི་བཀའ་བདེན་པ་དག ཆོས་ཀྱི༴ དགེ་བདུན་གྱི༴ གསང་སྔགས་དང༌། རིག་སྔགས་དང༌།
གཟུངས་སྔགས་དང༌། སྙིང་པོ་དང༌། ཕྱག་རྒྱ་དང༌། ཏིང་ངེ་འཛིན་དང༌། བདག་གི་བསམ་པ་རྣམ་པར་དག་པའི་བདེན་པ་དང༌། བདེན་པ་ཆེན་པོའི་བྱིན་གྱི་རླབས། དམ་ཉམས་པའི་དགྲ་བཽ་འདིས་སངས་རྒྱས་༼༥༣༤༽ཀྱི་བསྟན་པ་བཤིག དཀོན་མཆོག་གསུ་གི་དབུ་འཕང་སྨད། སྔགས་་་་་བདག་ལ་དོ་བསྡོས། བསྒྲལ་བའི་ཞིང་བཅུ་ཚང་བ་འདི་ཛཿཧཱུཾ་བམ་ཧོཿ
ནྲྀ་ཨཾ་ཀུ་ཤ་ཛཿཛཿ བགེགས་ལ་ ཏྲི་ཨཾ་ཀུ་ཤ་ཛཿཛཿ ཅེས་ལན་གསུམ་དང༌། ལྡེའུ་མིག་བདུན་པ་ཡས། ལྡེའུ་མིག་འདི་དང་མི་ལྡན་ན། བསད་ལས་བྱེད་པ་དོན་མེད་ཡིན། ཁྱད་པར་འགུགས་ལྡེའུ་མིག་འདི། དགྲ་གེགས་གང་ལ་བྱེད་པ་ཡི། ཐོག་མར་ཁུག་རྟགས་མ་བྱུང་བར། འདི་ལ་འབད་པ་མན་ངག་ཡིན།
ཅེས། ཡཀྴ་ནག་པོ་ནྲྀ་ཧུར་ཐུམ་ཛཿ ཆེ་གེ་མོ། བླ་ཤ་རེ་མ་ཏི་འགྲིམ་འགྲིམ། ཤ་མ་རི་ཏི་ཐུཾ་ཐུཾ། མྱོག་མྱོག ཡེར་ཡེར། ཤ་མ་རུ་ཏི་ཁུག་ཁུག་ལིག༌། གམོག་ལིང༌། ཤ་ལིང་ཐུཾ།
ཙ་མུན་ཏྲི་བྷྱོ། ཛཿའུཾ་བམ་ཧོཿ བླ་མ་ཁུག་ན་བསད་ལས་དོན་མོད། ཁུག་ཟིན་བཀུག་ན་ལྷ་སྲིན་ཁྲོས་ས་རང་ལ་ལྡོག་པས་ཚོད་ཟིན་པར་བྱའོ། དེ་ཡང་འབོད་པའི་དུས་སུ་རང་ཉིད་སྙིང་མི་དགའ། བློ་མང༌། ངུ་སྙིང་འོད། འདུག་མི་ཚུག སྔགས་བཟླས་ལྷག་ཆད་ཡང༌། དེའི་དུས་སུ་བླ་རྟགས་བྱུང་ན་རང་དང་སྲུང་མའི་བླ་རྟགས་ཡིན་པས་བསྒྲལས་ལས་བྱས་ན་ར་ང་ཕུང་ཞིང་བརླག་པ་དེས་ལན།
གཞན་གྱི་བླ་འགྲམ་ནི་རག་གིས་སེམས་ཀྱང་མི་བརྟན་པས་བླ་འཁྱམ་དོན་མེད་མི་བསྒྲལ་ ༼༥༣༥༽ རྦད་པའི་དུས་སུ་རག་ཡག་རྔམ་རྔམ་གཅིག་གཅིག་ཁྲོ་སྙིང་འདོད། དེ་དུས་བླ་རྟགས་བྱུང་ན་དགྲ་བོའི་བླ་ཡིན་པས་མྱུར་དུ་ལས་སྦྱོར་བྱའོ། བྱས་ན་དགྲ་མྱུར་དུ་འཆིའོ། ལིངྐ་མདོར་བླ་འགུགས་ན་རི་དྭགས་མེད་པར་ཁྱི་བསྐྱེ་བ་དང་འདྲ། མ་ཁུག་པར་སྒྲལ་ན་འབེམ་མདོར་མདའ་འཕེན་པ་དང་འདྲ། ཁུག་ནས་མ་བསྒྲལ་ན་རི་དྭགས་སྒུག་རིའི་ནང་ནས་ཤོར་བ་དང་འདྲ། བླ་ནི་རབ་དག་དངོས་གཟུགས་སུ་འོང༌། འབྲིང་ལྦ་རྟགས་དངོས་སུ་འོང༌། ཐ་མ་རྨི་ལམ་དུ་བླ་རྟགས་བླ་ཆེན་དྲུག སྤྲུལ་པ་དྲུག་དང་བཅུ་གཉིས་ལས།
བླ་ཆེན་ནི་རྟ་གླག་ཤ་བ་ལུག་ཁྱི་ཕག་རྣམས་ཡིན། སྤུལ་པ་བོང་དྲེལ། གཡག བྱ་སྔེ་དང༌། གནའ་བ། སྤྱང་ཀུ ར་དང་དྲུག་འོང༌། དེ་ལྟར་བླ་རྟགས་ནམ་བྱུང་ན། རག་ཉི་སྐྲ་བརྗེས་གཙེར་བུ་བྱ། ངོ་དང་ལག་པར་ཁྲག་གི་བྱུགས། ཤིན་ཏུ་ཁྲོས་པའི་སེམས་ཀྱིས་བསྒྲལ་ལོ།
ཞེ་སྡང་མེད་ན་སྒྲོལ་མི་ནུས་སོ། གཉིས་པ་ལྷ་་་་་་་པ་བཤིག་པ་ནི། དེའི་དུས་ན་དགྲ་བོ་སྐྱོབ་པའི་ལྷ་དང་མི་གཉིས་ཀྱི་བར་དུ་ཕྲ་མམ་བཅུག་ནས་དགྲ་བོ་ལྷ་དང་ཕྲལ་ན་གསོད་སླ་བས་ཚངས་པའི་ཚད་དང་ལྡན་ཡག་མྱུར་དུ་འཅི་བས། ཁོའི་སྐྱོབ་པའི་ལྷ་རྟགས་དངོས་ཉམས་རྨི་ལམ་དུ་སྔགས་པ་བྱུང་ན་ཆོས་སྐྱོང་ཡིན། བོན་པོ་དག་བྱ་ཙང་བྱུང་ན་བོན་སྲུང་ཡིན། བྱ་ཆེན་བྱུང་ན་མཁར་གྱི་རྩེ་ལྷ་ཡིན། མི་དཀར་བྱུང་ ༼༥༣༦༽ ན་ལྷག་ཅིག་སྐྱེས་ལྷ་ཡིན། ལུག་དང་གཡག་དཀར་བྱུང་ན་ཡུལ་ལྷ་ཡིན ཀྶྱེས་པ་འཁོར་གསུམ་བཏགས་པ་བྱུང་ན་ཕོ་ལྷ་ཡིན། ཁྲ་སྤྱང་གཡག་གསུ་བྱང་ན་དགྲ་ལྷ་ཡིན། རྟ་དཀར་དང་རང་ཁྱིའི་རྨུག་པ་བྱུང་ན་སྲོག་ལྷི་ཡིན།
བྱ་གོ་བོ་བྱུང་ན་ཁང་ལྷ་ཡིན། བུད་མེད་ཤ་བ་བྱུང་ན་མ་ལྷ་ཡིན་པས་དེ་རྣམས་ཕྱེ་བ་ལ། བདུག་པའི་རྫས། ཁྱི་ར་གཉིས་ཀྱི་སྤུ། བྱ་འུག་གཉིས་ཀྱི་ཤ་དག༌། བཞི་བོ་སྒྲུབ་ཁང་གི་ཕྱི་རོལ་དུ་ལངྐ་ཁྱེར་ལོ་བདུག་སྟེ། དུད་པ་སྒྲུབཁང་དང་རང་ལ་མི་ཕོག་པ་དགོས། ཕོག་ན་རྣལ་འབྱོར་བ་རང་ཉིད་ལྷ་དང་དབྱེ་བས་ལག་ལེན་ཞིབ་དགོས། ཕྱི་ཙལ་ལ་གུ་གུལ་གྱི་ད་པས་བདུད་ལ། ཧཱུཾ༔
མ་ཧཱ་ཀཱ་ལ་རྟ་གདོང་ཞལ། དྲེགས་པ་འཁོར་དང་བཅས་པ་དགོངས། བདག་ནི་མ་ལནན་མ་ཉེས་པོ། དམ་ཉམས་དགྲ་བོ་ ཆེ་གེ་མོ ཡིས། རྣལ་འབྱོར་བདག་ལ་སླཧ་མེད་ཟེར། སྲུང་མ་ཁྱོད་ལ་མཐུ་མེད་ཟེར བདག་དང་སྲུང་མའི་སྐུ་ལ་བརྡོས། དེ་བས་མྱུར་དུ་ལྷ་དང་ཕྱེས། མྱུར་དུ་སྒྲོལ་བའི་ཕྲིན་ལས་མཛོས། ཅེས་བསྒུལ་ནས་ཕོ་རོག་དག་འུག་སྒྲོས་སྐྱོབ་པའི་ལྷ་བཅུ་གསུམ་དང་དབྱེ་བའི་སྔགས་རྒྱས། ཡཀྴ་ནག་པོ་ མནག་ཆད་ཀྱི་ལས་སྔགས་སྤུ་བྲི་འབར་བའི་སྔགས་ཤམས།
རུ་ཏྲ་ཧབ་ལེ་ཧོབ་ ༼༥༣༧༽༼༥༣༨༽ ལས་སྒས་གནམ་ལྕགས་སྤུ་གྲི་ནི། ཡཀ་ཤ་ནག་པོ་ནྲྀ་ཏྲི་ཧུར་ཐུཾ་ཛཿ གནོད་བྱེད་མཱ་ར་ཡ་སྲོག་ལ་རྦད་རྦད། སྙིང་ལ་རྦད་རྦད། རྩ་ལ་རྦད་རྦད། ཁྲག་ལ་རྦད་རྦད། ཤ་ལ་རྦད་རྦད། རུས་པ་ལ་རྦད་རྦད། ཀླད་པ་ལ་རྦད་རྦད། ཡད་ལ་རྦད་རྦད།
ཙིརྟ་ཟུངས་ཟུངས། ཙིརྟ་རྨུགས་རྨུགས། ཙིརྟ་ཕྱུངས་ཕྱུངས། ཙིརྟ་གཏུབས་གཏུབས། ཙིརྟ་མྱོག་མྱོག སིརྟ་ཐུཾ་རིལ། ཡ་ཡ། བྷྱོ་བྷྱོ། སྲོག་རྩ་ཆོད་ཆོད། སྙིང་རྩ་ཕྱུངས་ཕྱུངས།
ཁྃ་ཁྃ། ལྃ་ལྃ། ཚལ་བར་རྦད་རྦད། དུམ་བུར་རྦུད་རྦུད། ཐུམ་མྱོགས་བཾ་རིལ། མཱ་ར་ཡ་རྦད་སོད། རྃ་རྃ་ཛྭ་ལ་རཾ་ཨུ་ཙ་ཏ་ཡ་ཕཊ། ༼༥༣༩༽ལེ་དམ་ཉམས་པའི་དགྲ་བོ་ལིག་ཀ་ལ་བྲིས་པ་འདི་ཆོས་ཀྱས་སྲུང་མ་དང་ཤག་ཕྱེས། རུ་ཏྲ་མ་ནི་མ་མས་ ཚེ་གེ་ བོན་གྱིས་སྲུང་མ་དང་ཤག་ཕྱེས། མ་མ་ཏྲག་རཀྴ་ ཆེ་གེ་ མཁར་གྱི་རྩེ་ལྷ་དང་ཤག་ཕྱེས།
དྷེ་ཝ་ནི་མཱ་ར་ཡ་ ཆེ་གེ་ དགྲ་ལྷ་དང་ཤག་ཕྱེས། ཙིརྟ་མ་ལེ་ ཚེ་གེ་ སྲོག་ལྷ་དང་ཤག་ཕྱེས། ན་སུ་ཡེ་ ཚེ་གེ་ ཞང་ལྷ་ལྷ་དང་གསུམ་དང་ཤག་ཕྱེས། ནཱ་ག་ཡུས་པ་ ཆེ་གེ་ ལས་ལྷ་དག་ཤག་ཕྱེས། ཀ་ཁ་ག་བྷ་དང་ལམ་ ཆེ་གེ་ སྐྱོབ་བྱེད་ལྷ་བདུད་དང་ཤག་ཕྱེས། གྷ་ཛྷ་ཊཧ་དྷ་བྷ་ཡེ་ཤེས་ ཆེ་གེ་ སྐྱོབ་བྱེད་ཀྱི་བཅུ་གསུམ་དང་ཤག་ཕྱེས། ལངྐ་གྲུབ་ཁུང་དུ་བཅུག་སྟེ་ཞགས་སུམ་རང་གི་ཐེམ་འོག་ཏུ་མནན་པས་ལྷ་དང་འབྲལ་ངོས་པོ། གསུམ་པ་རང་གཤེད་དབབ་པ་ནི། ཧཱུཾ༔ སུ་རིའི་ཁ་ཡི་ཕུར་པ་དེ།
ཁྲོ་བོ་ནག་པོ་འཇིགས་སུ་རུང༌། གནམ་ལྕགས་འབར་བའི་རལ་པ་ཅན། ལག་ན་རལ་དྲི་ལྕགས་ཀྱུ་ཐོགས། ལྟེ་བ་མན་ཆད་སྐུ་སྨད་ནི། གནམ་ལྕགསཕུར་པ་༼༥༤༠༽ཟུར་གསུམ་པ། གང་ལ་བྱེད་པའི་སྙིང་ལ་གཟིར། ཁྲོ་བོས་རྣམ་ཤེས་གཟིར་བར་བསམ། ཧཱུཾ༔ ཟུར་གསུམ་ཕུར་པའི་དབལ་པོ་ལས། ཡུངས་དཀར་ཡུང་ནག་རམ་རྒོད་དང༌།
ཀེ་ཚེ་ཤང་ཚེ་ཐང་ཕྲོམ་དང༌། ཟངས་ཕྱེ་ལྕགས་ཕྱེ་རྡོ་ཕྱེ་དང༌། གདུག་པ་མཛོད་གྱི་ཆར་ཕབ་ནས། ཕུང་པོ་དུམ་བུར་གཏུབ་པར་བསམ་ ཞེས༌། ཡཀྴ་འོག འི་ལས་སྔགས་ཀྱི་ཐུན་གྱས་བྲབ། ཡང༌། ཧཱུཾ༔ སྟེང་གི་ཁྲོ་བོའི་ཕུར་པ་ཡིས། ཁོ་ཡི་ལྷ་སྲུང་པྱི་བོ་ནས།
དྲག་ཏུ་གཟིར་བས་མ་བཟོད་ཏེ། ལན་རྩ་བྱད་མ་རང་ལ་ལྡོག རིང་སྔགས་བདག་པོ་རང་ཉིད་ཀྱི། ཕུར་པ་འདྲིལ་ཞིང་གདབ་པ་ཡིས། ཁོ་རང་ལྷ་སྲུང་སྙིང་གར་ཕོག ལྷས་བྱིན་ཤིན་ཏུ་ཁྲོས་པ་ཡིས། སླར་ཕུར་པ་འདྲིལ་ཞིང་བཏབ། སྲོག་རྩ་བྲལ་ཞིང་རྣམ་ཤེས་བསད། རང་གཤེད་རང་ལ་ཕོག་པར་བསམ། ཅེས་ ཚེར་ནག་གི་ཕུར་པ་དེ་ལངྐ་ལ་བཏབ་ནས།
ཕུར་པའི་ཁྲོ་བོ་དེ་ཤིན་ཏུ་ཀྲོས་ནས་ཕུར་པའི་དབལ་པོ་ཤིན་ཏུ་རྒོ་ཞིང་མེ་འབར་བ་དེ་ཁོ་ཡི་ལྷ་པུང་གི་སྤྱི་བོ་ནས་དྲག་ཏུ་གཟིར་བས་མ་བཟོད་ནས། ༼༥༤༡༽ལན་རྩ་བྱད་མ་རང་ལ་འདོད་པས་བྱད་མས་ཕུར་བུ་འདྲིལ་ཞིང་ཡར་ཁྲོ་བོ་ལ་བཏབ་པས་ཁོ་རག་གི་ལྷ་སྲུང་གི་སྙིང་ངར་ཕོག ལྷ་སྲུང་ཤིན་ཏུ་ཁྲོས་ནས་སླར་ལ་ཕུར་པ་འདྲིལ་ཞིང་བྱད་མའི་སྙིང་ངར་བཏབ་པས་སྲོག་ལ་གཟིར་ཞིང་རྣམ་ཤེས་མར་མེ་བཞིན་དུ་བསད་པས་རང་གཤེད་རང་ལ་དབབ་པར་བསམ་ལ། ལས་སྔགས་བཟླ་ཕུར་ཐུན་གྱིན་བྲབ་པོ། བཞི་བ་ལ་སྤྱི་དགོས་གནིས་ཀྱི་སྤྱིར་བསད་པ་ལ་ལུས་བསད་པ་ནི། ཧཱུཾ། ང་ནི་དབང་ཆེན་ཧེ་རུ་ཀ། སྤྲུལ་པར་བཅས་པའི་དུས་ལ་བབས། ཁྱད་པར་ཁོ་ཡི་སྙིང་ནང་དུ། ངན་སེམས་ཅན་གདུག་པའི་རྣམ་སྨིན་ཏེ།
ལྕགས་བསྲེགས་འཁོར་ལོ་རྩིབས་དྲུག་པ། དྲག་སྔགས་དང་བཅས་འཁོར་བ་ཡིས། སྙིང་ཁྲག་གཏོར་ཞིང་སྙིང་རྩ་བཅད། རྣམ་ཤེས་མར་མེ་བསད་པར་བསམ། དྲེགས་པ་སྡེ་བརྒྱད་དམག་ཚོགས་ཀྱིས། ཤ་ཟོས་ཁྲག་འཐུང་རུས་པ་བརླག རྡུལ་ཕན་ཙམ་ཡང་མེད་པར་བསམ། དྲག་སྔགས་ཀྱིས་གཟེར་ཞིང་ཐུན་གྱས་བྲབ་སོ། ཁྱད་པར་བྱད་མ་དགོས་ཀྱི་སུས་བསད་པ་ནི། ཧཱུཾ༔
ཁྱད་པར་ཁོ་ཡི་རྣམ་ཤེས་ལས། གདུག༼༥༤༢༽པའི་དུག་སྦྲུལ་དཀར་ནག་གཉིས། སྤྱི་བོ་གཤང་ལམ་གཉིས་ནས་ཞུགས། སྙིང་གི་མགོ་མཇུག་གཉིས་ནས་འཇུས། རྣམ་ཤེས་དྲན་འཛིན་ཕུད་སྒ་དང༌། སྙིང་ཁྲག་འིབ་ནས་བསད་པར་བསམ ཞེས་ཁྱད་པར་ཁོ་ཡི་ཞེ་སྡང་ལས་གྲུབ་པའི་དུག་སྦྲུལ་དམར་པོ་གཅིག་སྤྱི་བོ་ནས་མར་ཞུགས། དུག་སྦྲུལ་ནོན་གཅིག་གཤང་ལམ་ནས་ཡར་ཞུགས། སྙིང་གི་མཇུག་ནས་ཡར་འཇུས། རྣམ་ཤེས་དང་ཏིང་ངེས་འཛིན་གྱ་ནུས་པ་སྙིང་ཁྲག་ཐམས་ཅད་འཇིབ་ནས་བསད་པར་བསམ་མོ། ཅེས་དང༌།
ཡང་ལས་སྔགས་བཟླའོ། ངག་བསད་པ་ནི། ཧཱུཾ༔ ངན་སྔགས་བཟླས་པའི་ནུས་པ་དེ། ལྕེ་སྟེང་ལྕགས་བསྲེག་ཁོལ་མ་ཡི། སྡིག་ནག་མགོ་དགུ་འཇིགས་སུ་རུང༌། ཁོ་ཡི་གེ་སྡིག་ཉེས་པ་དང༌། སྔངས་ཀྱི་ནུས་པ་འཇིབ་པར་བསམ། ངན་སྔགས་བཟླས་པའི་ནུས་པ་དེ་ཁོའི་ལྕེ་ཡི་སྟེང་དུ་ལྕགས་བསྲེགས་ཀྱི་སྡིག་པ་མགོ་དགུ་པ་ཞིག་གིས་ངག་གི་དབང་པོ་དང༌། སྔགས་ཀྱི་ནུས་པ་ཐམས་ཅད་འཇིབ་པར་བསམ་ལ།
ལས་སྔངས་གནམ་ལྕགས་སྤྱི་བཟླས་ནས། བྱད་མ་དགོས་བསད་སྐྱི་ཡིད་བསད་པ་ནི། ཧཱུཾ༔ བསམ་པ་ངན་༼༥༤༣༽པའི་རྣམ་སྨིན་ཏེ། གནམ་ལྕགས་འཁོར་ལོ་རྩིབས་དྲུག་པ། སྙིང་གི་ནང་ན་འཁོར་བ་ཡིས། སྙིང་ཁྲག་གཏོར་ཝིང་སྙིང་རྩ་གཅོད། རྣམ་ཤེས་ཀཾ་ཀཾ་བསད་པར་བསམ། ཅེས་དང༌། བསམ་པ་ངན་པའི་ནྲམ་སྨིན་ཏེ་གནམ་ལྕགས་ཀྱི་འཁོར་ལོ་རྩིབས་དྲུག་པ་ཞིག་སྙིང་གི་ནང་དུ་གཡོན་སྐོར་དུ་སྒ་ར་ར་འཁོར་བས་སྙིང་ཁྲག་གཏོར་ཞིང་རྣམ་ཤེས་ནག་གམ་ཀམ་བསད་པར་བསམ་ལ།
ཐུབ་གྱིས་བྲམ་ཕུར་བུ་གདབ་རལ་དྲིས་གཏུབ་པ་དག་བཞི་བོ་རྟ་ནག་རང་གི་དགོས་ཆོས་ཐུན་མིན་ལྒས་པས་ཕྱིན་ཆད་རྒྱུད་དོན་བསྒྲིགས་ཤེས་པ་བྱུང་ན་ཡི་གེ་འདིའི་མཐུ་ཡིན་པར་བལྟའོ། རྒྱུད་ལས། དེ་ནི་བྱད་མ་བསད་པའི་ལས། རང་གཤེད་རང་ལ་བསྐོར་བའི་ལས། ཀུན་དང་ཐུན་མོང་མ་ཡིན་པ། བསད་ལས་དུག་མདའ་ནག་པོ་འདི། གང་ལ་བརྒྱབ་ཀྱག་ཤོར་མི་སྲིད། མཚས་མེད་ལྔ་ལས་སྡིག་ཆེ་བས། ཕལ་ལ་མ་བསྟན་རང་ལ་སྡིག སངས་རྒྱས་བསྟན་དང་ངར་སྤྲོག་ལ།
དགོས་ས་བྱུང་ན་ཉེས་ཆུང་ཞེས། བཅོ་ལྔ་བསྲེག་པ་གསུམ་པོ་ལ། བསད་ལས་དེ་བཞིན་དགོས་པས་སོ། ལྔ་བ་དརག་སྔགས་སྤྱི་ལ་གཅེས་པའི་ཚིངས་གང་ལ་སྦྱོར་བའི་པདྨ་ལས་གྲུ་གུ་འཐུལ་བ་དག་འདྲ་བ༌། ཏིང་ངེ་འཛིན་༼ ༥༤༤༽ མེད་ཐབས་མེད་པ། བསྐུལ་པ་མེད་ཐབས་མེད་པ། སྔགས་མེད་ཐབས་མེད་པ་གསུ་གྱི་དང་པོ་གཉེན་པོ་སྟོབས་ཀྱི་ལྷ་རྟ་ནག་བསྒོམ་སྟེ། ཕུར་པ་རྟ་མགྲིན་སྐུ་སྟོད་ཁྲོ་རྒྱལ་སྐུ་སྨད་གནམ་ལྕགས་ཀྱི་ཕུར་པ་ཟུར་གསུམ་པ་གལ་གྱི་སོལ་མལ་ནས་བཏོན་པ་ལྟུ་རྩེ་ལ་ཚྭ་ཚྭ་འཕྲོ་བའི་རྒྱ་མདུད་ཀྱི་སྟེང་དུ་ཁྲོ་བོ་ཧཱུཾ་ཀ་ར། ཁོག་སེང་དུ་རྟ་ནག་དྲེགས་པ་སྡེ་བརྒྱད་དང་བས་པ་གསལ་ཞིང་ཧཱུཾ་ཀ་རའི་སྟེང་དུ་ཨ་དཀར་པོ་སྐྲ་མ་རྒྱལ་ལྟ་བུ་ཞིག་བསམ། རང་གི་ལག་པ་གཡས་པའི་མཐིལ་དུ་ཨ་ལས་ཟླ་བ།
སོར་མོ་ལྔ་ལ་ཨོཾ་ཨཱཿཧཱུཾ་ཀ་རའི་སྟེང་དུ་ཨ་དཀོར་སྐྲ་མ་རྒྱལ་ལྟ་བུ་ཞིང་བསམ། རང་གི་ལག་པ་གཡས་པའི་མཐིལ་དུ་ཨལ་ལས་ཟླ་བ། སེར་མོ་ལྔ་ལ་ཨོཾ་ཨཱཿཧཱུཾ་སྭཱ་ཧཱ་ལས་རིགས་ལྔ་ཡབ་ལྒ༌། གཡོན་པའི་མཐིལ་དུ་མ་ལས་ཉི་མ་སེར་མོ་ལྔ་ལ་མུཾ་ལཱཾ་མཾ་སཱཾ་ཏཱ༨་ལས་ཡུམ་ལྔ༌། ཐལ་མོ་སྦྱར་བས་ཡབ་ཡུམ་ཞལ་སྦྱོར་བར་ བསམ་ལ། ཛཿཧཱུཾ་བམ་ཧོ། ས་མ་ཡ་ཛཿཛཿ ཅེས་ཕུར་པ་བླངས་ཏེ་ཕུར་པ་བསྒྲིལ། ཅིང་དམ་ཉམས་དགྲ་བགེགས་ཀྱི་སྙིང་ངར་གདབ་པས་གང་ལ་བཏབ་པ་དེ་གཞོབ་ཐུལ་གྱིས་སོརང་བར་བསམ། ལིངྒ་གང་མ་བྱེད་པ་དགྲ་དངོས་སུ་བསམ།
བསྐུལ་པ་ནི། ཛཿ དམ་ཚིག་ཆེ་པོའི་དུས་ལ་བབས། མཐུ་རྩལ་༼༥༤༥༽འདོན་པའི་དུས་ལ་བབས། དངོས་གྲུབ་བར་རོམ་པ་དང༌། བདག་ལ་སྡང་བའི་དགྲ་བོ་འདི། གཏོགས་ཤིག་གྲོགས་དང་ཕྲོལ་ལ་ཐོངས༔ གློ་སྙིང་དམོར་ཕྱུང་ལ་ཤོག མ་མཡེལ་མ་གཡེལ་ལས་མཛོད་ཅིག སུས་ལ་བབ་པོ་ས་མ་ཡ།
ཅེས་བསྐུལ་ནསསྔགས་འབོད་རྦད་བསད་གསུམ་དྲིལ་བས་བསད། དེ་ཡང་སྔགས་སྙིང་མ་རང་གི་སྔགས་སྤྱི་དྲིལ་གྱིས་ཕུར་པ་གདབ་ཅིང་བསད་པར་བྱ། སྔགས་གསར་མ་བ་རྣམས་རང་ངར་གི་མགོན་པོའི་སྔགས་གཞི་ཉིང་གཅིག་ཏུ་དྲིས་བས་བསད་དོ། དྲང་སྲོང་གི་མེད་མོ་བྱ་བ་ནི། ང་ནི་སྲིད་གསུམ་ཀུན་གྱི་བདག ང་ནི་སྲོག་གཅོད་ཀུན་གྱ་བདག ང་ནི་སྲོག་སྙིང་ཀུན་གྱི་བདག སྡེ་རྒྱད་སྲོག་སྙིང་ང་ལ་ཡོད། བཅོལ་བའི་ལས་རྣམས་ཁྱེད་ཀྱས་སྒྲུབས། གལ་ཏེ་བཀའ་ལ་མི་གནས་ན།
ན་རཀ་དབྱལ་བ་ཆེན་པོར་སྐྱེ། དེ་བས་དམ་ལས་མ་འདའ་ཞིག་ཧོཿ དམ་ཉམས་པའི་དགྲ་བོ་འདི་སྲིད་པ་སྤྱི་ནས་ཤིག་ཅིག སྲིད་གསུམ་རྨིང་ནས་སྒྱེལ་ཅིག། འཁོར་བ་གཏིང་ནས་ཕྱུངས་ཤིག བསྐལ་པའི་མེས་སྲེགས་༼༥༤༦༽ཤིག དྲང་སྲོང་གི་བཀའ་ཡི་དམོད་པརས་བསྡིགས་ཤིག བཀའ་ཡི་ཆ་དཔ་ནམ་མཁའི་དབྱིངས་ནས་ཆེད་ཅིག གནམ་ལྕགས་ཀྱི་ཐོག་དག་སེར་བ་རལ་དྲིས་སྤྱི་གཙུག་ལ་རྒྱོབ་ཅིག མགོ་ཚལ་ས་བརྒྱ་རུ་ཐོང་ཞིག
སྙིང་དུམ་བུ་སྟོག་དུ་ཐོང་ཞིག ལུས་དུམ་བུ་སྟོང་དུ་གཏུབས་ཤིག རྡོ་རྗེའི་སེར་བ་ཆེན་པོ་ཕོབ་ཅིག དགྲ་བོ་མི་ནོར་འཁོར་དང་བཅས་པ་ཕུང་དུ་ཆག་ཅིག ཅེས་ཐུན་གྱིས་བྲབ། དེ་ནས་ཁྲག་ཐུན། དེ་ནས་དུག་ཐུན། དེ་ནས་མདའ་ཐུན། དུག་ཁྲག་བྲབ་སྤུ་གྲ་ལ་ཤམས་སུ། དགྲ་བོ་མུག་མྱོགས་་མྱོགས།
ཅེས་ཁ་ལ་དུག་ཆུ་གཏིག་གོ། དེ་ནས་ཕུར་པ་འདེབས་པའི་ཚིག་འདིས་བསྐུལ་ཏེ། ཧཱུཾ༔ དཔལ་ཆེན་གསང་བའི་བཀའ་ལས་ནི། སྡིག་ཅན་གང་ཞིག་འདའ་བྱེད་ན། སྟོབས་ཆེན་ཁྲོ་བོ་ཐུགས་ཁྲོས་ནས། རྡོ་རྗེ་མེ་ཡི་སེར་བ་དང་ དྲག་པོ་སྔགས་ཀྱི་འབྲུག་སྒྲ་ཡིས། བརླག་པར་འགྱུར་བ་གདོན་མི་ཟ། དགྲ་བགེགསསྲག་རྩ་ལེན་པར་བྱེད། ཧཱུཾ༔
སྟོང་གསུ་སྟོང་ག་འཇིག་རྟེན་ན། བྱང་ཕྱོགས་སྟོང་གི་འཇིག་རྟེན་ན། ལྕགས་སམ་༼༥༤༧༽དྲག་པོའི་ཤིང་དག་ལ། དྲག་པོའི་ཕུར་པ་ཟུར་གསུམ་པ། རྩེ་མོ་གྲུ་གསུམ་རྒྱ་མདུད་ལྡན། ལེགས་ལ་དྲོག་་་་་་་ལྷ་བསྒོམ་ནས། བཏབ་པས་དགྲ་བགེགས་ཐལ་བར་བརླག བརླག་པར་མ་གྱུར་གང་ཡང་མེད། མངོན་སྤྱོད་ལྷ་ལ་ཕྱག་འཚལ་ལོ། ཧཱུཾ༔
སྐུ་སྟོང་ཁྲོ་རྒྱལ་འབར་བ་ལ། སྐུ་སྨད་ལྕགས་ཕུར་ཟུར་གསུ་པ། རྒྱ་མདུད་རྩེ་ནས་འབྲུག་སྒྲ་སྒྲོག བཙུམ་གཞོག་སྟེང་ནས་རྦྦ་ལྟར་འདྲིལ། ཆུ་སྲིན་ཁ་ནས་ཚྭ་ཚྭ་འཕྲོ། རྩེ་མོའི་ཕྱོགས་ནས་འོད་ཟེར་འབར། འོད་ཟེར་འཔྲོ་བའི་ནུས་མབྲུ་ཡིས། ལྷ་ཡང་རུང་སྟེ་དགྲ་བགེགས་སྒྲོལ། དགྲ་བོའི་སྲོག་རྩ་ལེན་པར་བྱེད། བཏབ་པ་མེད་ཀྱང་དམྱལ་བར་འགྱུར།
བསྒྲིལ་ཞིང་བསྒྲིལ་ཞིང་བཏབ་ཙ། རྣམ་ཤེས་ཚོགས་བརྒྱད་དབྱིངས་སུ་སྤྲ། ཅེས་ཕུར་པ་བཏབ་པོ། དེ་ཡང་ཕུར་པ་དགྲ་བོའི་བླ་གནས་པར་གདབ། དེ་ནས་སྙིང་གའི་ནྲྀ་ལ་གདབ། སྙིང་གི་དཀྱིལ་ངན་ཁྲག་གི་སྦལ་བ་བྱེའུའི་སྙིང་ཙམ་ཡོད་པ་དེ་ལ་ཡིད་ཀྱི་རྣམ་ཤེས་གནས་ཡོད་པས་དེ་ལ་གདབ། དེ་ནས་ལུས་ ༼༥༤༨༽ ཀྱི་རྣམ་ཤེས་གནས་པའི་ས་སྟེ་བ་ལ་གདབ། ངག་གི་རྣམ་ཤེས་ཁ་ལ། མིག་གི་རྣམ་ཤེས་མིག་ལ། སྣ་ཡི་རྣམ་ཤེས་སྣ་མ།
རྣ་བདེ་རྣམ་ཤེས་རྣ་བ་གནིས་ལ། ལྕེ་ཡི་རྣམ་ཤེས་ལྕེ་ལ། ཀུན་གཞིའི་རྣམ་ཤེས་གསང་བ་ལ་གདབ། སྤྱི་གཙུག་དང་རྐང་མཐིལ་ལ་རེ་རེ་གདབ། ལས་སྔགས་སྤུ་གྲི་བརྗོད་བཞིན་བཏབ་པས་ཕུར་པ་གར་བཏབ་བཏབ་ལ་དབལ་ནུབ་པར་བསམ། ཡང་ཕུར་པ་སྙིང་གར་བཏབ་ནས་འབྱུང་བ་ལ་འབྱུང་བ་་བསྟིམ་ནས་བསད་པ་ནི། ས་ཆུ་ལ་ཐིམ། ཆུ་མེ་ལ་ཐིམ། མེ་རླུང་ལ་ཐིམ། རླུང་རྣམ་པར་ཤེས་པ་ལ་ཐིམ།
ཁོའི་བཀྲག་མདངས་རྣམསཕུར་པ་ལ་ཐིམ་ནས་ཕུར་པའི་ཁོང་སེང་ལ་དོན། རང་གི་སྙིང་གའི་ནྲྀ་ལ་ཐིམ་པས་རང་གི་ཚེ་དང་བསོད་ནམས་རྒྱས་པར་་བསམ། ཡང་ཕུར་པ་བཏབ་པས་ཁོའི་རྣམ་པར་་ཤེས་པ་ཚོགས་བརྒྱད་པོ་ཡང་ཕུརཔ་ལ་འདུས་ས་ཏིམ་པར་བསམ། ཡང་ཕུར་པ་བཏབ་པས་ཁོའི་རྣམ་པར་ཤེས་པ་ཕུར་པ་ལ་འདུས། ཕུར་པ་འདོ་དུ་ཞུ་ནས་ཧཱུཾ་ཀ་ར་ལ་འདུས། ཧཱུཾ་ཀ་ར་སྟེང་གི་ཨ་ལ་འདུས། ཨ་དེ་རང་གི་སྙིང་གར་འདུས། རང་ཉིད་བཀྲག་མདངས་གཟིག་བརྗིད་དང་ལྡན་དེ་ཚེ་དང་བསོད་ནས་རྒྱས་པར་བསམ། ཡང་ཕུར་པ་སྙིང་ངར་བཏབ་པས་སྙིག་གི་དཀྱིལ་ན་ཁྲག་གི་སྦལ་བ་ ༼༥༤༩༽ ལ་བཏབ་པས་ཁོའི་རྣམ་ཤེས་ཀྱི་རྟེན་དངུལ་ཆུ་ཞུན་མ་འདྲབ་བྱེའུའི་སྙིང་ཙམ་གཅིག་ཡོད་པ་དེ་ལ་ཕུར་པ་བཏབ་པས། ཁོའི་རྣམ་པར་ཤེས་པ་ཕུར་པ་ལ་འུབ་ཀྱས་བསྡུས་པར་བསམ།
ཕུར་པ་དེ་འོ་མའི་རྒྱལ་པ་བཞིན་དཀར་མེར་གྱིས་སོང༌། ཕུར་པ་ཅེར་གྱིས་བཏོན་པས་དགྲ་བོ་འུབ་གྱིས་སོང༌། ཕུར་པ་རང་གི་སྙིང་ངར་གཏད་ལ། ཨ་བེ་ཤ་ཡ་ཨཱཿ ཅེས་བརྗོད་པས། དགྲ་བོའི་བཀྲག་དང་གཟི་མདངས་ཚེ་དང་བསོད་ནམས་ཐམས་ཅད་རང་གི་སྙིང་ངར་ཐིམ་པས་རག་ནིད་ཚེ་དང་བསོད་ནམས་རྒྱས་པར་བསམ། ཡང་པུར་པ་ཁོའི་སྙིང་ངར་བཏབ་པས་ཁོའི་རྣམ་ཤེས་ཧཱུཾ་གྱུར་ནས། ཡཾ་ལས་རླུང་གིས་བཏེགས་ནས་འོག་གི་རྣམ་དུ་དཔལ་ཆེན་པོ་ཡབ་ཡུམ་གྱི་སྦྱོབ་མཚམས་སུ་བཏག་བས། རྒྱལ་བའིསྲས་སུ་སྐྱེས་པར་བསམ། ཕུར་རྩེ་གྱེན་དུ་བརྟན་ཏེ།
ཕཊ་ བརྗོད་དོ། མན་ངག་འདི་དག་ལྡན་ན་སེམས་ཅན་གྲང་སམེད་བསྒྲལ་ཡང་ལས་ཀྱི་སྒྲིབ་པ་ཏིལ་འབྲུ་ཙམ་མི་གོས་པར་མ་ཟད་ཚགས་དཔག་མེད་རྫོགས་པར་རྒྱལ་བས་གསུངས། མན་ངག་མེད་པའི་ལས་སྦྱོར་གང་བྱེར་གློབ་པའིངོ་མ་ཚད་ཡིན། བྱས་པའི་བབ་ཅོལ་ཡིན། སྨོན་པའི་ལས་དང་ཁྱད་པར་མེད། དེས་ན་གབ་པ་མངོན་ཕྱུག་འདི་ནི། ལུསམི་གསོད། སེམས་ནི་གཡོད། དགྲ་བགེགས་ཀྱི་བླ་རྟགས་གཡསོད་པའི་ལས་ཡིན་ནོ། དེ་ནས་གསོ་བ་གསུམ་གྱི་༼༥༥༠༽བདག་གོས་བ་ནི།
རྩ་སྔགས་བརྒྱ་བཟླ། ཧཱུཾ༔ བརྒྱ་བཟླ་པས། ཁམ་གསུམ་ཧཱུཾ་གིས་གང་ནས་ཧཱུཾ་རྣམས་རང་གི་ཐུགས་ཀར་ཐི་པས་བདག་ཉིད་སྐུ་ཆེ་ལ་་་་ཏགས་པར་བསམ། ཕུར་པ་གསོ་བ་ནི། རྩ་སྔགས་དང་ལས་སྔགས་སྦྲེལ་ལ་བཟླས་པས། ཕུར་པ་དེ་ལས་ཕུར་པ་གྲངས་མེད་པ་འཕྲོས། སླར་ཕུར་པ་ལ་ཐིམ་པས་ཕུར་པ་དེ་བཀྲག་གཟི་མདངས་དང་ལྡན་པར་བསམ། དགྲ་གསོ་བ་ནི རྩ་སྔགས་བརྒྱ་བཟླས་པས་སྔགས་ཀྱི་འདོ་ཟེར་ཁོའི་སྙིང་ངར་ཏིམ་པས་ཚོགས་གིས་རྫོགས་ཤིང་སྒྲིབ་པ་སྦྱངས་ནས་ཁོ་དཔལ་རྟ་མགྲིན་ཚོན་གང་བ་གཅིག་ཏུ་གྱུར་པ་དེ་རླུང་རྡོ་རྗེ་རྒྱ་གྲམ་གྱིས་བཏེགས་ནས་དཔལ་ཆེན་པོ་ཡབ་ཡུམ་གྱི་སྦྱོར་མཚམས་སུ་ཕོག་པས་རྒྱལ་བའི་སྲས་སུ་སྐྱེས་པར་བསམ་ལ། ཨོཾ་ཨོཾ་བརྒྱ་བཟླས་པས།
ཆོས་སྐུ་ཐོབ་པར་བསམ། ཨཱཿཨཱཿབརྒྱས། ལོང་སྐུ་ཐོབ་པར་བསམ། ཧཱུཾ་ཧཱུཾ་བརྒྱས། སྤུལ་སྐུ་ཐོབ་པར་བསམ་མོ། གསོ་བ་ཕྱི་མ་འདི་ཕ་རོལ་པོ་སྒྲོལ་ཟིན་པ་ལ་བྱ་བ་ལས། དེང་སང་བསྒྲལ་ལས་རེ་དང་སྦྱར་གྱིན་འདུག་པ་མན་ངག་གི་གནད་མ་ཟིན་པའི་ལས་སུ་ཤེས་པར་བྱའོ། དེ་ནས་ལིང་རོ་གཏུན་ཏུ་བཅུག་ལ། གཏུན་དབང་ཆེན་གྱི་ས་གཞིར། རྡོ་རྗེ་རྗེ་ཕ་ལམ་རི་རབ་ཙམ་གྱིས་བརྡུང་བར་བསམ་ཏེ།
ཛཿ ཞེས་བཀུག་ཏེ། རྡོ་རྗེ་འབར་བའི་གུན་ཁུང་དུ། རྡོ་རྗེ་ཕ་ལམ་ཐེ་བས་བརྡུང༌། ལྷ་ཡག་རུང་༼༥༥༡༽སྟེ་བགེགས་ཀྱང་སྒྲོལ། དམ་ཉམས་དགྲ་བོའི་ཚེ་སྲོག་ཆེད། ཁ་ཐམས་ཅད་ཁ་ཐམས་ཅད་མཆུ་ཚིངས་མཆུ་ཆིངས། ཞེས་ཉེར་གཅིག་བཟླས་ལ་བརྡུང་ངོ། དེ་ནས་ལིག་རོ་ཞལ་དུ་བསྟབ་པ་ནི། མི་རྐང་གཟར་བུའི་ནང་དུ་བླུགས་ཏེ།
ཧཱུཾ༔ མཐིང་ནག་གྲུ་གསུམ་དཀྱིལ་འཁོར་ན། མ་ཧཱ་ཀཱ་ལ་རྟ་གདོང་ཞལ། ཡཀྴ་ནག་པོ་མཐུ་བོ་ཆེ། སྟོབས་ལྡན་ནག་པོའི་ཞལ་དུ་སྟོབ། དྲེག་པ་སྡེ་བརྒྱ་ཞལ་སུ་སྟོབ། སྲོག་བདག་ནག་པོའི༴ ལས་མཁན་ནག་པོའི༴ ཤན་པ་ནག་པོའི༴ མོན་པ་ནག་པོའི༴
གནམ་པ་ཅམ་གྱི་ཞལ་ཕྱེས་ཤིག གངས་རི་ཙམ་གྱིས་མཆེ་གཆིགས་ཤིག ཉི་ཟླ་ཙམ་གྱི་སྤྱ་གྱིས་གཟིགས། གློག་དམར་ཙཾ་གྱི་ལྗགས་རྐྱོངས་ཤིག བསྟབ་པོ་བསྦ་པོ་ཞལ་སུ་བསྟབ། བསྟབ་པོ་རྟ་མགྲིན་ཞལ༴ དྲེགས་པ་སྡེ་བརྒྱད་ཞལ་དུ༴ གསོལ་ཅིག་རོལ་ཅིག་ཁ་རམ་ཁཱ་ཧི། སྟོང་གསུམ་ཧཱུ༴་ སྒྲ་དི་རི་རི།
ཁམས་གསུམ་ཕཊ་སྒྲ་དི་རི་རི། སྲིད་གསུ་ཧ་སྒྲ་དི་རི་རི། མ་ཧཱ་མཱཾ་ས་ལ་ཁཱ་ཧི། མ་ཧཱ་རཀྟ་ལ༴ ༼༥༥༢༽མ་ཧཱ་ཀེཾ་ནི་རི་ཏི་ལ༴ མ་ཧཱ་ཀོ་རེ་ཙ་ན་ལ༴ མ་ཧཱ་ཙིརྟ་ལ་༴ མ་ཧའ་བ་སུ་ཏ་ལ༴ མ་ཧཱ་ཞིང་ཆེན་ལ་ཁཱ་ཧི། སྔགས་ལན་བདུན་གྱིས་ཞལ་དུ་བསྟབ་ཡབ་ཡུམ་འཁོར་དང་བཅས་པས་གསོལ་བར་བསམ།
ལིང་རོ་ཕལ་ཆེར་ལྷ་ལ་སྟོབ། ཕལ་ཆེར་མེར་བསྲེག ཐལ་བ་མནན་པར་བྱ་བནི་སྔ་འགྱུར་བའི་དྲག་སྔགས་སྤྱི་འགྲོས་ལགས་ཀྱང༌། ད་ནི་མཆོག་དམན་སུ་ལ་མཁོ་ཚོད་མ་རེད། གོ་ས་དང་ཐོབ་ཐང་སྙེམ་འཆང༌། ཕྲག་དོག་འགྲན་སེམས་ཀུན་སློང༌། བགྲིགས་འགྲིགས་གྲྭ་པའི་ཕྱག་ལེན། ཞྭ་གོས་བེར་ཤམས་བརྗིད་ཀྱིས། སྐད་རོ་དབྱངས་རོལ་བསྐྱོན་པ། སྔགས་ཀྱི་གཟུགས་བརྙན་ཙཾ་ལས།
ཧ་ཙང་སྔགས་པར་རློམ་པ། རྙིང་རྣན་དམུས་ལོང་རྣམས་ལ། དྲག་སྔགས་སྙིང་པོའི་ཕྱོགས་ཀྱི། དམིགས་བུ་འདི་ན་ཕྱེས་བས། དམ་པའི་བླ་མ་བརྟེན་ནས། གདམས་པའི་གནད་གསང་ཕྱེས་ནས། བསྟན་འགྲོའི་དོན་ཆེན་བརྩོན་དགོས། རཀྴའི་ཕྲེང་བ་བཟུང་ནས། རྔ་བརྡུང་བོན་ཁྱེར་བྱེད་པའི། གྲོང་སྔགས་སྐྱ་མིན་སེར་མིན།
རང་གཞན་མགོ་བོ་ལ་སྐོར། ཅེས་སོ། དྲུག་པ་ལས་བཅུ་གཉིས་པ་ལལས་དགྲ་གེགས་སྤྱིར་བསད་པ་དང༌། བྱད་མ་དགོས་དཀྱི་བསད་པ་གཉིས་གཞུང་དུ་སོང་ནས། བྱེ་བྲག་པ་གདོན་ཆེན་འདུལ་བའི་ལས་བྱེད་ན། བཙོ་ ༼༥༥༣༽ སྔོ་བསྲེགས་སུ་གྱེ་དང་པོ་ལ། མཎྜལ་གྲུ་གསུམ་པར་དུར་ཁྲོདཀྱི་རྡོ་སྲ་བ་གསུམགྱིསབསྐྱེད་པུ་གསུམ་བཙུག དེ་སྟེང་མགོན་ཟངས་ནང་དུ་ཆུ་གཙང་མས་བཀང༌། གསེར་གཡུ་དུང་གསུམ་གྲི་ཆུང་བཅས་པའི་མགོན་རྟེན་དང༌། སྟོག་དུ་ཤིང་གི་ཨམ་བྷི་ལ་དྲག་པོའི་གཏོར་མ་བཤ་ནས།
སྟོང་ལས་ཉི་མ་ཤར་བའི་བཟླས་པ་ཁྱད་པར་བཅོ་སྔགས་དང་བཅ་པ་བཟླས་ནས། རྨད་དྲིལ་གྲུ་གུ་འཐུལ་བ་ལ། ཛྭ་ལ་རམ་གྱིས་མེ་སྦར་ཏེ། ཨོཾ་སྭ་བྷ་ཝས་སྟོག་པར་སྦྱང་ནས། སྟོང་པའི་ངག་ལས་རྡོ་རྗེ་གསྲུང་བའི་གུར་ཁག་གི་དབུས་སུ་གྲུ་གསུམ་མཐིང་ན་འབར་བའི་དབུས་སུ་མགོན་ཆུ་རྟ་མགྲིན་ནག་པོ་མདུན་བསྐྱེད་ལྟར་གསལ་བད་ང་སྟོང་གི་གཏོར་མ་ཡག་དེ་བཞིན་དུ་བསྐྱེད་ནས་སྤྱན་འདྲེན་ནས་བསྟོད་པའི་བར་དུ་བཏང༌། ལས་སྔགས་རྒྱང་བ་དང་བཙོ་སྔགས་སྔ་མ་དང༌། ཨོཾ་བྲམ་ཟེ་དཀར་ནག་མགོ་ལ་སད་དེ་ལ་རྦད་སྭཱ་ཧཱ། ཞེས་པ་མང་དུ་བཟླས་ནས། མདུན་བསྙེད་ཀྱི་རྟ་མགྲིན་འོད་དུ་ཞུ་ནས་ཁྲོ་ཆུ་ཁོལ་མ་ལྟ་བུར་གྱུར་པར་བསམ། ཞེས་གོན་ཟངསསྐྱི་ཆུ་བསྐོལ།
བསྐུལ་པ་ནས་བསད་པ་ལས་བཞི་ཡན་ཆད་བྱས་དེ། ཤུག་ལོས་མྱོན་ཆུ་གནས་ཁག་དང་ནད་པ་སོགས་ལ་གཏོར་ཞིང༌། ལས་སྔགས་སྐྱེས་གཟིར་ཞིང་ལྕག་གིས་བྲབ། དེ་ནས་མྱོན་ཟངས་དུ་གནོད་བྱེད་བཀུག་ལ་དགྲ་ཆོས་ཀྱིས་ ༼༥༥༤༽ གཏོར་མ་བརྟེག། མགོན་ཟངས་སྦུབས་ལ་རྟ་བྲོ་བརྡུང་བ་རྣམས་གཞུང་གིས་དངོས་བསྟན་ལགས། རྒྱས་པར་སྤྲོ་ན་རྩགས་མེད་་་་་་་་ཕྱག་ལེན་གྱས་པ་བྱོན། ཀཿཐོག་པ་ཉི་མ་དྷྨ་ནས་བརྒྱུད་པར་གསུངས་ས་བོན་ལུགས་དང་མཐུན་ཤས་ཆེ། གཉིས་པ་རྔོ་བའི་ལས་བྱེད་ན། བྲུམ་ལ་དུར་རྡོའི་སྒྱེད་པུར། རབས་ཆད་ནག་པོའམ།
ཡུགས་པ་སྟག་ལོ་མའི་་་་་མར་ནག་དུག་སྣ་སྦྱར་བ་ཚར་མི་མེས་བསྐོལ། སྡེང་དུ་གནོད་བྱེད་ཀྱི་ལིངྐ་བཅའ། མེ་ཐབ་མདུན་བསྐྱེད་ལྟར་གསལ་ཏེ་སྤྱེན་ནས་བསྟོད་པའི་བར་དུ་བཏང་ནས། སླང་ང་ཁྲོ་བོའིཞལ་དུ་གསལ། མར་ཁུ་དུག་ཁྲག་གི་རྒྱ་མཚོ་འཁྱིལ་བར། ལིངྐ་ལ་བསྐྱེད་བ་་་་་་་དང་བསད་པ་ལས་བཞི་བྱ། ཆང་དང་བུལ་ཏོགས་གིས་སྔགས་ཐུན་བརྡེག མེ་འབར་བས་གནོད་དམ་དང་དངོས་སུ་བསྲེག་པར་བསམ་ལ། ལས་སྔགས་རྐྱང་བ་བརྗོད། གཏེར་མ་བརྡེག་པ་སོགས་གོང་ལྟར་རོ།
གསུམ་པ་བསྲེག་པ་ལས་ནི། ཡང་ཕྱུང་ནག་པོའི་སྒོ་ནས་སྦྱི་བསྲེགས་དབྱེར་མེད་འདོད་པས། མཆོད་པ་དང་སྨན་རཀ་གཏོར་མ་རྣམས་གཞུང་ལྟར་བཤམ་ནས། ཁྱད་པར་དུ་ཕུང་ཤུལ་ལམ། དུར་ཁྲོད་ཀྱི་ས་ལ་མེ་ཐབ་གྲུམ་བརྩིགས དུར་པོ་ས་གྱིས་བྱུགས མེ་ཐབ་གྱི་དབུས་སུ་ཧཱུྃ་ནག་པོ་ཞིག་བྲི། ཤིང་ཚོར་མ་ཅན་གྲུ་གསུམ་དུ་བརྩིགས། བསྲེགས་དགྲ་བགེགས་གང་ལ་བྱ་བའི་ལིངྒ་ཉེར་གཅིག མིག་ཡིག་ཉེར་གཅིག བ་ལིང་ཉེར་གཅིག ཤ་དུམ་ཉེར་གཅིག་ ༼༥༥༥༽ རཀྟ་དང་བཅས་གཡང་གཟི་ལོགས་པའི་གདན་དུ་བཤམས།
དེ་ནས་བདག་བསྑཡེད་བཟླས་པ་དང་བས་པ་བྱས་ནས། དེ་ནས་ལིངྐ་དང་བ་ལིང་མིང་སོགས་ལ་རཀྟ་བྲན་ལ། ཨོཾ་ཨཱཿཧཱུཾ༔ དགྲ་བགེགས་ཀྱི་ཤ་ཁྲག་ཏུ་བྱིན་གྱིས་བརླབས་ཏེ། ཛྭ་ལ་རྃ་གྱིས་མདུན་གྱི་མེ་ཐབ་ལ་མེ་སྤར་ནས། ཨ་མྲྀ་ ཏས་བསང༌། སྭ་བྷ་ཝ ས་སྦྱང་ནས་སྟོང་པར་བསམ། སྟོང་པའི་ངག་ལས་གྲུམ་མཐིག་ནག་མེ་རི་རབ་ཏུ་འབར་བའི་དཀྱིལ་དུ། དགྲ་བགེགས་གདུག་པ་ཅན་རྣམས་གན་རྒྱལ་དུ་མནན་པའི་སྟེང་དུ་ཧཱུྃ་མཐིང་ནག་ཡོངས་སུ་གྱུར་པ་ལས་ཁྲོ་བོ་རྟ་མགྲིན་སྐུ་མདོག་མཐིང་ནག་ཞལ་གཅིག་ཕྱག་གཉིས་པ། དྲག་པོའི་སྤྱན་གསུམ་བསྒྲད་ཅིང་སྨིན་མཚམས་སུ་ཁྲོ་གཉེར་བསྡུས་པ།
ཞལ་གདངས་ཤིང་ལྗགས་འདྲིལ་བ། མཆེ་བ་བཞི་རབ་ཏུ་གཙིགས་པ། ཕྱག་གཡས་སྒྲོལ་བྱེད་ཀྱི་རལ་དྲིས་དགྲ་བགེགས་སུམ་བུརགཏུབས་པ། གཡོན་འཛིན་བྱེད་ཀྱིལྕགས་ཀྱུས་དགྲ་བགེགས་ཀྱི་སྲོག་སྙིང་འདྲེན་པ། ཞབས་གཉིས་དགྲ་བགེགས་ནོན་པ། སྐུ་ལ་དར་ནག་གི་བེར་ཆེན་གསོལ་བ། སྤྱི་གཅུག་ན་རྟ་མགོ་ལྗང་ཞུར་རྟ་སྐད་དྲག་པོ་ནམ་མཁའི་དབྱིངས་སུ་འཚེར་བ་༼༥༥༦༽ཁམས་གསུམ་དབང་དུ་སྡུད་ཅིང་སྲིད་གསུམཟིལ་གྱིས་གནོན་པ། སྐུ་སྟོད་ལ་ཞིང་ཆེན་གྱི་གཡང་གཞི་དང༌། སྐུ་སྨད་ལ་སྟག་གི་ཤམ་ཐབས་གསོལ་བ། ཐོད་སྐམ་ལྔ་ཡི་དབུ་རྒྱན་དང༌།
རློན་པ་ལྔ་བཅུ་གཉིས་དོ་ཤལ་བྱས་པ། བ་སྤྲུའི་གཤེབ་ནས་མེ་ཡི་ཚྭ་ཚྭ་འཕྲོ་བ། བསྐལ་པའི་མེ་དཔུང་འབར་བའི་ཀློང་ན་བཞུགས་པ། དབུ་སྐྲ་གནམ་ལྕགས་ཀྱི་རོལ་པ་བསིགས་པའི་སྒྲ་གསེབ་ནས་ཀྲོ་ཆུངགི་ཙོགས་དཔག་ཏུ་མེད་པ་ཕྱིར་འཕྲོས། དགྲ་བགེགས་གདུག་པ་ཅན་ཐམས་ཅད་ཚར་བཅད། ཁྲོ་ཆུང་ཐམས་ཅད་ཙུར་འདུས་བསྲུང་བའི་གུར་དུ་གྱུར། ཅེས་གསལ་བཏབ་ནས་གནས་གསུམ་བྱིན་གྱིས་བརླབས། སྤྱན་འདྲེན། བཞུགས་སུ་གསོལ། ཕྱག་འཚལ།
མཆོད་འབུལ། བསྟོད་པ་ཡན་རྫོགས་ནས་བསྐུལ་པ་ནས་བསད་པ་ལས་བཞིའི་བར་བཏང་ནས། དེ་ནས་བསྲེག་རྫས་ལིངྐ་རེ། ཉ་བོ་རེ། བ་ལིང་རེ། ཤ་དུམ་རེ། རཀྟ་རེ་བཅས་གྲགས་ལ་བསྲེག་སྐྱོང་ནང་དུ་བླུགས་ཤིང་འབུལ། རྩ་སྔགས་དང་ལས་སྔགས་སྦྲེལ་བའི་ཤམས། དགྲ་གེགས་གནོད་བྱེད་མཱ་ར་ཡ་ཛྭ་ལ་རམ་རམ། ཅེས།
མེ་ལྕེ་རྟ་མགྲིན་ཁོ་བོའི་ཙོགས་ཀྱིས་གྲ་བགེགས་དངོས་སུ་གསོལ་བར་ བསམ། རྫས་སྔགས་ཉེར་གཅིག་རྫོསགས་པར་བྱ་༼༥༥༧༽དེ་ནས་གཏོར་མ་ལ་སྨན་རཀ་གིས་བྲན་ཏེ་གཞུང་གི་གཏོར་སྔགས་ཀྱིས་འབུལ། གཏོར་མ་དག་བོ་དངོས་སུ་གསལ་ཏེ་དཔལ་རྟ་མགྲིན་གྱི་ཞལ་བྲུམ་དུ་གདངས་བའི་ནང་དུ་འཕང༌། གཏོརམ་ལོག་ན་བབསྐྱར་ལས་འཕྲང༌། རྗེས་བཟོད་གསོལ་ཡིག་བརྒྱ་བཟླ། མེ་ཐབ་གི་ཡེ་ཤེས་པ། བཛྲ་མུཿ ས་གཤེགས། དམ་ཚིག་པ་རང་ལ་ བསྡུ། མེ་དམིགས་པས་རྒྱས་གདབ།
མེ་ཐབས་སྟོང་དུ་བྲོ་བརྡུང༌། བསྔོ་བ་སྨོན་ལམ་བྱ། ཐལ་བ་ལམ་རྒྱ་གྲམ་ལེགས་པར་མནན་པར་བྱའོ། ༈ དེ་ནས་མནན་པའི་ལས་བྱེད་ན། སྔགས་པ་གཤིན་རྗེའི་ལག་ཏུ་གཏད། གྲི་ཐོད་མཛེ་ཐོད་ན་དུ་བྲུབ། སྔགས་པའི་དབེན་ཁང་ཞབས་སུ་མནན། གནྡེ་རྒྱལ་པོའི་ལག་ཏུ་གཏད། ཁྱི་ཐམ་སྤྲེལ་ཐོད་ནང་དུ་བླུགས། ལྷ་ཁག་འདྲེ་ཅན་འོག་ཏུ་མནན།
སྐྱེ་བོ་གྲི་བཙན་ལག་ཏུ་གཏད། ཤ་ཁྱི་དམག་པོའི་ཐོད་པར་གྲུབ། ལ་བཙས་གོང་བུ་དམར་པོ་མནན། བུད་མེད་སྲིན་མོའི་ལག་ཏུ་གཏད། ཁྱི་མོ་ནག་མོའི་ཐོད་པར་གྲུབ། མཆོད་རྟེན་རྙིག་བའི་འོག་ཏུ་མནན། བྱིས་པ་ཐེའུ་རང་ལག་ཏུ་གཏད། ར་ཁམ་ཐོད་པའི་ནང་དུ་བྲུབ། བྲག་ཕུན་སྟོང་བའི་སྒོ་ཁར་མནན། སྲིའུ་ཆུང་སྲིའི་ལག་ཏུ་གཏད།
བྱི་ལ་ནག་མོའི་ཐོད་པར་གྲུབ། ཙ་ཏི་རྙིང་བའི་འོག་ཏུ་མནན། ཕ་ཚན་ཆེ་ན་ཀླུ་ལ་གཏད། གླག་དམར་རྭ་ཡི་ནང་དུ་བྲུབ། ཆུ་མིག་ ༼༥༥༨༽ གཉན་པོའི་འགྲམ་དུ་མནན། མ་ཚན་ཆེ་ན་གཟའ་ལ་གཏད། གཟའ་ར་རོག་པོའི་ཐཽད་པར་གྲུབ། རྒྱ་ལམ་བསྣམས་མི་འོག་ཏུ་མནན། བགེགས་ལ་གཏད་ན་སོ་སོ་ཡི། ཐོད་པ་རང་རང་གནས་སུ་མནན།
ཅེས་དེ་ལྟར་ལས་སྦྱོར་གང་བྱེད་ཀྱང༌། ཡཀྴ་ནྲྀ་ཏྲི་ཧུར་ཐུ་ཛཿསོགས་གག་ལས་བྱེད་པའི་སྲོག་ཐེམ་སྦྱར་ནས་མནན་པར་བྱའོ། ཡང་སམཡོ་འབོགས་འདུལ་བའི་ལས་བྱེད་ན། དང་པོ་སྨྲོ་འརྗེ་བརྟགས་པ་ནི། ནམ་མཁར་ལྟ་ན་རྒྱལ་པོ་ཡིན། ངོ་འབོད་བྱེད་ན་བསེན་མོ་ཡིན། སྐད་ངན་འདོན་ན་འགོང་བོ་ཡིན། སྦྲོང་སྦྲོག་རྡུགས་ལ་བདུད་རིགས་ཡིན། གཟེར་ཞིང་འཕགས་ན་བཚན་རིགས་ཡིན། རྒྱང་གླུ་ལེན་ན་སྨན་རིགས་ཡིན།
སྔགས་ཞིང་འདར་ན་ཆུ་གྲི་ཡིན། འགག་ཅིང་འབོགས་ན་འགག་འདྲི་ཡིན། རྒོད་ཅིང་འབོགས་ན་ཐེའུ་རང་ཡིན། འཛུམ་ཞིང་འབོགས་ན་བྱད་འདྲེ་ཡིན། སྨྱོ་ཞིང་རེངས་ལ་བཅོས་མི་ཕན། རྩ་རྒྱུས་འཆུག་གམ་སྔོན་ལས་ཡིན། མིག་རྩ་དམར་ཞིང་མིག་འགྱུར་ན། ཅིས་ཀྱང་གདོན་གྱིས་བཏབ་པའི་རྟགས། གསུངས་བ་ངེས་པར་བྱས་ནས། རང་ཉིད་རྟ་མགྲིན་ཁྲོས་པའི་ང་རྒྱལ་ལ་གནས་ནས།
ནད་པའི་སྲིན་ལག་ཡོན་པ་ནས་བཟུང་ལ་བདུག་རྫས་ཀྱིས་བདུག ཕུར་པ་སྔགས་དང་བཅས་པས་མགོ་ལ་གཟིར་ནས། རྩ་སྔགས་ལས་སྔགས་སྦྲེལ་ནས་ཐུན་གྱིས་བྲབ་པས། ལྷ་འདྲེ་རང་མིང་སྟོན་ཅིག་གནོད་པ་མི་བྱེར་པར་ཁས་ལེན་ན་གླུད་ཡས་ ༼༥༥༩༽ བྱིན་ལ་བསྐྲད། མི་ཕན་ན་དྲག་པོའི་གཏོར་བཟློག་དང༌། ཅེས་མ་ཕན་ན་བཙོ་རྔོ་བསྲེག་པའི་ལས་བྱེད་ནས་མནན་པས་མཐའ་སྡུད་བྱའོ། ཡག་རྒྱལ་བསེན་ལེགས་གདོན་ཆེན་བཏུལ་བའི་མན་ངག་སྨད་ལས་ཀྱ་ལས་སྔགས་སྤུ་གྲིའི་ཤམས་ལ། ཏྲི་རཱ་ཙ་རྒྱལ་པོའི་ཙིརྟ་ཟུང་ཟུང༌། རཱ་ཙཱ་ཁ་རག་སྨེ་ཤ་རྦད་རྦད། འཁུ་ན་རཱ་ཙའི་སྙིང་ལ་དུམ་བུར་ཤིག་ཤིག
ད་ན་རཱ་ཙའི་སྙིང་རྩ་ཕྱུང་ཕྱུང༌། ལྡོག་ན་རཱ་ཙའི་ཙིརྟ་གཏུབ་གཏུབ། ཨ་ཏྲི་ཡ་ཡ་ཏྲི་ཡ། མ་ཏྲི་ཡ་མཏྲི་ཡ། མ་ཞུན་ཏྲི་ཡ་བྲོཾ་་ཛཿབྲོ༨་ཛཿ རཱ་ཙ་ཏྲི་ཧུར་ཐུཾ་ཛཿ མཱ་ར་ཡ་རྦད། བསེན་མོ་ཏྲི་ཧུར་ཐུཾ་ཛཿ མཱ་ར་ཡ་རྦད། ཅེས་རྟགས་མ་བྱུང་བར་བཟླའོ།
སླར་འཚུབ་ཆེ་ན་སྨད་ལས་བསད་པ་ལས་བཞི་དང་བཅོ་རྔོ་བསྲེག་པ་གང་རུང་བྱའོ། ཡང་གདུག་དང་གཟིར་མེད་མན་ངག་ལ། འབྲེ་གདོན་སྦྱོ་འབོགས་གང་འདུལ་ཡང༌། བདུག་རྫས་རོ་སྐྲ་བ་སྤྲུ་དང༌། མུ་ཟི་འབའ་ཆ་རྦད་ཕྱེ་དང༌། ལྷྭམ་འབོགས་སེ་བའི་་་་བསྲེག ནད་པ་ས་ཕུག་བྲག་ཕུག་གི ཕུག་ཏུ་བཅུག་ལ་མདོ་བགགས་ལ། དུད་པས་བདུག་ཅི་དྲག་སྔགས་བཟླ ལས་སྔགས་གནམ་ལྕགས་སྤུ་གྲིའི་ཤམས། ཨོཾ་བཛྲ་༼༥༦༠༽ཡཀྴ་གནོད་བྱེད་འབྱུང་པོའི་ཙིརྟ་ཟུང་ཟུང༌།
ཁ་རག་སྨེ་ཤ་རྦད་རྦད། འཁུ་ན་དུ་བུར་ཤིག་ཤིག འདའ་ན་རཀྴ་ཙིརྟ་ཕྱུང་ཕྱུང༌། ལྡོག་ན་རཀྴ་མྱོགས་མྱོགས། རྦད་རྦད། ཏྲི་གཏུབ་གཏུབ། ཨོཾ་བཛྲ་ཀྲོ་དྷ་ར་ཙ་སི་ཏི་ཨ་ཧ་ཧཱུཾ་ཕཊ། ཨོཾ་རཱ་ཙ་ཐུམ་ཨ་ཏི་རྦད། རཀྴ་རཀྴ་ཐུཾ་ཀྲག་ཏི་རྦད། རཱ་ཙ་སུ་ཏྲི་ཏྲི་ནན་པོད།
རཱ་ཙ་མ་ཏི་རྦད། ལུ་ལིག་ཙ་པ་ཙིརྟ་རྦད། ཏྲི་བཛྲ་ཏྲི་བཛྲ་ཡ་མ་རཱ་ཙ་ཏུ་ཏྲི་ཕུ་ཏྲི་མཱ་ར་ཡ་སེད། ན་ག་ཏུན་ཙིནྡྷ་མི་ལི་མི་ལི་བྷནྡྷ་བྷནྡྷ་ནཱ་ག་ནི་ཧཱུཾ་ཕཊ། ཕྱེ་མར་ཤིག་ཤིག རྡུལ་དུ་ནན། རྦད་རྦད་སོད་སོད། ཅེས་དྲག་ཏུ་གཟིར་ཅིང་ཐུན་གྱིས་བྲབ། གདུག་པ་འདར་ཞིང་སྐད་ངན་ཙེར་ཙེར་ལེན། དེ་ནས་སྲིན་ལག་ཏུ་ཚོན་སྐུད་བཏགས།
ཡུངས་ཀར་ཡུངས་ནག་ལྕགས་པྱེ་ཟངས་ཕྱེའི་ཐུན་བརྟེང༌། ཞིང་ལྤགས་ཀྱིས་བརྡབ་ཅིང་མིང་ནས་དྲི། མིགི་ན་པ་དང་བསྐྲད་རྫས་གཏད། ཕྱིས་གནོད་པ་བྱེད་རོའི་མནའ་འགག གཟིར་བ་དྲག་པོས་མཚམས་བཅད། ལྷ་འདྲེ་གདུག་པ་ཅན་རྣམས་ཀྱང་དཔག་ཚད་ཙམ་དུ་ཡོད་མི་ནུས་ཤིང༌། མི་ཡང་སྲིན་པོ་མཐོང་མ་འདྲ། ཤིནྟུ་གཉན་ ༼༥༦༡༽ པས་གསང་བར་བྱའོ། ༈ བདུན་པ་བཟློག་པའི་ཕྲིན་ལས་བཅོལ་བ་ལ་མངའ་གསོལ་ཞིང་བཟློག་པའི་ཕྲིན་ལས་བཅོལ་བ་ནི། ཧཱུཾ༔
དཔལ་ལྡན་མ་ཧཱ་ཀཱ་ལ་རྟ་གདོང་ཞལ། ཁྱེད་ལ་མཆོད་ཅིང་བསྟོད་དེ་མངའ་གསོལ་ལོ། བླ་མར་མངའ་གསོལ་ཚད་མེད་ཐུགས་རྗེ་ཅན། ཁྱེད་ལ་མཆོད་ཅིང་བསྟོད་དེ་མངའ་གསོལ་ལོ། ཡི་དམ་མངའ་གསོལ་བྱམས་མགོན་སྤྱན་རས་གཟིགས། ཁྱེད་ལ་མཆོད་ཅིང་༴ དཔའ་བོར་མངའ་གསོལ་རྟ་མགྲིན་དབང་གི་ལྷ། ཁྱེད་ལ་༴ ཁྲོ་བོར་མངའ་གསོལ་གནམ་ལྕགས་རལ་པ་ཅན། ཁྱེད་ལ༴
མགོན་པོར་མངའ་གསོལ་དཔལ་ལྡན་ནག་པོ་ཆེ། ཁྱེད་ལ༴ ཆོས་སྐྱོང་མངའ་གསོལ་མ་ཧཱ་ཀ་ལ་ཆེ། ཁྱེད་ལ༴ བསྟན་སྲུག་མངའ་གསོལ་ལྷ་ཆེན་ཆོས་ཀྱི་བདག ཁྱེད་ལ༴ ལས་མཁན་མངའ་གསོལ་ཡཀྴ་མཐུ་བོ་ཆེ། ཁྱེད་ལ༴ ཤན་པར་མངའ་གསོལ་གནོད་སྦྱིན་སྲོག་ལ་རྔམ། ཁྱེད་ལ༴
ཚར་གཅོད་མངའ་གསོལ་ཕྱག་གཡས་རལ་གྲི་བརྣམས། ཁྱེད་ལ༴ རྗེས་འཛིན་མངའ་གསོལ་ཕྱག་གཡོན། ༼༥༦༢༽ལྕགས་ཀྱུ་འཛིན། ཁྱེད་ལ༴ ཟིལ་གནོན་མངའ་གསོལ་དར་ནག་བེར་ཆེན་གསོལ། ཁྱེད་ལ་༴ དབངདྲག་མངའ་གསོལ་སྤྱི་གཙུག་རྟ་སྐད་འཚེར། ཁྱེད་ལ་༴ ཡོན་ཏན་མངའ་གསོལ་དཔལ་གྱི་ཆ་ལུས་ཅན།
ཁྱེད་ལ་༴ སྤྲིནལ་ལས་མངའ་གསོལ་སྲིད་གསུམ་གདུག་པ་འདུལ། ཁྱེད་ལ་༴ ལྷུ་དབང་མངའ་གསོལ་ལྷ་རྣམས་ཟིལ་གྱིས་གནོན། ཁྱེད་ལ་༴ སྟོབས་ལྡན་མངའ་གསོལ་དྲེགས་པ་ལས་ལ་བསྐུལ། ཁྱེད་ལ༴ ཡེ་ཤེས་མའགའགསོལ་མེ་དཔུག་དབུས་ན་བཞུགས། ཁྱེད་ལ༴ འཇིག་རྟན་མངའ་གསོལ་སྡེ་བརྒྱད་ཕོ་ཉར་འགྱོད།
ཁྱེད་ལ༴ དམ་ཆེན་མངའ་གསོལ་སངས་རྒྱས་བསྟན་པ་སྲུང༌། ཁྱེད་ལ༴ དགྲ་ལྷར་མངའ་གསོལ་དགྲ་བགེགས་རྩད་ནས་གཅོད། ཁྱེད་ལ༴ རྣལ་འབྱོར་བདག་གིས་ཁྱེད་ལ་མངའ་གསོལ་བས་ཁྱེད་ཀྱ་སྐུ་དང་གསུང་གི་རྒྱུད་མཉེས་ནས། ཡོན་ཏན་ཕྲིན་ལས་སྟོབས་ཀྱིས་རྩལ་ཕྱུངས་ལ། བསྟན་པའི་དགྲ་བགེགས་མ་རུང་རྡུལ་དུ་རློག བདག་ཅག་ཡོན་༼༥༦༣༽མཆོད་འཁོར་བཅས་བསྲུང་སུ་གསོལ། མིམཐུན་རྐྱེན་བཟློག་བཅོལ་བའི་ཕྲིན་ལས་མཛོད།
ཅེས་དང་བཟློག་པ་ནི། ཀྱཻ། ཡང་ཅིག་ཐུགས་རྗེ་ཆེན་པོ་སྙན་གསོན་དང༌། རྟ་མགྲིན་རྒྱལ་པོ་སྙན་གསོན་དང༌། ནག་པོ་ཆེན་པོ་སྙན༴ ཡཀྴ་ནག་པོ༴ འཁོར་གྱི་དྲེགས་པ༴ ཕོ་ཉ་ལས་མཁན་སྙན་གསོན་དང༌། ཁྱེད་ནི་སྔོན་གྱི་ཐམས་དམ་ཅན། བདག་ནི་རྣོར་སྒྲུབ་པ་པོ།
བདག་གིས་ཁྱེད་ལ་མཆོད་ཅིང་གསོལ། ཁྱེད་ཀྱི་ཕྲིན་ལས་དུས་ལ་བབ། དུས་ལ་བབ་པོ་དམམ་ཚིག་ཅན། བཟློག་བསྒྱུར་པྲིན་ལས་བཅོལ་བ་ནི། སྔོན་ཚེ་བཟློག་པ་གང་ནས་བྱུང༌། སྟོང་གསུམ་སྟོང་གི་འཇིག་རྟེན་དུ། རུ་ཏྲ་སདེ་གསུམ་དར་བའི་ཚེ། དཔལ་ཆེན་རིགས་གསུམ་མྱོན་པོ་ཡིས། དྲག་པོ་དཔལ་གྱི་གཏོར་ཆེན་བཤམས། གསངས་སྔགས་མཐུ་ཡི་རྒ་ཆེན་བརྡུང༌།
རིག་སྔགས་ཐུན་གྱི་ཟེར་ཆེན་འདྲིལ། རུ་ཏྲ་སྡེ་གསུམ་གཏན་ནས་བརླག དེ་ནས་བཟློག་པ་གར་སྲིད་ན། སུམ་ཅུ་རྩ་གསུམ་ལྷ་གནས་སུ། ལྷ་དང་ལྷ་མིན་འཐབ་པའི་ཚེ། ལྷ་དབང་རྒྱལ་པོ༼༥༦༤༽སྟོབས་ཆེན་གྱིས། དྲག་པོ་དཔལ་གྱི་གཏོར་ཆེ་བཤམས། གསང་སྔགས་མཐུ་ཡི་རྔ་ཆེན་བརྡུང༌། རིག་སྔགས་ཐུན་གྱི་ཟོར་ཆེན་འདྲིལ། ལྷ་མིན་གཡུལ་ངོ་བཟློག་པར་མཛད།
དེ་ནས་བཟློག་པ་གར་སྲིད་ན། རྒྱ་གར་རྡོ་རཇེ་གདན་དྲུང་དུ། མུ་སྟེགས་དམག་ཚོགས་རྒོལ་བའི་ཚེ། སློན་དཔོན་ཤཱཀཡ་སེང་གེ་ཡིས། དྲག་པོ་དཔ་གྱི་གཏོར་ཆེན་བཤམས། གསང་སྔགས་མཐུ་ཡི་རྒ་ཆེན་བརྡུང༌། རིག་སྔགས་ཐུན་གྱི་ཟེར་ཆེན་འདྲིལ། མུ་སྟེགས་དམག་ཚོགས་ཕམ་པར་མཛད། སྔོན་བྱུང་སྲིད་པ་དེ་བཞིན་དུ། ད་ལྟ་སྔགས་སྒྲུབ་པ་པོས།
བདག་དང་རྒྱུ་སྦྱོར་ཡོན་བདག་གི ཕྱིང་བར་ཆད་བཟློག་པའི་ཕྱིར། དྲག་པོ་དཔལ་གྱི་གཏོར་ཆེན་བཤམས། གསང་སྔགས་མཐུ་ཡི་རྔ་ཆེན་བརྡུང༌། རིག་སྔགས་ཐུན་གྱི་ཟོར་ཆེན་འདྲིལ། མི་མཐུན་བར་ཆད་བཟློག་གྱུར་ཅིག བྷྱོ། དྲག་པོ་དཔ་གྱི་གཏོར་ཆེན་འདི། གསང་སྔགས་འདུ་བའི་བྱིན་རླབས་ཡིན། རིག་སྔགས་འདུ་བའི་མཆོན་ཆ་ཡིན།
ཁྲོ་བོ་འདུ་བའི་མཐུ་རྩལ་ཡིན། ཁྲོ་མོ་འདུ་བའི་དྲག་ཙལ་ཡིན། ཕོ་༼༥༦༥༽ཉ་འདུ་བའི་ལས་མཁན་ཡིན། སྡེ་བརྒྱད་འདུ་བའི་དམོད་མོ་ཡིན། འདི་ཡིས་མི་བཟློག་གང་ཡང་མེད། བདག་ཅགོ་ན་མཆོད་འཁོར་དང་བཅས་ལ། ཆགས་ཆེ་ཉམས་མཆིས་པ་ཡང༌། བཟློག་གོ་དམར་ཆེན་གཏོར་མས་བཟློག སྔོན་གྱི་ལས་ལས་གྱུར་པ་ཡང༌། བཟློག་གོ༴
འཕྲལ་གྱི་རྐེཡན་ལས་གྱུར་པ་ཡང༌། བཟློག་གོ༴ ཡས་ཀྱི་བདུད་ཁ་གཡོས་པ་ཡང༌། བཟློག་གོ༴ མས་ཀྱི་སྲི་ཁ་སྡང་བ་ཡང༌། བཟློག་གོ་དམར་ཆེན་ཕ་རོལ་རྦོད་གཏོང་གཏོང་བ་ཡང༌། བཟློག་གོ༴ ཚེ་ལ་བར་དུ་གཅིད་པ་ཡང༌། བཟློག་གོ༴ སྲོག་ལ་ཧུར་ཐུམ་འབྱུང་བ་ཡང༌།
བཟློག་གོ༴ ལུས་ཀྱི་འབྱུང་བ་འཁྱུགས་པ་ཡང༌། བཟློག་གོ༴ དུས་མིན་འཆི་བ་ཐམས་ཅད་ཀྱང༌། བཟློག་གོ༴ ཧེ་རུ་ཀ་ཡི་དྲག་སྔགས་ཀྱང༌། བཟློག་གོ༴ ཁྲོ་ཚོགས་ཡབ་གྱི་དྲག་སྔགས་ཀྱང༌། བཟློག་གོ༴ མ་ཚོགས་ཡབ་ཡུམ་གྱི་དྲག་སྔགས་ཀྱང༌།
བཟློག་གོ༴ འཁོར་ཚོགས་སྤྲུལ་པའི་དྲག་སྔགས་ཀྱང༌། བཟློག་གོ༴ ཕོ་ཉ་ལས་ཀྱི་དྲག་སྔགས་ཀྱང༌། ༼༥༦༦༽བཟློག་གོ༴ མྱོན་པོས་དམོད་པས་དྲག་སྔགས་ཀྱང༌། བཟློག་གོ༴ གཤིན་རྗེས་དམོད་པའི་དྲག་སྔགས་ཀྱང༌། བཟློག་གོ༴ གནོད་སྦྱིན་དམོད་པའི་དྲག་སྔགས་ཀྱང༌།
བཟློག་གོ༴ ཕོ་རྒྱུ་དམོད་པའི་དྲག་སྔངས་ཀྱང༌། བཟློག་གོ༴ མོ་རྒྱུད་དམོད་པའི་དྲག་སྔགས་ཀྱང༌། བཟློག་གོ༴ ལྷ་རྣམས་དམོད་པའི་དྲག་སྔགས་ཀྱང༌། བཟློག་གོ༴ གླུ་རྣམས་དམོད་པའི་དྲག་སྔངས་ཀྱང༌། བཟློག་གོ༴ ། གཉན་རྣམས་དམོད་པའི་དྲག་སྔགས་ཀྱང༌།
བཟློག་གོ༴ ། གཟའ་རྣམས་དམོད་པའི་དྲག་སྔགས་ཀྱང༌། བཟློག་གོ༴ ། བདུད་རྣམས་དམོད་པའི་དྲག་སྔགས་ཀྱང༌། བཟློག་གོ༴ ། བཚན་རྣམས་དམོད་པའི་དྲག་སྔགས་ཀྱང༌། བཟློག་གོ༴ ། རུ་ཏྲས་དམོད་པའི་དྲག་སྔགས་ཀྱང༌། བཟློག་གོ༴ ། མ་ཡམ་དམོད་པའི་དྲག་སྔགས་ཀྱང༌།
བཟློག་གོ༴ ། འགོང་པོས་དམོད་པའི་དྲག་སྔགས་ཀྱང༌། བཟློག་གོ༴ ། རྒྱལ་པོས་དམོད་པའི་དྲག་སྔགས་ཀྱང༌། བཟློག་གོ༴ ། བསེན་མོས་དམོད་པའི་དྲག་སྔགས་ཀྱང༌། བཟློག་གོ༴ ། ཐེའུ་རང་དམོད་པའི་དྲག་སྔགས་ཀྱང༌། བཟློག་གོ༴ ། ས་བདག་དམོད་པའི་དྲག་སྔགས་ཀྱང༌།
༼༥༦༧༽བཟློག་གོ མུ་སྟེགས་དམོད་པའི་དྲག་སྔགས་ཀྱང༌། བཟློག་གོ༴ ། བགེགས་རྣམས་དམོད་པའི་དྲག་སྔགས་ཀྱང༌། བཟློག་གོ༴ ། ལྷ་ཡི་དལ་ཟོར་འཕེན་པ་ཡང༌། བཟློག་གོ༴ ། ལྷ་མིན་མཚོན་ཆ་འཁྲུགས་པ་ཡང༌། བཟློག་གོ༴ ། གཟའ་རྒོད་ཀིག་ཀག་འབེབ་པ་ཡང༌།
བཟློག་གོ༴ ། གཤི་ཆེན་འཁོར་ལོ་བསྐོར་བ་ཡང༌། བཟློག་གོ༴ ། མ་མོས་ཁྲག་ནད་གཏོང་བ་ཡང༌། བཟློག་གོ༴ ། འཆི་བདག་ཀྲམ་ལ་བཏབ་པ་ཡང༌། བཟློག་གོ༴ ། བདུད་ཀྱི་ཞགས་པ་འཕེན་པ་ཡང༌། བཟློག་གོ༴ ། བཙན་གྱི་ཇག་སྣ་རྒྱུག་པ་ཡང༌།
བཟློག་གོ༴ ། རྒྱལ་པོས་སྨྱོ་འབོགས་གཏོར་བ་ཡང༌། བཟློག་གོ༴ ། འབྱུང་པོས་བར་ཆད་བྱེད་པ་ཡང༌། བཟློག་གོ༴ ། གནོད་སྦྱིན་ཟ་ཁ་སྟོན་པ་ཡང༌། བཟློག་གོ༴ ། ས་བདག་ཁྲམ་ལ་བཏབ་པ་ཡང༌། བཟློག་གོ༴ ། ཀླུ་ཡིས་གཏད་ཁྲམ་བཅུག་པ་ཡང༌།
བཟློག་གོ༴ ། ཐེའུ་རང་སྲིས་ལ་རྐུ་བ་ཡང༌། བཟློག་གོ༴ ། ས་བདག་ཁྲམ་ལ་བཏབ་པ་ཡང༌། བཟློག་གོ༴ ། ཀླུ་ཡིས་གཏད་ཁྲམ་བཅུག་པ་ཡང༌། བཟློག་གོ༴ ། ཐེའུ་རང་སྲིས་ལ་རྐུ་བ་ཡང༌། བཟློག་གོ༴ ། མུ་སྟེགས་ངན་སྔགས་བྱེད་པ་ཡང༌།
བཟློག་གོ༴ ། བནྡེ་རིག་སྔགས་བྱེད་པ་ཡང་༼༥༦༨༽ བཟློག་གོ༴ ། བོན་པོས་མཐུ་སྒྲུབ་བྱེད་པ་ཡང༌། བཟློག་གོ༴ ། སྐྱེ་བོས་མདའ་ཟོར་བཤམ་པ་ཡང༌། བཟློག་གོ༴ ། བུ་མེད་དུག་ཟོརབཤམས་པ་ཡང༌། བཟློག་གོ༴ ། བགེགས་རིང་སྟོང་ཕྲག་བརྒྱད་ཅུ་ཡང༌། བཟློག་གོ༴ །
ན་རིགས་བཞི་བརྒྱ་རྩ་བཞི་ཡང༌། བཟློག་གོ༴ ། ཀེད་རིགས་སུམ་བརྒྱ་དྲུག་ཅུ་ཡང༌། བཟློག་གོ༴ ། ལྟས་ངན་བརྒྱད་ཅུ་རྩ་བཞི་ཡང༌། བཟློག་གོ༴ ། ཡེ་འདྲེོག་སུམ་བརྒྱ་དྲུག་ཅུ་ཡང༌། བཟློག་གོ༴ ། དུས་མིན་འཆི་བ་བཅེད་བརྒྱད བཟློག་གོ༴ ། མེ་ལྟས་མཚན་མ་ངན་པ་ཡང༌།
བཟློག་གོ༴ ། ཕ་ཚན་ནང་གི་རྒྱབ་འདྲེ་ཡང༌། བཟློག་གོ༴ ། མ་ཚན་ང་གི་ཕྱེ་འདྲེ་ཡང༌། བཟློག་གོ༴ ། དར་ཚན་ནང་གི་སྟེང་འདྲེ་ཡང༌། བཟློག་གོ༴ ། དར་སྲི་གཞོན་སྲི་ཆུང་སྲི་ཡང༌། བཟློག་གོ༴ ། བརྒྱ་ཡི་མི་ཁ་ཟུག་པ་ཡང༌།
བཟློག་གོ༴ ། སྟོག་གི་བྲ་མཆུ་ཟུག་པ་ཡང༌། བཟློག་གོ༴ ། མ་ཉེས་ཁ་ཡོག་ངན་པ་ཡང༌། བཟློག་གོ༴ ། མི་ཡི་ན་ཚ་ཐམས་ཅད་ཀྱང༌། བཟློག་གོ༴ ༼༥༦༩༽ནོར་གྱི་གོད་ཁ་ཐམས་ཅད་ཀྱང༌། བཟློག་གོ༴ ། ཞིང་གི་བཙའ་པད་སེར་གསུམ་ཡང༌།
བཟླགོ་གོ་དམར་ཆེན་གཏོར་མས་བཟློག། བཟློག་བསྒྱུར་ཕྲིན་ལས་བཅོལ་བ་བཞིན། བསྒྱུར་རོ་ལྟས་ངན་མཚེར་རྩབ་བསྒྱུར། བཟློག་བསྒྱུར་ཕྲིན་ལས་དུས་ལ་བབ། དུས་ལ་བབ་པོ་ས་མ་ཡ། བཅོལ་བའི་ཕྲིན་ལས་གྲུབ་པར་མཛོད། དེ་ནས་དཀར་གཏོར་གསེར་སྐྱེམས་སྐྱེས་ཟོར་ལམ་ཕྱེས་ནས། བཅུ་བ་ཆད་ཐོ་བཏང་ནས། གཏོར་ཆེན་དགྲ་ཕྱོགས་སུ་ཞལ་བསྟན་ལ། ཧཱུཾ༔
ང་ནི་ཀྲོ་བོ་རྟ་མགྲིན་སྐུ། ང་ནི་ཁྲོ་བོ་ཀུན་གྱི་གཙོ། ང་ནི་སྣང་སྲིད་ཀུན་གྱི་བདག ཁམས་གསུམ་སྲིད་གསུམ་ང་ཡི་ཟས། ཆེ་བའི་ལྷ་རྣམས་དང་ཡི་འཁོར། མཐུ་ཆེན་སྟོབས་ལྡན་ཟིལ་གྱིས་གནོན། ག་ཡི་ཐུགས་ཀྱི་སྤྲུལ་པ་སྟེ། མ་ཧཱ་ཀཱ་ལ་རྟ་གདོང་ཞལ། ཡཀྴ་ནག་པོ་མཐུ་བོ་ཆེ། ལས་མཁན་གནམ་ལྕགས་རལ་པ་ཅན།
རབ་འཇིགས་གནོད་སྦྱིན་ནག་པོ་རྔམས། སྟེང་ནས་ཁྲོ་ཞིང་ཆས་ཙ་ན་༼༥༧༠༽སྟེང་གསུམ་ཀུན་ཀྱང་ཤོགས་སེ་ཤིག གནམ་པ་ཀུན་ཀྱང་འུ་རུ་རུ། རི་རབ་ཀུན་ཀྱང་སྒ་ར་ར། རྒྱ་མཚོ་ཀུན་ཀྱངེ་་རེ་རེ། ཉི་ཟླ་གཟའ་སྐྲ་ཆ་ལ་ལ། རིགས་དྲུག་སེམས་ཅན་ཉི་ལི་ལི། ལྷ་སྲིན་སྡེ་བརྒྱད་ཤ་ར་ར། མཁའ་ཡི་འབྲུག་སྒྲ་འུ་རུ་རུ། བར་སྣང་གྲལོག་དམར་ཁྱུགས་སེ་ཁྱུག།
གནམ་ལྕགས་སེར་ཆེན་ཁྲ་ལ་ལ། རླུང་ནག་འཚུབ་མ་གྱི་ལི་ལི། བསྐལ་པའི་མེད་འབར་ལམ་སེ་ལམ། མཚོན་ཆའི་ཚྭ་ཚྭ་སྤུངས་སེ་སྤུང༌། བསྐུལ་ལོ་སྟོབས་ལྡན་ནག་པོ་ཆེ། རྦད་དེ་དྲེགས་པ་སྡེ་བརྒྱད་ཚོགས། ཆོས་ཤིག་སདང་བའི་དགྲ་ལ་ཆོས། སྟོབས་ལྡན་ནག་པོ་དགྲ་ལ་ཆོས། ཡཀྴ་ནག་པོ་དགྲ༴ གནོད་སྦྱིན་ནག་པོ༴
རུ་ཏྲ་ནག་པོ་དགྲ༴ སྲོག་བདུད་ནག་པོ༴ ལས་མཁན་ནག་པོ༴ ཤན་པ་ནག་པོ༴ མོན་པ་ནག་པོ་དགྲ་ལ་ཆོས། ། ལྷ་དམག་འབུམ་དང་དགྲ་ལ་ཆོས། ། ཀླུ་དམག་འབུམ་དང་༴ གཉན་དམག་འབུམ་དང་༴ བུད་དམག་འབུམ་དང་༴ ༼༥༧༡༽བཙན་དམག་འབུམ་དང་༴
ི་ནག་འབུམ་དང་༴ བྱ་ནག་འབུམ་དག་་༴ ཁྱི་ནག་འབུམ་དང་༴ མི་རྟ་ཕྱེས་ལ་ནང་ཚང་དཀྲུག དཔོན་པོ་པོད་ལ་དམག་མི་གཏེར། དག་ཡི་བུ་རྟ་ཚམ་ལ་ཕེབ། དགྲ་བོའི་ཕོ་རྒྱུད་རྩདནས་ཆོད། དགྲ་བོའི་མོ་རྒྱུད་མངལ་ནས་སྐོཾ། དགྲ་བོའི་རིགས་རྒྱུད་མཐའ་ནས་སྡུས། དགྲ་བོའི་བླ་རི་རྨང་ནས་ཤིག
དགྲ་བོའི་བླ་མཚེ་གཏིག་ནས་སྐོལ། དགྲ་བོའི་བླ་ཤིང་སྐེད་ནས་ཆོག དགྲ་བོའི་སྒོ་ནོར་ཕྱགས་མས་ཐོབ། དགྲ་བོའི་ཡུལ་མཁར་རླུང་ལ་སྐུར། གཏོར་མ་འདི་དང་འགྲོ་གཉིས། མཉམ་པོར་བཞེས་ལ་མེད་པར་མཛོད། ཀྱཻ། སངས་རྒྱས་ཆོས་ལ་དགྲ་བྱུང་ན། སྲུང་མ་དམ་ཆེན་ར་མདའ་སྡོག རེམ་ཅིག་ཆོས་སྐྱོང་མཐ་རྩལ་ཅན།
ཆོས་ཤིག་དགྲ་དང་བགེགས་ལ་ཆོས། མྱོན་མོངས་པའི་དམག་ཚོགས་དགྲ་ལ་ཆོས། མ་མོའི་༼༥༧༢༽དམག་ཚོགས༴ གཤིན་རྗེའི་དམག་ཚོགས༴ གནོད་སྦྱིན་དམག་ཚོགས༴ ལྷ་ཡི་དམག་ཚོགས༴ ཀླུ་ཡི་དམག་ཚོགས༴ གཉན་གྱི༴ གཟའ་ཡི༴ བདུད་ཀྱི་དམག༴
བཚན་གྱི༴ རྒྱལ་པོའི༴ འགོང་བོའི༴ ཐེའུ་རང་དམག༴ ས་བདག༴ ཡུ་ལྷའི༴ ཟོ་དོར་དམར༴ དམག་ཙོགས་དགྲ་ལ་ཆས་ཙ་ན། བཚན་པོ་གྱོན་ལ་རྣོན་པོ་ཐོགས། གོ་ཆ་སྡོམ་ལ་མཚོན་ཆ་ཕྱོར།
མྱོགས་པ་ཞོན་ལ་རིང་བར་རྒྱུགས། དང་པོའི་གོ་གྱོན་ལྷུབས་སེ་ལྷུབ། མྱོགས་པའི་རྟ་རྒྱུག་སྦྲེངས་སེ་སྦྲེང༌། ཤན་པའི་མཚོན་ཆ་ཟངས་སེ་ཟང༌། ཀུ་བསྭོ་ཆ་སྒྲ་དི་རིར་རི། དར་ནག་རུ་མཚོན་སུ་རུ་རུ། ནད་ཀྱི་ན་བུན་ཐིབས་སེ་ཐིབ། ཡེ་ཤེས་ཀྱི་རླང་པ་ཕྱུ་རུ་རུ། ཁྲག་གི་སེར་བ་ཧྲི་ལི་ལི། དུག་གི་ཁུ་འཕང་ཤ་ར་ར།
མཙོན་གྱི་ཆར་བ་ས་ལི་ལི། སྔགས་ཀྱི་ས་དོན་སའབྲུག་སྒྲ་འུ་རུ་རུ། ཐུན་གྱི་ཐོག་མདའ་ཁྱུགས་སེ་ཁྱུག ཟོན་གྱི་ཐོག་མདའ་ཆེམས་སེ་ཚེམ། ཟོར་མདའ་དགྲ་བོའི་སྣིང་ལ་རྒྱབ་བོ། མཱ་ར་ཡ་ཡི་ལས་མཛོད་ཅིག་༼༥༧༣༽གཏད་དོ་གནེར་རོ་དགྲ་དང་བགེགས། སོད་ཅིག་ཐུལ་ཅིག་མེད་པར་མཛོད། བསད་རྟག་དོན་སྙིང་ཁྱེར་ལ་ཤོག གནམ་གྱི་འཇུ་ཐག་ཆོད་ལ་ཤོག ས་ཡི་རྟེན་ཕུར་ཕུད་ལ་ཤོག །
ཚེ་ཡི་འདུ་བྱེད་སྡུས་ལ་ཤོག ། སྲོག་གི་འཔར་ཐག་ཆོད་ལ་ཤོག སེམས་ཀྱི་མར་མེ་སོད་ལ་ཤོག དགྲ་བོ་ལས་ངན་སྡིག་ཅན་འདི། ལྷན་ཅིག་སྐྱེས་པའི་ལྷ་དང་ཕྱེས། མཉམ་པོར་འོང་བའི་བདུད་དང་སྤྲོད། ལས་ཀྱི་གཤིན་ཆེན་ཤན་པ་ཡིས། ཕོ་རྒྱུ་རྣམས་ཀྱི་ཤ་ལ་ཟོ། མོ་རྒྱུད་རྣམས་ཀྱི་ཁྲག་ལ་འཐུང༌། གཅན་གཟན་རྣམས་ཀྱིས་ནང་ཁྲོལ་ཟོ།
ནང་དབུང་ཕྱི་རུ་འདྲེན་དུ་ཆུག ཁོང་ཁྲག་ཁ་ནས་སྒྱུར་སུ་ཆུག འོ་དོད་གནམདུ་འབོད་དུ་ཆུག ཡན་ལག་བྲག་དུ་རྡུང་དུ་ཆུག ཡར་ཤ་མར་ཤ་དགྲ་ཤ་ཟོ ཡར་ཤ་མར་ཤ་དགྲ་ཀྲག་འཐུང༌། ཕར་ཤ་ཚུར་ཤ་དགྲ་རུས་མུར། ཏིལ་འབྲུ་ཙཾ་ཡང་མེད་པར་མཛོད། མཱ་ར་ཡ་ཡི་དུས་༼༥༧༤༽ལ་བབ། བཅོལ་པའི་པྲིན་ལས་གྲུབ་པར་མཛོད།
ཅེས་སྤུ་གྲིའི་སྔགས་བཟླས་ནས་གཏོར་མ་དགྲ་ཕྱོགས་སུ་འཕང་ངོ།
དེ་ནས་བརྟན་མ་བརྐྱང༌། རྟ་བྲོ་བརྡུང་ངོ་ཨོ་རྒྱན་མཁ་པོའི་ཐུགས་ཀྱི་ག་དང་བ་མཆོག ནཱ་ན་ཀླུ་འདུལ་རྒྱུད་ལས་གབ་པ་ཡི། རྟ་མགྲིན་ནག་པོ་ལྕགས་རལ་ཅན་ཞེས་པ། མཚོ་རྒྱལ་རྗེ་ལ་བརྣོག་ཆོས་བསྩལ་བ་ལས། བསད་པ་ལས་བཞི་ལས་རིམ་བདུན་པ་ཞེས། མཁས་པ་ཕལ་གྱིས་ཕྱོགས་ཙམ་ཐོས་ན་ཡང༌། ཇི་བཞིན་ཁྲོལ་བའི་མན་ངག་གནད་མེད་པས། སྤྲང་པོའི་རྣ་བར་ཕྱུག་པོའི་བང༌། མཛོད་བཞིན།
འདོད་དགུ་སྤྱོད་པའི་རེ་བའི་ཡིད་བྲལ། བླུན་སོམ་བཟླས་པའི་གྲངས་ལ་སྙེམ་འཆང་ནས། བཙོ་ངོ་བསྲེག་པའི་ཕོ་ཚོད་བྱེད་པ་རྣམས། བོན་ལུགས་ཆོས་དང་བསྲེ་བའི་ལག་ལེན་འདིས། སྨྱོན་པ་ཇི་བཞིན་རང་གཞན་ཕུང་ལ་སྦྱོར། དེས་ན་རྒྱད་བླ་མའི་མན་ངག་དང༌། གུ་རུའི་བྱིན་རླབས་རིང་དུ་བརྐྱང་བའི་དྲིན། རྒྱུད་དོན་གསང་བ་དྲག་སྔགས་གནད་གསང་རྣམས། དེས་ཙམ་མཐོང་བས་གསལ་བར་བྱེད་པ་པོ། སྐྱེ་བའི་ཕྲེང་བར་ལྷ་མཆོག་འདི་ཉིད་ཀྱིས།
བརྐང་བའི་བིན་རླབས་དངོས་གྲུབ་ཆར་ཆེན་པོ། ཡིད་ལ་འཇོ་བ་པདྨ་ལས་ ༼༥༧༥༽༼༥༧༥༽ འབྲེལ་གྱིས། རག་བཟོ་མ་ཡིན་རྒྱུད་ཀྱི་དསང་པོ་བཞུགས། དགེ་བས་བདག་དང་མཐའ་ཡས་འགྲོ་བ་ཀུན། འཕགས་མཆོག་ཕྱག་ན་པསྨོའི་ཕྲིན་ལས་དང༌། མཉམ་ནས་སྙིགས་མའི་རྒུད་པ་ཀུན་ཟི་ནས། ལྷ་མཆོག་ཁྱེད་དག་དབྱེར་མེད་འགྲུབ་པར་ཤོག ཞེས་དཔལ་དབང་ཆེན་རྟ་ནག་ལྕགས་རལ་ཅན་གྱི་ལས་རིམ་བདུན་པ་ཀུན་ལ་རླུང་ལྟར་གྲགས་ནའངི་་བཞིན་ཉམས་སུ་བླང་བའི་ཕྱག་ལེན་མ་མཐོང་བས། རང་གཞན་ཀུ་ལ་ཕན་པའི་ཕྱིར་པདྨ་ལས་འབྲེལ་རྩལ་གྱིས་བྲིས་པ་དགེ་ལེགས་འཕེལ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
