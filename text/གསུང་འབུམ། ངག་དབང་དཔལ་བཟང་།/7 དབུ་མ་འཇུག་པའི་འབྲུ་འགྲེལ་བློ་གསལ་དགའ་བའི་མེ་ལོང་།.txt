གསུང་འབུམ། ངག་དབང་དཔལ་བཟང་།
པོད ༧
དབུ་མ་འཇུག་པའི་འབྲུ་འགྲེལ་བློ་གསལ་དགའ་བའི་མེ་ལོང་།
༼༡༽ ༄༅། །དབུ་མ་འཇུག་པའི་འབྲུ་འགྲེལ་བློ་གསལ་དགའ་བའི་མེ་ལོང་བཞུགས་སོ། ། ༼༢༽ན་མོ་མཉྫུ་ཤྲཱི་ཡེ། དག་གསལ་གནས་པའི་མཚན་དཔེ་འབར། འགགས་མེད་ཚངས་དབྱངས་དྲུག་ཅུའི་གསུམ། རྡུལ་བྲལ་མཁྱེན་བརྩེའི་དཀྱིལ་འཁོར་རྒྱས། ཐུབ་དབང་སྨྲ་བའི་ཉི་མར་འདུད། ཟབ་ཞི་སྤྲོས་བྲལ་འདུས་མ་བྱས། རང་བྱུང་འོད་གསལ་མི་གཡོ་པ། ཡེ་ཤེས་ལུས་ཅན་འཇམ་དཔལ་དབྱངས།
འདུ་འབྲལ་མེད་པའི་ཕྱག་གིས་མཆོད། ཐུབ་བསྟན་གླིང་བཞིའི་ཁྱོན་འདི་རུ། ཟབ་མོའི་ཚུལ་བཟང་འོད་སྟོང་ཅན། ལུང་རིགས་ཤིང་རྟ་ལ་དྲངས་པའི། འཕགས་པ་ཀླུ་སྒྲུབ་ཞབས་ལ་འདུད། དབུ་མའི་རྡུལ་བརྩེགས་དཀར་བའི་ཙེར། སྟོང་ཉིད་སེང་གེའི་ང་རོ་ཡིས། མཐར་ལྷའི་གཉིས་འཐུང་སྐྲག་མཛད་པ། དཔལ་ལྡན་ཟླ་བས་༼༣༽བདག་བློ་སྐྱོང༌། གང་གི་བཞེད་གཞུང་ཀུནྟའི་ཙལ།
དེང་དུས་སྙིངས་མས་ཟུམ་ན་ཡང༌། ལུང་རིགས་འོད་དཀར་འཕྲོ་བ་ཡིས། གསལ་བར་བྱེད་ལ་བདག་སྤྲོའོ། དེ་ལ་འདིར་བདག་ཅག་གི་སྟོན་པལ་ཐམས་ཅད་མམཁས་ལ་ཐུགས་རྗེ་ཆེན་པོ་དང་ལྡན་པ་གང་གི་གདུལ་བྱའི་ཁམས་དང་དབང་པོ་བསམ་པའི་བྱེ་བྲག་ལ་བརྟེན་ནས་ཆོས་ཀྱི་འཁོར་ལོ་རིམ་པ་གསུམ་བསྐོར་བའི་ནག་གསེས་བཀའ་བར་པ་མཚན་ཉིད་མེད་པར་ཤེར་ཕྱིན་འབུམ་པ་ལ་སོགས་པའི་དངོས་བསྟན་སྟོང་ཉིད་ཀྱི་དོན་གསལ་བར་བཀྲལ་བ་ནི། དཔལ་མགོན་འཕགས་པ་ཀླུས། ཤེར་ཕྱིན་འབུམ་པ་ལ་སོགས་པའི་དངོས་བསྟན་སྟོང་ཉིད་ལྟར་དུ་བཀྲལ་བ་ལ་༼༤༽གཙོ་བོ་ལུས་ལྟ་བུའི་བསྟན་བཅོས་རྩ་བ་ཤེས་རབ། རིགས་པ་དྲུག་ཅུ་པ་གཉིས། འཕྲོས་པ་ཡན་ལག་ལྟ་བུའི་བསྟན་བཅོས་རྩ་ཤེས་ཀྱི་རྐྱེན་བརྟགས་པ་ལས་འཕྲོས་པ་རྩོད་པ་བཟློག་པ། འདུ་བྱེད་བརྟགས་པ་ལས་འཕྲོས་པ་སྟོག་ཉིད་བདུན་ཅུ། དངོས་པོ་རྣམས་རང་བཞིན་མེད་ན་ཚད་མས་གྲུབ་པ་དག་འགལ་ཞེས་རྒོལ་བའི་ལན་དུ་ཞིབ་མོ་རྣམ་འཐག
རང་བཞིན་མེད་ན་རི་བོང་རྭ་ལྟར་ཐ་སྙད་ཀྱི་རྣམ་བཞག མི་འཐད་དོ་ཞེས་རྒོལ་བའི་ལན་དུ་ཐ་སྙད་དུ་གྲུབ་པ་བཞི་སྟེ་དྲུག་ཡིན་ནོ། དེའི་ཕྱིར་ཁ་ཅིག་ལྔ་མ་ལྟར་རིན་ཆེན་ཕྲེང་བ་བསྣན་ནས་དྲུག་ཏུ་བྱེད་པ་དང༌། ཁ་ཅིག་རིག་པའི་ཚོགས་སམ་ཁྱུ་ཞེས་པ་ཡིན་གྱི། དྲུག་ཏུ་གྲངས་ངེས་པ་མེད་དོ་ཟེར་བ་དང༌། ཡང་རང་བཞིན་མེད་པར་སྟོན་པའི་ཚོགས་ཀྱི་བསྟན་བཅོས་ལྔ་ཡིན་ནོ་ཞེས་ཟེར་ཐམས་ཅད་ཚུལ་འདིས་བསམ་བ་ཡིན་ནོ། དེས་ན་འདི་ལ་༼༥༽གཡུལ་སྟེ། དགག་བྱ་གཞན་གྱི་བརྟགས་པའི་མཐའ་དགག རང་ལུགས་དབུ་མའི་རྣམ་པར་བཞག་པ། དེ་ལས་འཔྲོ་ས་པའི་ཚུལ་གྱིས་རྩོད་པ་སྤང་བའོ།
དང་པོ་ནི་ཞིབ་མོ་རྣམ་པར་འཐག་པ་སྟེ། དེ་ཉིད་ལས། རྟོག་གེ་ཤེས་པའི་ང་རྒྱལ་གྱིས། གང་ཞིག་རྩོད་པར་མངོན་འདོད་པ། དེ་ཡི་ང་རྒྱལ་སྤང་བའི་ཕྱིར། ཞིབ་མོ་རྣམ་འཐག་བཤད་པར་བྱ། ཞེས་པོ། རྒོལ་བའི་ང་རྒྱལ་སྤང་བའི་ཆེད་དུ་དེ་ཉིད་ཀྱི་གྲུབ་མཐའ་འགོགས་པར་གསུང་ཕྱིར། རང་གི་གཞུང་ལས་འཕྲོས་པར་མ་གསུང་བའི་ཕྱིར་རོ། གཉིས་པ་ནི།
རྩ་བ་ཤེས་རབ་དང༌། རིག་པ་དྲུག་ཅུ་པ་གཉིས་ཏེ། འདི་གཉིས་ཀྱི་ཁྱད་པར་ལ་ཁ་ཅིག རྟེན་འབྲེལ་སྐྱེ་འགགས་ལ་སོགས་སྤྲོས་པའི་མཐའ་བརྒྱད་དང་བྲལ་བར་སྟོན་པ་རྩ་ཤེས། སྐྱེ་འཇིག་གཉིས་ཡོད་མེད་གཉིས་སྟེ། མཐའ་བཞི་དང་བྲལ་བར་སྟོན་པ་རིག་པ་དྲུག་༼༦༽ཅུ་ཡིན་ནོ་ཞེས་འཆད་པ་དང༌། ཡང་རང་སྡེ་དང་གཞན་སྡེ་ཐུན་མོང་དུ་འགོག་པ་དང༌། རང་སྡེ་བྱེ་བྲག་ཏུ་འགོག་པ་ཡིན་ཅེས་པ་དང༌། ཡང་རྣམ་བཅད་དགག་པའི་སྒོ་ནས་རང་བཞིན་སྟོན་པ་ཉིད་དུ་སྟོན་པ་དང༌། ཐ་སྙན་ཙམ་དུ་ཡོངས་གཅོད་སྒྲུབ་པའི་སྒོ་ནས་རང་བཞིན་སྟོང་པ་ཉིད་སྟོན་པའི་རིམ་པ་ལྟར་ཡིན་ཅེས་པ་སྟེ་གསུམ་ལས།
ཕྱི་མ་འདི་ཉིད་གཞུང་ལ་ཞུགས་པར་སྣང་ངོ་ཞེས་རྨ་བྱས་གསུངས་སོ། གསུམ་པ་ནི། རྩ་བ་ཤེས་རབ་ཀྱི་རྐྱེན་བརྟགས་པར་གཞན་ལས་སྐྱེ་བ་དགག་པ་ལ། རང་ཚིག་དང་འགལ་བ་སྤོང་པ་ནི་རྩོད་བཟློག་སྟེ། འདི་ལྟར་དངོས་པོ་རྣམས་ཀྱི་རང་བཞིན་ནི་རྐྱེན་ལ་སོགས་སོ། གཞན་ཡང་འདུས་བྱས་བརྟགས་པར་ལུང་དང་འགལ་ལོ་ཞེས་རྒོལ་བའི་ལན་དུ་སྟོང་ཉིད་བདུན་ཅུ་པ་གསུང་སྟེ། རང་བཞིན་མེད་ཀྱང་སྒྱུ་མ་ལྟར། ཐ་སྙད་ཤེས་ངོར་འཁྲུལ་པའི་དོན། ཁྱེ་གནས་འཇིག་པར་སྣག་བ་ཙམ་ལ་༼༧༽དགོངས་ནས་གསུངས་པ་ཡིན་གྱི། དེ་དག་རང་བཞིན་ཡོད་པ་མ་ཡིན་པས་ཁོ་བོ་དབུ་མ་བས་རང་བཞིན་དུ་ཡོད་པ་བཀག་པ་དག་མི་འགལ་ལོ།
ཞེས་གནས་པའམ་སྐྱེ་འཇིགས་ཡོད་མེད་དམ། མཉམ་པའམ་མིན་པ་ཁྱད་པར་ཅན། སངས་རྒྱས་འཇིག་རྟེན་བསྙད་དབང་གིས། གསུང་གི་ཡང་དག་གིས་ནི་མིན། ཞེས་སོ། དེ་ལ་སློབ་དཔོན་གྱི་བུ་མའི་བསྟན་བཅོས་ཀྱི་གཙོ་བོ་རྩ་བ་ཤེས་རབ་ཡིན་ལ། དེ་ཐོག་མར་ཐལ་འགྱུར་དུ་བཀྲལ་པ་པོ་སངས་རྒྱས་བསྐྱང་ཡིན་ལ། དེས་རྩ་བའི་འགྲེལ་པ་བུདྡྷ་པ་ལི་ཏ་མཛད་ལ། དེའི་རྗེས་སུ་ཟླ་བས་ཚིག་གི་འགྲེལ་པ་ཚིག་གསལ་དང༌། དོན་གྱི་འགྲེལ་པ་དབུ་མ་ལ་འཇུག་པ་མཛད།
དེ་ལ་རིག་པའི་ཁུ་བྱུག་ཆེ་ཆུང་གི་གཞུང་མཛད་པ་མི་སྣང་ངོ༌། དེའི་རྗེས་སུ་ཇོ་བོས་དབུ་མ་བདེན་གཉིས་ལ་སོགས་འགའ་ཞིག་མཛད་དོ། ༼༨༽སློབ་དཔོན་གྱི་དགོངས་ཐོག་མར་རང་རྒྱུད་དུ་འབྲེལ་པ་ལ་ལེགས་ལྡན་འབྱེད་ཀྱིས་ཚིག་གི་འགྲེལ་པ་ཤེས་རབ་སྒྲོན་མེད། དོན་གྱི་འགྲེལ་པ་དབུ་མ་སྙིང་པོ་མཛད། དེའི་འགྲེལ་པ་རྟོག་གེ་འབར་བ་མཛད། དེའི་རྗེས་སུ་སློབ་དཔོན་དཔལ་སྦས་ཀྱིས་དེ་ཁོ་ན་ཉིད་ལ་འཇུག་པ་མཛད། དེའི་སློབ་མ་ཡེ་ཤེས་སྙིང་པོས་དབུ་མ་བདེན་གཉིས་རྩ་འགྲེལ། ཞི་བ་མཚོས་དབུ་མ་རྒྱན་རྩ་འགྲེལ་དང་བཅས་པ་མཛད། དེའི་སྐལོབ་མ་ཀ་མ་ལ་ཤཱི་ལས་རང་ཉིད་སྒོམ་པའི་རྣམ་བཞག་སྒོམ་རིམ་ཐོག་མཐའ་བར་གསུམ། དེའི་རྒྱབ་བརྟེན་དབུ་མ་སནང་བ་མཛད་དོ།
དེ་ལ་འདིར་ཏལ་འགུར་དང་རང་རྒྱུད་ལ་ལྟ་བ་བསྐྱེད་ཚུལ་ཅིག་ཆར་དང་རིམ་གྱིས་དང༌། དོན་དམ་ལ་རྣམ་གྲངས་པ་དང་ཐ་སྙད་རང་མཚན་གྱི་གྲུབ་པ་ཐལ་འགྱུར་བས་ཞལ་གྱིས་མི་བཞེས་མདོ་རང་རྒྱུད་པས་རྣམ་གྲངས་མིན་པའི་དོན་དམ་ནི་ཐལ་འགྱུར་དག་གོངས་པ་གཅིག་ཏུ་འབབ་སྟེ་༼༩༽འཕགས་པའི་མཉམ་བཞག་གི་ཡེཤེས་སོ་སོར་རང་རིག་པའི་ཡེ་ཤེས་ཀྱི་མངོན་སུམ་དུ་རྟོགས་པའི་དོན་དེའི་ངོ་ལྟོས་ན་ཡོད་མེད་ངང་ཡིན་མིན་ལ་སོགས་པའི་ཁས་ལེན་དང་བྲལབ་དེ་ལྟ་བུར་འདོད། འདི་གཉིས་ཀས་དང་པོ་སྤྲོབ་པ་དང་བྲལ་བའི་ཆོས་ཉིད་མངོན་དུ་བྱ་བ་ལ། དང་པོ་ཀུན་རྫོབ་སྣང་ཙམ་པ་འདི་ཐལ་རང་གང་ཡིན་ཀྱང་རྩོད་གཞིན་བཟུང་དགོས་ལ། དེའི་ཁས་ལེན་ཚུལ་ལ་རང་རྒྱུད་པས་ཐ་སྙད་ཚད་མའི་ཡུལ་དོན་བྱེད་ནུས་པ་ཡང་དག་ཀུན་རྫོབ་ཐ་སྙད་རང་མཚན་གྱི་གྲུབ་པར་འདོད་ལ། རང་མཚན་གྱི་གྲུབ་པ་ཞེས་པ་འདི་ལ་རྟོག་གེ་གཞུང་ལ་དགྲགས་པ་ལྟར་དོན་བྱེད་ནུས་ལ་རང་མཚན་དང༌། མངོན་པ་ནས་མཚན་ཉིད་ལ་རང་མཚན་དང༌། དབུ་མའི་གཞུང་ནས་རིག་པ་དཔྱད་བཟོད་དུ་གྲུབ་པ་ལ་རང་མཚན་ཞེས་བརྡ་སྦྱར་ཚུལ་གསུམ་ལས། དང་པོ་ལྟར་ཁས་ལེན་གྱི་སྤྱིར་མར་མེའི་མདུན་༼༡༠༽དུ་མུན་པ་མི་གནས་པ་བཟིན་རིགས་པས་དཔྱད་བཟོད་དུ་གྲུབ་པ་ཤེས་བྱ་ལ་མི་སྲིད་པ་དང༌། དབུ་མ་པས་ཆོས་ཐམས་ཅད་རྟོགས་བཏགས་ཙམ་དུ་འདོད་པས་རང་རྒྱུད་པས་དེ་འདྲ་ཞལ་གྱི་ག་ལ་བཞེས།
དེས་ན་ཡང་དག་ཀུན་རྫོབ་བམ་ཐ་སྙད་སྣང་ཙམ་པ་འདི་ཉིད་ལ་བརྟེན་ནས་དང་པོ་ཡོད་འཛིན་གྱི་གཉེན་པོ་སྣང་བ་འདི་དོན་དམ་དཔྱོད་པའི་རིག་དོན་བདེན་པར་མ་གྲུབ་པར། རྣམ་གྲངས་པའི་དོན་དམ་གཏན་ལ་འབེབས་པ་དང༌། མ་གྲུབ་བཞིན་དུ་སྣང་ཙམ་པ་འདི་ཡོད་ཅེས་ཞལ་གྱི་བཞེས་པ་དང༌། དེ་ནས་བདེན་པ་གཉིས་པམ་སྣང་སྟོང་གཉིས་སུ་ཡོད་པའི་དོན་དམ་བདེན་པ། སྤྲོས་པའི་མཐའ་ཐམས་ཅད་དང་བྲལ་བ་རྣམ་གྲངས་མིན་པའི་དོན་དམ་ཁས་ལེན་ཐམས་ཅད་དང་བྲལ་བ་མངོན་སུམ་དུ་གཏན་ལ་ཕབ་པའོ། ཐལ་འགྱུར་བས་རྐྱེན་འདི་པ་ཙམ་གྱི་སྣང་བ་འདི་ལ་དཔྱད་པ་ཞིབ་མོར་མ་བྱས་ལ་བྱེད་ཀྱང་མི་དགོས་ལ་འཇིག་རྟེན་ན་སྣང་ཚོས་གྲགས་ཚོས་ལྟར་༼༡༡༽གཞལ་བྱར་བྱས་ནས། དང་པོ་ནས་སྤྲོས་པ་ཐམས་ཅད་དང་བྲལ་བའི་འཕགས་པའི་མཉམ་བཞག་གི་ཡུལ་དུ་གྱུར་པ་ལྟར་ཁས་ལེན་ཐམ་སཅད་དང་བྲལ་བ་དང༌། རྗེས་ཐོབ་རྐྱེན་འདི་པ་ཙམ་ལ་དབང་པོ་གནོད་མེད་ཀྱི་ཤེས་ངོ་ལ་བརྟེན་ནས་ལམ་དང་འབྲས་བུའི་རྣམ་པར་བཞག་པ་ཐམས་ཅ་འཇོག་གི། གཞན་འཇིག་རྟེན་ཕལ་པའི་རྗེས་སུ་འབྲང་ཞེས་པ་ནི་ཧ་ཅང་ཐལ་ཏེ། རག་ངོས་ནས་ས་ལམ་གྱི་རྣམ་བཞག་འཇོག་པ་ལ་གཞན་འཇིག་རྟེན་གྲགས་སྡེ་བ་གྲུབ་མཐས་བོ་མ་བསྒྱུར་བ་ལ་སྟོས་དགོས་ན།
དེ་དག་ལ་ས་ལམ་གྱི་རྣམ་བཞག་མེད་པའི་ཕྱིར་དང༌། རང་ངོས་ནས་བཞག་ཏུ་མེད་པའི་ཕྱིར་རོ། དེས་ན་ཐ་སྙད་སྣང་ཙམ་པ་འདིས་དོན་དམ་ལ་མི་བསྒྲིབ་ཞིང་དེ་ལ་ཡོད་པ་བདེན་འཛིན་དུ་ཞེན་པས་སྒྲིབ་ཀྱི། སྣང་བ་ཉིད་དོན་དམ་པར་ཡོད་མ་མྱོང་བ་ལ་བདེན་པར་མེད་ཞེས་བཞག་གི་སྣང་བ་འདི་ལས་ལོགས་༼༡༢༽སུ་མ་ཡིན་ཏེ། བདེན་གནིས་ཟུང་འུག་གམ་སྣང་སྟོང་ཟུང་འཇུག་རབ་ཏུ་མི་གནས་པའི་དབུ་མ་ཞེས་གསུངསསོ། དེས་ན་སྒྲ་རྟོག་གིས་གཞལ་ཏེ་ཡོད་མེད། ཡིན་མིན་ལ་སོགས་པ་ཕྱོགས་གང་དུ་ཁས་ལེན་ནའང་དེ་དང་དེ་ལྟར་གནས་ལུགས་ལ་གྲུབ་པ་མེད་པར་དོན་དམ་ལ་དཔྱོད་པའི་རིག་པ་ཐལ་འགུར་གྱིས་རྒོལ་བའི་ལོག་རྟོག་དགག་པ་ཙམ་ཡིན་གྱིས། རག་ལུགས་ལ་མཚན་མའི་དམིགས་གཏད་ཅི་ཡང་མེད་པས་ཁས་ཀྱང་ཅི་ཞིག་ལེན་ཏེ་མི་ལེན་ནོ། ཚུལ་དེ་ལྟར་ན་ཡོད་པ་དང་མེད་པ་ལ་སོགས་པའི་གང་དུ་དམ་བཅས་ཀྱང་བདེ ན་པ་གཉིས་སོ་སོར་ཕྱེ་མི་དགོས་པར་དགག་ནུས་ཏེ། འདིར་བདེན་གཉིས་སོ་སོ་བ་རེ་རེའི་ཚད་མས་གཞལ་ན་ཤན་མ་ཕྱེད་པར་དགག་སྒྲུབ་མི་ནུས་ཀྱང༌།
འདིར་རྣམ་གྲངས་མིན་པའི་དོན་དམ་པའི་བདེནགཉིས་ཟུང་དུ་འཇུག་པའི་གནས་ལུགས་དཔྱོད་པའི་རིགས་ཤེས་ཚད་མར་བྱས་ཏེ་༼༡༣༽གཞལ་བའི་ཕྱིར་རོ། འདིའི་ལུགས་ཀྱི་དགག་བྱ་ཕྲ་བ་ནི། ཀུན་རྫོབ་སྒྱུ་མ་ལྟ་བུར་ཞེན་པ་དག༌། དོན་དམ་དཔྱོད་པའི་ཚད་མའི་ངོར་ཀུན་རྫོབ་བདེན་པར་མ་གྲུབ་པར་སྟོང་པའོ་སྨ་དུ་འཛིན་པའི་ཞེན་པ་སྟེ་དངོས་དངོས་མེད་གང་ལའང་འཛིན་པ་ཕྲ་མོ་ཡོད་པ་དེ་ཉིད་འདིས་དགག་བྱ་ཐུན་མོང་མ་ཡིན་པའོ། དེས་ན་དབུ་མ་ཐལ་འགྱུར་བའི་ལྟ་བ་ནི་རྒྱལ་བའི་དགོངས་པ་མཐར་ཐུག་ཐེག་པ་ཐམས་ཅད་ཀྱི་རྩེ་མམོར་གྱུར་པ་ཡིན་ནོ། འདིའི་དོན་འཆད་པ་ལ་བདེན་གཉིས་ཟུང་དུ་ཆུད་པའི་རྟེན་འབྱུང་ཟབ་མོའི་ཚུལ་ལ་གཟིགས་པའི་ཤེས་རབ་ཀྱི་སྤྱན་རྣམ་པར་དག་པ། འཕགས་པའི་ས་མངོན་དུ་བྱས་པ། མཁས་བཙུན་བཟང་པོའི་རྣམ་ཐར་གྱིས་འཔགས་ཡུལ་གྱི་པཎྜི་ཏ་ཀུན་གྱི་གཙུག་ན་མངོན་པར་མཐོ་བ། རྟེན་འབྱུང་གི་ཙུལ་ཟབ་མོ་སྟོང་པ་ཉིད་ཀྱི་སེང་གེའི་སྒྲས། གཞན་མུ་སྟེགས་དང་དངོས་༼༡༤༽པོར་སྨྲ་བའི་རི་དྭགས་རྣམས་སྐྲག་པར་བྱེད་ནས་དེའི་རང་ཚུལ་འདོད་ཤེས་པ་ཡ་དག་པའི་ལམ་ལ་འཇོམ་པར་མཛད་པ།
དཔལ་ལྡན་ཟླ་བ་གྲགས་པ་ཞེས་མཚན་གྱི་གྲགས་པའི་བ་དན་དཀར་པོ་སྲིད་ཙར་གཡོ་བ་དེ་ཉིད་ཀྱིས། དབུ་མ་རྩ་བར་ཟབ་པ་སྟོང་པ་ཉིད་དངོས་སུ་བསྟན་ནས། རྒྱ་ཆེ་བའི་རིག་པ་ཤུགས་ཀྱི་བསྟན་པ་དེ་ཉིད་ལ་མཚང་བ་ཁ་བསྐང་བའི་ཚུལ་གྱིས། མདོ་སྡེ་པ་བཅུ་པའི་རྗེས་སུ་འབྲང་ནས་སོ་སྐྱེའི་ཆོས་གསུམ་དང༌། འཔགས་པའི་ས་བཅུ་དང༌། མཐར་ཐུག་འབྲས་བུའི་ས་དག་བཅས་པ་མཐའ་དག་གསལ་བར་བྱེད་པའི་རྩ་བའི་དོན་གྱི་འགྲེལ་པ་དབུ་མ་ལ་འཇུག་པ་ཉིད་གང་བཤད་པར་བྱེད་པའི་ཆོས་ཡིན་ལ། འདི་ཉིད་འཆད་པ་ལ། མཚན་གྱི་དོན། འགྱུར་གྱི་དོན། གཞུང་གི་དོན།
མཇུག་གི་དོན་དང་བཞི་ལས། དང་པོ་ནི་རྒྱ་གར་སྐད་དུ་སོགས་ཀྱིས་བསྟན་ཏེ། སཾ་ཀྲི་ཏ་ལྷའི་སྐད་ལྟར་ན་༼༡༥༽མ་རྒྱ་མ་ཀ་ཨ་བ་ཏཱ་ར་ན་མ་ཞེས་དག༌། བོད་སྐད་དུ་ནི་དབུ་མ་ལ་འཇུག་པ་ཞེས་བྱ་བ། སྐད་གཉིས་པོ་ཤན་སྦྱར་ན་མ་རྒྱ་མ་ཀ་དབུ་མ་དང་ཨ་བ་ཏཱ་ར་ནི་འཇུག་པ་ན་མ་ནི་ཞེས་བྱ་བའོ། དེ་ལ་དབུ་མ་ཞེས་བྱ་བ་ནི་ཧཡོད་པ་དག་མེད་པ་དང་གཉིས་གཉིས་མིན་ལ་སོགས་པའི་སྤྲོས་པའི་མཏའ་ཐམས་ཅད་བྲལ་བས་ན་དབུ་མའོ། དེ་ལ་དབྱེ་ན། བརྗོད་བྱ་དོན་གྱི་དབུ་མ་དང༌། རྗོད་བྱེད་ཚིག་གི་དབུ་མ་གཉིས། དང་པོ་ལ་དབྱེ་ན།
གཞི། ལམ། འབྲས་བུའི་དབུ་མ་གསུམ་མོ། གཉིས་པ་ལ་དབེ་ན། བཀའ་དང་བསྟན་བཅོས་གཉིས། དང་པོ་ནི་ཤེར་ཕྱིན་འབུམ་པ་ལྟ་བུའོ། ཕྱི་མ་ནི་རྩ་བ་ཤེས་རབ་ལྟ་བུ་སྟེ་འདིར་པྱི་མ་ཡིན་ཏེ། འགྲེལ་པར་དབུ་མའི་བསྟན་བཅོས་ལ་འཇུག་པ་བྱ་བའི་ཕྱིར། དབུ་མ་ལ་འཇུག་པ་རྩོམ་པར་འདོད་པས་ཞེས་གསུངས་སོ། གཉིས་པ།
འཕགས་པ་༼༡༦༽འཇམ་དཔལ་སོགས་ཏེ། སོ་སྐྱེད་དང་ཉན་དང་ཐམས་ཅད་ཀྱི་ས་ལས་འཕགས་པ་སྒྲིབས་གཉྀསལ་ཀྱི་རྩུབ་རེག་ཐམས་ཅད་ཞི་བས་རྒྱུད་འཇམ་པ་དོན་གཉིས་ཀྱི་དཔལ་དང་ལྡན་པའི་སྐུ་གཞོན་ནུ་བཅུ་དྲག་ལོན་པའི་ན་ཚོད་ལྟར་རམ་སཀཡེ་འཆི་བསྒྲེས་རྒྱུད་ང་བླ་བ་གཞེན་ནུའི་ལུས་འཅག་བ་ལྷ་ག་པའི་ལྷ་དེ་ལ་ལོ་ཙ་བས་འགྱུར་པམཛད་པའི་སྔ་ལོ་ཏུ་དགོས་པ་དུ་མ་དང་བཅས་པར་དགོངས་ནས་སྒོ་གསུམ་གཡོ་ཟོལ་མེད་པས་ཕྱག་འཚལ་བངོ། གསུམ་པ་བསྟན་བཅོས་ཅོམ་པ་ལ་འཇུག་པའིུ་ན་ལག་མཆོད་པར་རྗོད་པ། བརྩམ་བྱ་བསྟན་བཅོས་ཀྱི་ལུས་དངོས་བ་ཙམ་པ་མཐར་ཕྱིན་པའི་བྱ་བའོ། དང་པོ་ལ་བྱང་སེམས་ཀྱི་རྒྱུ་གསུམ་ཕྱིར་བསྟན་པ་དང༌། དེ་ལས་བྱེ་བྲག་ཏུ་སྙིང་རྗེ་ལ་བསྟོད་པ་གཉིས་དང་པོ་ནི། ཉན་ཐོས་སངས་རྒྱས་སོགས་ཏེ་ཚིག་རྐང་བཞིས་བསྟན། སངས་རྒྱས་དང་བྱང་སེམས་རྣམས་ཀྱིས་ཀྱང་ཏོག་མར་བཅོམ་ལྡན་འདས་༼༡༧༽སྙིང་རྗེ་ཆེན་པོ་སངས་རྒྱས་ཉིས་ཀྱི་རྒྱ་ཕུན་སུམ་ཚོགས་པ། འཁོར་བའི་སེམས་ཅན་སྐྱབས་མེད་པ་རྣམས་སྐྱོབ་པའི་མཚན་ཉིད་ཅན་བསྟོད་པར་འོས་པ་ཉིད་དུ་བསྟན་པའི་པྱིར་གསུངས་ཏེ། ཉན་ཐོས་དང་རང་སངས་རྒྱས་འབྲིང་པོ་རྣམས་ཐུབ་པའི་དབག་པོ་ལས་འཁྲུངས་ཏེ།
དེས་རྟེན་ཅིང་འབྲེལ་བར་འབྱུང་བ་ཕྱིན་ཅི་ལ་ལོག་པ་བསྟན་པའི་དོན་ཉན་པ་དང་བསྒོམ་པའི་རིམ་པས་ཉན་ཐོས་དང་རང་སངས་རྒྱས་ཀྱི་བྱང་ཆུབ་ཡོངཤ་སུ་རྫོགས་པའི་ཕྱིར་རོ། འོ་ན་མཐོག་ཆོསི་་ལ་དེ་ལྟར་ཡིན་ཀྱང༌། ཉན་ཐོས་གཞན་རྣམས་དང་རང་སངས་རྒྱས་ལ་ཇི་ལྟར་ཞེ་ན་དེ་དག་ཀཡང་མོང་བར་ངེས་པའི་ལས་ཚེ་རབ་གཞན་དུ་རྣམ་སྨིན་འཛིན་པ་ལྟར་ཚེ་འདིར་རྟེན་ཅིང་འབྲེལ་བར་འབྱུང་བ་ཉེ་བར་བསྟན་པ། ཉན་པ་ལ་དོན་དམ་པའི་དོན་ལ་མཁས་སུ་ཟིན་ཀྱང༌། མཐོག་བའི་ཆོས་ཚེ་འདི་ཁོ་ན་ལ་མྱ་ངན་ལས་འདས་པ་ཐོབ་པར་མི་འགྱུར་མདོ་ཀྱི་༼༡༨༽ཚེ་རབ་གཞན་དུ་ངེ་པར་ཐོབ་སྟེ། བཞི་བརྒྱ་པ་ལས། དེ་ཉིད་ཤེས་པས་གལ་ཏེ་འིར། མྱ་ངན་འདས་པ་མ་ཐོབ་ཀྱང༌། སྐྱེ་བ་གཞན་དུ་འབད་མེད་པར། ངེས་པར་ཐོབ་འགྱར་ལས་བཞིན་ནོ།
ཞེས་བཤད་དོ། རང་རྒྱལ་གྱི་རིགས་ཅན་བསྐལ་པ་བགྱའི་བར་དུ་སངས་རྒྱས་ལ་བསྟེན་ནས་ཆོས་ཐོས་ནས་སྲིད་པ་ཐ་མའི་ཚེ། སངས་རྒྱས་དང་ཉན་ཐོས་དག་མེད་པའི་ལཞིང་དུ་རང་བྱུག་གི་བྱང་ཆུབ་མངོན་དུ་བྱེད་པའང་སངས་རྒྱས་ལས་འཁྲུངས་པ་སྟེ། རྩ་བར་རྫོགས་སངས་རྒྱས་རྣམས་ལ་བྱུང་ཞིང༌། ཉན་ཐོས་རྣམས་ནི་ཟད་པ་ན། རང་སངས་རྒྱས་ཀྱི་ཡེ་ཤེས་ནི། རྟེན་པ་མེད་པར་རབ་ཏུ་སྐྱེད། ཞེས་སོ། སངས་རྒྱས་གང་ལས་འཁྲུངས་ཞེ་ན། བྱང་ཆུབ་སེམས་དཔའ་ལས་འཁྲུངས་ཤིང༌།
རྒྱུ་གཉིས་ཀྱི་བྱང་ཆུབ་སེམས་དཔའ་སངས་རྒྱས་ཀྱི་རྒྱུར་ཏེ། གནས་སྐབས་ཀྱི་ཁྱད་པར་ལས་ནི་བྱང་ཆུབ་སེམས་དཔའ་ལས་འཁྲུངས་སིང༌། རྒྱུ་གཉིས་ཀྱི་བྱང་ཆུབ་སམེས་དཔའ་སངས་རྒྱས་ཀྱི་རྒྱུར་འགྱུརར་ཏེ། གནས་སྐབས་ཀྱི་ཁྱད་པར་ལས་ནི་བྱང་ཆུབ་སམེས་དཔའི་གནས་སྐབས་ལས་དེ་བཞིན་༼༡༩༽གཤེགས་པའི་གནས་སྐབས་འབྱུང་བའི་ཕྱིར་དང༌། ཡང་དག་པར་འཛིན་དུ་འཇུག་པ་ལས་ནི་འཕགས་པ་འཇམ་དཔལ་བྱང་ཆུག་སེམས་དཔར་གྱུར་པ་ཉིད་ཀྱིས་སྟོན་པ་འདི་དང༌། དེ་ལས་གཞན་པའི་དེ་བཞིན་གཤེགས་པ་རྣམས་ཆེས་ཐོགམ་ཁོ་ན་བྱང་ཆུབ་ཀྱི་སེམས་ཡང་དག་པར་འཛིན་དུ་བཅུག་པ་མདོ་སྡེ་ལས་མངོན་པ་ལྟ་བུའོ། དེ་ལ་སྔ་མ་ནི་བྱང་སེམས་རང་རྒྱུད་པས་ཉེར་ལེན་གྱི་རྒྱུ་བྱས་པ་དང༌། ཕྱི་མ་ནི་སྤུལ་པའི་བྱང་སེམས་ཀྱི་ལྷན་ཅིག་བྱེད་རྐྱེན་བྱས་པའི་དོན་ཏེ། དེས་ན་རྒྱུ་ལ་མཆོད་པར་བརྗོད་པས་འབྲས་བུ་ལ་མཆོད་པར་བརྗོད་པ་ཤུགས་ཀྱིས་འཕག་བའི་ཕྱིར་རོ། དཀོན་མཆོག་བརྩེགས་པའི་མདོར།
འོད་སྲུང་འདི་ལྟ་ཏེ་དཔེར་ན་ཟླ་བ་ཚེས་པ་ལ་ཕྱག་འཚལ་བ་ལྟར་ཉ་བ་ལ་མ་ཡིན་ནོ། འོད་སྲུང་དེ་བཞིན་དུ་གང་དག་ང་ལ་རབ་ཏུ་དག་བརྨས་ཀྱིས་བྱང་ཆུབ་སེམས་དཔའ་རྣམས་ལ་ཕྱག་བྱའི་༼༢༠༽དེ་བཞིན་གཤེགས་པ་རྣམས་ལ་ནི་དེ་ལྟ་མ་ཡི་ནོ། དེ་ཙིའི་ཕིར་ཞེ་ན། བྱང་ཆུབ་སེམས་དཔའ་རྣམས་ལས་ནི་དེ་བཞིན་གཤེགས་པ་རྣམས་བྱུང་ངོ༌། དེ་བཞིན་གཤེགས་པ་ལས་ནི་ཉན་ཐོས་དང་རང་སངས་རྒྱས་རྣམས་འབྱུང་ཞེས་གསུགས་པས་སོ། བྱང་སེམས་དེ་དག་གི་རྒྱུ་གང་ཡིན་ཅེ་ན། སེམས་ཅན་སྡུག་བསྔལ་ལས་སྐྱབས་པར་འདོད་པའི་མིགས་རྣམ་ཅན་གྱི་སིང་རྗེའི་སེམས་དང༌། གཉིས་སུ་མེད་པའི་བློ་གྲོས་དངོས་པོ་དང་དངོས་མེད་ལ་སོགས་པའི་མཐའ་གཉིས་དག་བྲལ་བའི་ཤེས་རབ་དང༌། གཞན་དོན་དུ་རྫོགས་བྱང་དོན་གཉེར་གྱི་བྱང་ཆུབ་ཀྱི་སེམས་དང་གསུམ་པོ་བྱང་སེམས་དེ་ཡི་རྒྱུ་ཡིན་ནོ། དེ་དག་ལས་གང་གང་གཙོ་ཆེ་ཞེ་ན།
སྤྱིར་ལས་དང་པོ་བ་རྣམས་ཀྱི་རྩ་བ་སྙིང་རྗེ་ལས་སྐྱེས་དགོས་ཀྱང༌། གཙོ་བོ་ནི་དོན་དམ་བྱང་ཆུབ་ཀྱི་སེམས་ཉིད་ཡིན་ཏེ། ཟླ་བ་ཀྱང་བྱང་ཆུབ་སེམས་པའི་སྒྲས་བསྙན་པ་ས་དང་པོར་མཐོང་ལམ་དོན་དམ་པའི་བྱང་ཆུབ་ཀྱི་སེམས་རྟོགས་པ་ལ་མཛད་པ་དང༌། ཞི་བ་ལྷས། ཉོན་མོངས་ཤེས་བྱའི་སྒྲིབ་པ་ཡི། མུན་གྱི་གཉེན་པོ་སྟོང་ཉིད། ཞེས་༼༢༡༽གསུངས་པའོ། དེས་ན་བྱང་ཆུབ་ཀྱི་སེམས་དག་པར་བྱེད་པ་དང་ཚོགས་གོང་ནས་གོང་དུ་འཔེལ་བ་དང༌། ཆོས་ཐམས་ཅད་བདག་མེད་པར་མཐོང་བས་གང་ལ་མི་ནུས་པའི་ཞུམ་པ་སྤོང་བལ་དོན་དམ་བྱང་སེམས་གཙོ་ཆའོ། གཉིས་པ་སྙིང་རྗེ་ཆེན་པོ་ལ་སོ་སོར་་ཕྱེ་བར་བསྟོད་པ་དང༌།
ཕྱེ་སྟེ་ཕྱག་འཚལ་བ་གཉིས། དང་པོ་གང་ཕྱིར་བརྩེ་ཉིད་སོགས་ཚིག་རྐང་བཞིས་བསྟན་ཏེ། ཇི་ལྟར་ཕྱི་རོལ་གྱི་ལོ་ཏོག་ཕུན་སུ་ཚོགས་པ་ལ། མྱུ་གུ་མ་སྐྱེས་པ་སྐྱེད་པ་ལ་ས་བོན་དང༌། སྐྱེ་བ་མི་ཉམས་པ་ལ་ཆུ་དག༌། སྨིན་པས་ཁོ་ན་གཅིག་ནས་གཅིག་ཏུ་བརྒྱུད་པ་ཡུན་རིང་དུ་གནས་པར་བྱེད་པ་ལྟར། གང་ཕྱིར་བརྩེ་བ་སྙིང་རྗེ་ཆེན་པོ་ཉིད་རྒྱལ་བའི་ལོ་ཏོག་ཕུན་སུམ་ཚོགས་པ་འདིའི། ཐོག་མར་བྱང་ཆུབ་ཀྱི་སེམས་ཀྱི་མྱུ་གུ་མ་སྐྱེས་པ་སྐྱེད་པར་བྱེད་པ་བོན་དང་ནི། བར་དུ་སྐྱེས་ཟིན་གྱི་ཚོགས་༼༢༢༽གཉིས་གོང་ནས་གོང་དུ་འཕེལ་བར་བྱེད་པ་ལ་ཆུ་དང༌། ཐ་མ་ཡུན་རིང་པོར་དམ་པའི་ཆོསཀྱི་ལོངས་སྤྱོད་ཉེ་བར་གནས་པར་བྱེད་པ་སྨིན་པ་ལྟ་བུར་གྱུར་པའི་ཕྱིར་རོ།
དེའི་ཕྱིར་ཟླ་བ་གྲགས་པ་བདག་གིས་བསྣ་བཅོས་རྩོམ་པའི་ཐོག་མར་སྙིང་རྗེ་ཆེན་པོ་ཉིད་ལ་བསྟོད་པར་བགྱིའོ། ཅེའི་ཕྱིར་སྙིང་རྗེ་ཆེན་པོ་ཉིད་ས་བོན་དང་འདྲ་བ་ཡིན་ཞེ་ན། ཀུན་རྫོབ་དང་དོན་དམ་པའི་བྱང་ཆུབ་ཀྱི་སེམས་རྣམས་པ་གཉིས་ཀྱི་མྱུ་གུ་མ་སྐྱེས་པ་སྐྱེད་པར་བྱེད་པ་སྟེ། འདི་ལྟར་སྙིག་རྗེ་ཅན་ནི་གཞན་གྱི་སྡུག་བསྔལ་བ་ཉིད་ཀྱི་སེམས་ཅན་མ་ལུས་པ་ཡོངས་སུ་བསྐྱབ་པའི་ཕྱིར་བདག་གི་འཇིག་རྟེན་མཐའ་དག་སྡུག་བསྔལ་ལས་བཏོན་ཏེ། སངས་རྒྱས་ཉིད་ལ་སྦྱོར་སྙམ་དུ་གདོན་མི་ཟ་བར་ཀུན་རྫོབ་བྱང་ཆུབ་ཀྱི་སེམས་བསྐྱེད་ལ། དམ་བཅས་པ་འདིའང་གནིས་སུ་མེད་པའི་ཡེ་ཤེས་སྤག་བས་མི་འགྲུབ་པས་དེའི་འོག་ཏུ་གདོན་མི་༼༢༣༽ཟ་བར་དོན་དམ་བྱང་ཤེམས་གཉིས་སུ་མེད་པའི་ཡེ་ཤེས་ལའང་འཇུག་པར་འགྱུར་རོ། བར་དུ་ཅིའི་ཕྱིར་ཆུ་དང་འདྲ་ཞེ་ན། བྱང་ཆུབ་ཀྱི་སེམས་ཀྱི་མྱུ་གུ་འབྲས་བུ་ཕུན་སུམ་ཚོགས་པ་སངས་རྒྱས་མ་ཐོབ་བར་དུ་བར་མ་དོར་ཉེ་ཞོ་མེད་པར་གོང་ནས་གོང་དུ་འཕེལ་བར་བྱེད་དེ། འདི་ལྟར་སེམས་བསྐྱེད་དུ་ཟིན་ཀྱང༌། གལ་ཏེ་དུས་ཕྱིས་སྙིང་རྗེའི་ཆུ་ཡང་ནས་ཡང་དུ་མ་བཅུས་ན།
བར་མ་དོར་ཉན་རག་གི་བྱང་ཆུབ་ཏུ་ཡོངས་སུ་མྱ་ངན་ལས་འདའ་བར་འགྱུར་རོ། དེའི་ཕྱིར་སྙིང་རྗེ་ནི་སངས་རྒྱས་ཀྱི་ཆོས་རྣམས་སྐྱེས་པར་བྱེད་པ་ལ་ཆུ་དང་ཆོས་མཚུངས་པ་ཡིན་ནོ། ཅིའི་ཕྱིར་སྨིན་པ་དག་འདྲ་ཞེ་ན། སངས་རྒྱས་རྣམས་རང་དོན་མཐར་ཕྱིན་ཆོས་སྐུ་བརྙེས་ཀྱང༌། སྙིང་རྗེས་ཡོངས་སུ་ཟིན་པའི་དབང་གིས་གཟུགས་སྐུ་འཀོར་བ་ཇི་སྲིད་བར་ཆོས་ཀྱི་འཁོར་ལོ་བསྐོར་ཏེ། འཕགས་པའི་ཚོགས་ཀྱི་འབྲས་བུ་གཅིག་༼༢༤༽ནས་གཅིག་ཏུ་བརྒྱུད་པ་རྣམས་པར་མ་ཆད་བར་ཡུན་བསདརིག་དུ་མངོན་པར་འཕེལ་བའི་ཕྱིར་རོ། སྙིང་རྗེའི་སྨིན་པ་དང་བྲལ་ན་འབྲས་བུ་ཡོད་པའི་དགེ་སྐབས་ཐོབ་ཀྱང༌། མྱ་ངན་ལས་འདས་པ་ལ་མགོན་དུ་བྱས་ན་ཆོས་ཀྱི་ལོངས་སྤོད་ཡུན་རིང་དུ་གནས་པར་མི་འགྱུར་བ་དེས་ན་སྙིང་རྗེ་བསྟན་པ་གཉིས། དང་པོ་ནི། དང་པོ་ང་ཞེས་སོགས་ཚིག་བཅད་གཅིག་གིས་བསྟན་ཏེ།
བདག་གིར་མངོན་པར་ཞེན་པའི་དང་པོར་ང་ཞེས་རང་གི་ཉེར་ལེན་པུང་པོ་རྣམས་ལ་ཡོད་པ་མ་ཡིན་པའི་བདག་ཏུ་མངོན་པར་ཞེན་ཅིག དེའི་འོག་ཏུ་བདག་ཏུ་བཟུང་བྱ་མ་ཡིན་པ་སེམས་ཅན་དང༌། སེམས་ཅན་མ་ཡིན་པའི་དངོས་པོ་རྣམས་ལ་བདག་གིའོ་ཞེས་གཟུང་པས་འཕྱན་པར་འགྱུར་རོ། ཇི་ལྟར་འགྲོ་བ་འདི་ཟོ་ཆུན་གྱི་རྒྱུད་དང་ཆོས་༼༢༥༽མཚུངས་པ་ཡིན་ཞེ་ན། རྣམ་པ་དྲུག་གིས་ཆོས་མཚུངས་ཏེ། རྒྱུ་བདག་དང་བདག་གིར་འཛིན་པ་དེས་བསྐྱེད་པའི་ལས་དང་ཉོན་མོངས་པའི་ཐག་པས་ཆེས་དམ་དུ་བསྡམ་པ། འཁྲུལ་འཁོར་བསྐོར་མཁན་རྣམ་པར་ཤེས་པས་བསྐྱོན་པ་ལ་རག་ལས་པ། འཁོར་བའི་ཁྲོན་པ་ཆེན་པོ། སྲིད་པའི་ཙེ་མོ་ནས་མནར་མེད་པ་ལ་ཐུག་པར་བར་མེཅ་པར་འཁྱམས་པ། རང་གིས་རང་གིས་ངན་སོང་དུ་ཐུར་དུ་འགྲོ་བའུག་པ་ལྷ་དང་མིའི་གྱེན་ལ་འབད་པས་དྲང་བར་བྱ་བ།
མི་ཤེས་པ་ལ་སོགས་པ་ཉོན་མོངས་པ་དང་ལས་དང་སྐྱེ་བའི་ཀུན་ནས་ཉོན་མོངས་པ་གསུམ་ཡོད་ཀྱང་ལྔ་མ་དང་ཕྱི་མ་དང་བར་མའི་རིམ་པ་ངེབ་པར་མི་ཟིན་ལ་ཉི་མ་རེ་རེ་ཞིང་སྡུག་བསྔལ་ཀྱི་སྡུག་བསྔལ་དང་འགྱུར་བའི་སྡུག་བསྔལ་དག་གིས་གཟིར་བའི་ཕྱིར་ན་ཟོ་ཆུན་ཁྱུད་མོ་དང་འདྲའོ། མཛོར་ན་རྟག་མི་རྟག་དང་རང་བཞིན་ཡོད་མེད་༼༢༦༽སོགས་གང་གིས་ཀྱང་ཁྱད་པར་དུ་མ་བྱས་པར་ལས་ཉོན་གིས་དབང་གིས་འཁོར་བར་རང་དབང་མེད་པར་འཁྱམས་པའི་འགྲོ་བ་ཙམ་ལ་དམིགས་པ་ནི་འདིའི་དམིགས་པའི་ཁྱད་ཡིན་ཏེ། དེ་དང་བླ་བར་འདོད་པའི་རྣམ་པ་སྙིང་རྗེ་ཆེན་པོ་གྱུར་པ་གང་ཡིན་དེ་ལ་འདུད་དོ། གཉིས་པ་འགྲོ་བ་གཡོ་བ་སོགས་ཚིག་རྐང་གཉིས་ཀྱི་བསྟན་ཏེ། འདིའི་ཡུལ་ཁྱབ་པ་འདུ་བྱེད་ཀྱི་སྡུག་བསྔལ་ལ་དམིགས་པ་ཏེ་འགྲེལ་པར་མདོ་དྲངས་པ་མི་རྟག་པ་ཐམས་ཅད་སྡུག་བསྔལ་དུ་གསུངས་པའོ། དེས་ན་འགྲོ་བ་སྐད་ཅིང་སྐད་ཅིག་སྐད་ཅིག་གིས་གཡོ་བ་ནི་ཇི་ལྟར་རླུང་ཅུང་ཟད་ཀྱི་བསྐྱོད་པའི་ཆུ་ནང་གི་ཟླ་བའི་གཟགས་བརྙན་ལྟར། མི་རྟག་ཞིང་སྐད་ཅིག་གིས་སྐྱེ་འགག་བྱེད་ལ་གཡོ་བའི་རང་བཞིན་དུ་དམིགས་པའི་ཁྱད་པར་དང༌། དོན་དམ་པར་སྐྱེ་བ་མེད་པ་ལ་རང་བཞིན་གྱིས་སྟོང་པར་མཐོང་བའི་སྒོ་ནས་སྡུག་བསྔལ་དང་བྲལ་བར་འདོད་པའི་དམིགས་༼༢༧༽རྣམ་ཀྱི་སྒོ་ནས་གསལ་བར་ཕྱེ་བའོ། འདི་དག་གི་དང་པོ་ནི་བྱང་སེམས་པོ་སྐྱེ་རྣམས་ལའོ། གཉིས་པ་ནི་ཉན་ཐོས་དང་རང་བྱང་ཆུབ་རྣམས་ཀྱི་མི་རྟག་པར་མཐོང་བ་དག་སེམས་ཅན་ཉེ་ཚེ་བ་ལ་དམིགས་ཀྱིས་མས་ཅད་ལ་སྙིང་རྗེ་དམིགས་པ་མ་ཡིན་ནོ།
གསུམ་པ་དང་གཉིས་པ་ནི་བྱང་སེམས་འཕགས་པ་དང་སངས་རྒྱས་རྣམས་ལ་མངའ་བས་སྙིང་རྗེ་དེ་གང་ལ་མངའ་བའི་གང་ཟག་དང་བཅས་པ་ལའོ། གཉིས་པ་བརྩམ་བྱ་བསྟན་བཅོས་ཀྱི་ལུས་དངོས་ལ། གནས་སྐབས་ཀྱིས་བཤད་པ་དང༌། མཐར་ཐུག་གིས་བཤད་པ་དང་གཉིས། དང་པོ་ལ། ས་བཅུ་སོ་སོར་བཤད་པ་དང༌། པའི་ཡོན་ཏན་བཤད་པ་གཉིས། དང་པོ་རབ་དགའ་ལ་སོགས་པ་ལྔ་བཤད་པ་དང༌། ས་དྲུག་པ་མངོན་དུ་གྱུར་པ། རིང་དུ་སོང་བ་སོགས་བཞི་བཤད་པའོ།
དང་པོ་ལ། ས་དང་པོ་རབ་ཏུ་དགའ་བ་བཤད་པ་༼༢༨༽གཉིས་པ་དྲི་མ་མེད་པ། གསུམ་པ་འོད་བྱེད་པ། བཞི་པ་འོད་འཕྲོ་བ། ལྔ་པ་སྦྱང་དཀའ་བ་བཤད་པ་དང་ལྔ། དང་པོ་ལ་དང་པོ་དངོས་བཤད་པ་དང༌། ལེའུའི་སྐབས་བསྡུ་བ་གཉིས། དང་པོ་ལ་ཁྱད་གཞི་པའི་ངོ་བོ་མདོར་བསྟན་པ། ཁྱད་ཆོས་པའི་ཡོན་ཏན་རྒྱས་པར་བཤད་པ། པའི་ཡོན་ཏན་བརྗོད་པའི་སྒོ་ནས་མཇུག་བསྡུ་བ་དང་གསུམ།
དང་པོ། རྒྱལ་བའི་སྲས་པོ་སོགས་ཚིག་བཅད་གཅིག་གིས་བསྟན་ཏེ། ས་ཐམས་ཅད་རང་གི་ངོ་བོས་ནི་བྱེ་བ་མེད་དེ་མཉམ་བཞག་སྤྲོས་བྲལ་ཡིན་པའི་ཕྱིར། ཇི་སྐད་དུ། ཇི་ལྟར་བར་སྣང་བྱ་རྗེས་མཁས་རྣམས་ཀྱིས། བརྗོད་པར་ནུས་མ་ཡིན་ཞིང་མི་མཐོང་བ། དེ་ལྟར་རྒྱལ་བའི་སྲས་ཀྱི་ས་ཀུན་ཀྱང༌། བརྗོད་མི་ནུས་ན་མཉན་པར་ག་ལ་ནུས། ཞེས་གསུངས་སོ། དེ་ལྟར་ན་ངོ་བོའི་བྱེ་བ་མེད་ཀྱང༌།
ཡོན་ཏན་གྱི་གྲངས་དང༌། མཐུ་པུལ་བྱུང་ཐོབ་པ་དང༌། སྦྱིན་ལ་སོགས་པའི་ཕར་ཕྱིན་ཀླག་༼༢༩༽པ་དང༌། རྣམ་པར་སྨིན་པ་འཔེལ་བའི་བྱེ་བྲག་གིས་རབ་ཏུ་དབྱེ་བ་རྣམ་པ་བཅུར་བཞག་པས། ས་དང་པོ་རབ་ཏུ་དགའ་བ་ལ་གནས་རྒྱལ་བའི་སྲས་པོ་འདིའི་གོང་དུ་བཤད་པའི་དམིགས་རྣམ་ཅན་གྱི་སྙིང་རྗེའི་སེམས་གང་གི་འགྲོ་བ་རྣམས། ཡང་དག་འབྲས་བུར་རྣམ་པར་གྲོལ་བར་བྱ་ཕྱིར་སྙིང་རྗེའི་གཞན་དབང་དུ་གྱུར་ཅིང༌། ཀུན་ཏུ་བཟང་པོའི་སྨོན་པའི་སྨོན་ལམ། གང་ཡང་དུས་གསུམ་གཤེགས་པའི་རྒྱལ་བ་ཡི། བྱང་ཆུབ་སེམས་སྤྱོད་པའི་སྨོན་ལམ་བཡེ་བྲག་རྣམས། ཞེས་སོགས་ཀྱིས་བསྡུས་པའི་སྨོན་ལམ་ཆེན་པོ་བཅུ་ལ་སོགས་པའི་སྨོན་ལམ་འབུམ་ཁྲག་གྲངས་མེད་པ་ཁྲག་བཙུར་སོན་ལམ་གྱིས་ཡོངས་སུ་བསྔོས་པ་རབ་ཏུ་དགའ་བ་ཞེས་བྱ་བའི་མིང་ཅན་གཉིས་སུ་མེད་པའི་ཡེ་ཤེས་དེའི་རྒྱུ་ཅན་གྱི་འབྲས་བུ་ཉེ་བར་མཚོན་པ་དེ་ལ་ནི།
རབ་ཏུ་གནས་པ་དེ་ནི་ས་དང་པོ་ས་ཞེས་བྱའོ། གཉིས་པ་ལ་རང་གི་རྒྱུད་༼༣༠༽མཛེས་པར་བྱེད་པའི་ཡོན་ཏན། གཞན་གྱི་རྒྱུད་ཟིལ་གྱིས་གནོན་པའི་ཡོན་ཏན། ས་དང་པོར་ལྷག་པའི་ཡོན་ཏན་བསྟན་པ་དང་གསུམ། དང་པོ་ལ་དོན་ལྡན་གི་ཚན་ཐོབ་པའི་ཡོན་ཏན། རིགས་སུ་སྐྱེ་བ་སོགས་བླང་བྱའི་ཁྱད་པར་ཏོབ་པའི་ཡོན་ནཏ། ངན་སོང་སོགས་སྤང་བྱ་འགག་པའི་ཡོན་ཏན་གསུམ། དང་པོ་ནི། དེ་ནས་བཟུང་སྟེ་སོགས་ཚིག་རྐང་གཉིས་ཀྱིས་བསྟན་ཏེ། སེམས་བསྐྱེད་པ་ས་དང་པོ་ཐོབ་པ་དེ་ནས་བཟུང་སྟེ་རྒྱལ་བའི་སྲས་པོ་དེ་ལ་བྱང་ཆུབ་སེམས་དཔའ་ཞེས་བྱ་བའི་སྒྲ་ཉིད་ཀྱི་བསྙད་དེ།
དོན་དམ་སེམས་བསྐྱེད་མངོན་སུམ་མཐོག་བ་དག་ཆོས་ཉིད་བསམ་ངོ་དང་བྲལ་བས། སོ་སྐྱེ་དང་ཉན་རང་གི་ས་ལས་འདས་པའི་ཕྱིར་རོ། གཉིས་པ་ལ་རིགས་ཀྱི་ཡོན་ཏན། སྤང་བྱའི་ཏོན་ཏན། རྟགས་པའི་ཡོན་ཏན། ནུས་པའི་ཡོན་ཏན། གོང་དུ་འཕེལ་བའི་ཡོན་ཏན་ལྔ༌། དང་པོ། འདི་ནི་དེ་བཞིན་གཤེགས་པ་༼༣༡༽རྣམས་ཀྱི་རིས་སུའང་སྐྱེ་བ་སྟེ་ཞེས་པས། སེམས་བསཀཡེད་པ་དག་པོ་ལ་གནས་པའི་བྱང་ཆུབ་སེམས་དཔའ་འདི་ནི།
དེ་བཞིན་གཤེགས་པའི་ས་ཀུ་ཏུ་འོད་ཅེས་བྱ་བའི་རྗེས་སུ་འགྲོ་བའི་ལམ་སྐྱེ་བའི་ཕྱིར་ན་བྱང་སེམས་དེ་ནི་དེ་བཞིན་གཤེགས་པའི་རིགས་སུ་སྐྱེ་བ་ཆོས་ཀྱི་དབྱིངས་ཀྱི་ཕྱོགས་གཅིག་ལ་ཞུགས་པ་ཡིན་ནོ། འགྲེལ་པར། སོ་སྐྱེ་དང་ཉན་རང་ཐམས་ཅད་ཀྱི་པ་ལས་འདས་པ་ཞེས་པས་བདག་མེད་གཉིས་ཀྱི་ཁྱད་པར་དུ་བྱས་པའི་ལྟ་བས་ཁྱད་པར་འཕགས་ཅེས་པའི་དོན་ནོ། གཉིས་པ་འདི་ནི་འདུན་ཏུ་སྦྱོར་བ་གསུམ་པོ་ཐམས་ཅད་སྤང་བ་ཡིན་ཅེས་པས་བསྟན་ཏེ། སེམས་དཔའ་འདིའི་རྒྱུད་ཀྱི་སྲིད་པར་ཀུན་ཏུ་སྦྱོར་བ་འཇིགས་ཚོགས་སུ་ལྟ་བ་དང༌། ཐེ་ཚོམ་དང་ཙུལ་ཁྲིམས་དང་བརྡུལ་ཞུགས་མཆོག་འཛིན་ཏེ་གསུམ་པོ་སྤངས་པ་ཡིན་ཏེ། བདག་མེད་རྟོགས་པས་འཇིགས་ལྟ་སྤང་བ་༼༣༢༽དང༌། མངོན་སུམ་དུ་མཐོང་ནས་ཐེ་ཚོམ་སྤང་བ་དང༌། འཕགས་པའི་སབརྙེས་པས་ཚུལ་ཁྲིམས་བརྟུལ་ཞུགས་མཆོག་འཛིན་སླར་ཡང་མི་སྐྱེ་བའི་ཆོས་ཅན་ཏུ་བྱས་པའི་ཕྱིར་རོ། གསུམ་པ།
བྱང་ཆུབ་སེམས་དཔའ་དེ་ནི་དགའ་བ་མཆོག་ཏུ་གྱུར་འཆང་ཞིང་ཞེས་པས་བསྟན་ཏེ། སེསམ་དཔའ་དེ་ནི་འཇིག་རྟེན་ལས་འདས་པའི་དགའ་བ་མཆོག་ཏུ་གྱུར་པ་འཆག་བའང་ཡིན་ཏེ། ཡང་དག་པ་ཉིད་དུ་ངེས་པར་ཞགས་པས། དེའི་རྒྱུ་ཅན་གྱི་ཡོན་ཏན་ཐོབ་པ་དང༌། རང་པའི་མི་མཐུན་ཕྱོགས་སྤང་བའི་མཐུ་ཐོབ་པའི་ཕྱིར་རོ། བཞི་པ། འཇིག་རྟེན་ཁམས་བརྒྱ་ཀུན་ནས་གཡོ་བར་གུས་པར་གྱུར་པའང་ཡིན་ཞེས་པས་བསྟན་ཏེ། རྫུ་འཕྲུལ་གྱི་སྟོབས་ཀྱས་འཇིག་རྟེན་གྱི་ཁམས་བརྒྱ་གཡོ་བར་བྱེད་ནུས་པར་གྱུར་པ་ལ་སོགས་པའང་ཡིན་ཏེ་རྫུ་འཕྲུལ་ལ་དབང་འབྱོར་བའི་ཕྱིར་རོ། ལྔ་པ་ས་ནས་སར་གནོན་བྱེད་ཅིང་༼༣༣༽གོང་མར་རབ་ཏུ་འགྲོ་བར་གྱུར་གསུངས་ཏེ། འདི་ནི་ས་འོག་མ་མཐར་ཕྱིན་ནས་ས་གོང་མར་གནོནཅིང་གོང་ནས་གོང་དུ་འགྲོ་བར་འགྱུར་ཏེ།
ཇི་ལྟར་རང་གི་ཁོང་དུ་ཆུད་པའི་ཆོས་ལ་གོམས་པའི་ཕྱིར་དང༌། ས་གཉིས་ས་ལ་སོགས་པ་གནོན་པ་ལ་སྤྲོ་ཞིང་བརྩོན་པའི་ཕྱིར་རོ། གསུམ་པ་ལ་དངོས་དང༌། དེའི་དཔེས་བཤད་པ་གཉིས། དང་པོ་ནི། དེ་ཚེ་འདི་ཡི་སོགས་ཚིག་རྐང་གཉིས་ཀྱིས་བསྟན་ཏེ། དེའི་ཚེ་འདིའི་རྒྱུད་ལ་ཟ་མེད་ཀྱི་སྡོམ་པ་ཐོབ་པའི་ཕྱིར་ངན་འགྲོ་འགྲོ་བའི་ལས་ལམ་མཐའ་དག་འགགས་པར་འགྱུར་ལ་བདེན་པ་མཐོང་བས་དེ་ཚེ་འདིའི་སོ་སོ་སྐྱེ་བོའི་ས་རྣམས་ཐམས་ཅད་ཟད་པ་སྟེ་དེ་ལས་འདས་ཏེ་འཕགས་པའི་ས་མངོན་དུ་བྱེད་པའི་ཕྱིར་རོ། གཉིས་པ། འདི་ནི་འཕགས་པ་བརྒྱད་པ་ཇི་ལྟ་དེ་ལྟར་ཉེ་བར་བསྟན་ཅེས་གསུངས་པས་བསྟན་ཏེ། བྱང་སེམས་སེམས་དག་བསྐྱེད་པ་འདི་ནི་ཉན་ཐོས་དགྲ་༼༣༤༽བཅོམ་འབྲས་གནས་ནས་ལུགས་ལྡོག་ཏུ་རྩིས་པའི་རྒྱུན་ཞུགས་ཞུགས་པ་རྣམས་ལ་རང་དང་རྗེས་སུ་མཐུན་པའི་འཕགས་པའི་ཆོས་རྟོགས་པ་ལས་ཀྱོན་དག་བྲལ་ཞིང་ཡོན་ཏན་འབྱུང་བ་དག༌།
སྐྱོན་ཟད་པ་འཕགས་པ་བརྒྱད་པ་རྒྱུན་དུ་ཞུགས་པའི་དེའི་སྒོ་ནས་ཉེ་བར་བསྟ་པ་ཡིན་ནོ། གཉིས་པ། གཞན་ཟིལ་གྱིས་གནོན་ཚུལ་ལ། དང་པོ་དང༌། འཕྲོས་དོན་གཉིས། དང་པོ་རྫོགས་པའི་བྱང་ཆུབ་སོགས་ཏེ་ཚིག་རྐང་གསུམ་གྱིས་བསྟན་ཏེ། འདི་ལྟར་དོན་དམ་པའི་རང་བཞིན་གྱི་རྫོགས་པའི་བྱང་ཆུབ་ཀྱི་སེམས་བསྐྱེད་པ་དང་པོ་ལ་གནས་པའི་བྱང་ཆུབ་སེམས་དཔའ་ཀྱང༌། ཐུབ་པའི་དབང་པོའི་གསུངས་ལས་སྐྱེས་པ་ཉན་ཐོས་དགྲ་བཅོམ་པ་རྣམས་དང༌། རྔ་རྒྱལ་དང་༼༣༥༽བཅས་པ་རྣམས་ནི་གཞན་ནི་ཕན་པའི་ལྷག་པའི་བསམ་པ་དང་དེ་བཞིན་ཉིད་མཐོང་བའི་བསོད་ནམས་དག་གི་སྟོབས་ཀྱིས་རྣམས་པར་ཕམ་ཞིང་ཟིལ་གྱིས་གནོན་པར་བྱེད་དེ། དེ་ནི་ཉན་རང་དག་ལ་མེད་པས།
དེའི་ཕྱིར་བྱང་ཆུབ་སེམས་དཔའ་འདི་ནི་དེ་དག་ལ་བསོད་ནམས་རྣམ་པར་འཔེ་ཞིང་ལྷག་པ་ཡིན་ནོ། འོན་ཏེ་ལྷག་པའི་བསམ་པས་ཟིལ་གྱིས་གནོན་མོས་སྤྱོད་པས་ཅིའི་ཕྱིར་མི་གནོན་སྙམ་ན། དེ་ནི་མ་ཡིན་ཏེ་ཚོགས་སྦྱོར་དུ། བདག་གཞན་མཉམ་པ་ཉིད་མ་རྟོགས་པ་དང་དེ་བཞིན་གཤེགས་པའི་རིགས་སུ་སྐྱེ་བའང་མིན་པ་དེའི་ཕྱིར་དོན་དམ་སེམས་བསྐྱེད་ཀྱིས་ཟིན་པས་ཁྱད་པར་བྱས་པར་ཡིན་པས་ཤེས་པར་བྱའོ། གཉིས་པ། དེ་ནི་རིང་དུ་སོང་བར་བློ་ཡང་ལྷག་པར་འགྱུར། ཞེས་པས་བསྟན་ཏེ། སེམས་བསྐྱེད་་བདུན་པ་རིང་དུ་༼༣༦༽སོང་བ་དེར་པོན་པ་དེའི་ཚེ་ཐབས་ཀྱ་ཕ་རོལ་ཏུ་ཕྱིན་པ་ལྷག་པ་ཐོབ་པས་སེམས་ཀྱི་སྐད་ཅིག་རེ་རེ་ལ་འགོགས་པར་འཇུག་ལྡང་ནུས་ལ་དེ་ནས་མཚན་འཛིན་སླར་ཡག་མི་སྐྱེད་པའི་ཆོས་ཅན་དུ་བྱས་པས་སྟན་རག་རྣམས་བློ་ཤེས་རབ་གོམ་པའི་སྟོབས་ཀྱིས་ཟིལ་གྱིས་གནོན་ཞེས་པའི་དོན་ཡིན་ཏེ་ལྟ་བའི་སྒོ་ནས་ས་དང་པོ་ནས་བདག་མེད་གཉིས་མཐོང་བས་དེ་བཞིན་གཤེགས་པའི་རིགས་སུ་སྐྱེས་པས་འཕགས་ལ་འདི་བསྒོམ་སྟོབས་ཕུལ་བྱུང་གིས་འཕགས་པ་ཤེས་པར་བྱའོ། འདི་ལ་ཁ་ཅིག་ཉན་རང་ལ་ཆོས་བདག་མེད་རྟོགས་པ་ཡོད་དོ། མེད་ན་ས་དང་པོ་པས་ཟིལ་གྱིས་གནོན་རིགས་ཞེས་ཆོས་བདག་མེད་རྟོགས་པ་ཡོད་པའི་སྒྲུབ་བྱེད་རིགས་པ་གཉིས་དང་ལུང་གསུམ་གྱས་བསྲུབ་ཀྱང་དེ་འཐད་པ་མ་ཡིན་ཏེ།
དེ་ལྟ་བས་ན་བདག་མེད་གཉིས་ལས་ལྷག་པ་ཅི་ཞིག་པ་བདུན་༼༣༧༽ས་ནས་རྟོགས་ཏེ་ཁྱད་པར་སྨྲ་དཀའ་བའི་ཕྱིར་རོ། དེས་ན་དྲང་པོའི་ངག་གི་ཕྱོགས་སུ་མ་ལྷུང་བར་གནད་ཀྱི་དོན་བཤད་ན། ཟླ་བས་རིག་པ་བཀོད་པའི་དོན་ཆོས་རང་བཞིན་མེད་པར་རྟོག་པ་བྱང་ཆུབ་སེམས་དཔའ་དང༌། ཉན་རང་རྣམས་རྟོགས་པ་འདྲ་ཞེས་པའི་དོན་མིན་ཏེ། ཉན་རང་རྣམས་ཀྱི་རང་རྒྱུད་ཀྱི་ཕུང་པོ་ལ་དམིགས་པའི་འཇིག་ལྟ་ལྷན་སྐྱེས་སྤག་བ་ལ་ཕུང་པོ་མི་རྟག་པ་དག་དུ་མ་དག་ཆ་ཤས་རང་བཞིན་དུ་མཐོང་ན་དེས་ངར་འཛིན་ལྡོག་ནུས་ཏེ། བདག་རྟག་གཅིག་ཏུ་འཛིན་སྟངས་དང་འགལ་བའི་ཕུང་པོ་དུ་མ་མི་རྟག་པ་སྐད་ཅིག་མའི་རང་བཞིན་དུ་མཐོང་བས་དུ་མ་ལ་གཅིག་ཏུ་དམིགས་མི་སྲིད་པ་དག་ཆ་རེ་རེ་ནས་ལོགས་སུ་བཀར་ནས་བདག་ཏུ་མི་འཛིན་པའི་༼༣༨༽དེ་ཙམ་གྱི་འཇིག་ལྟ་ལྷན་སྐྱེས་སྤང་ནུས་ཏེ། དེ་ཙམ་གྱི་འཇིག་ལྟ་ལྷན་སྐྱེས་སྤང་ནུས་ཕུང་པོ་དུ་མའི་སྟེང་ན་གཞི་མེད་པར་རྟོགས་ནས་གོམ་ན་གསལ་སྣང་རབ་ཏུ་གྱུར་པ་འགྱུར་བས་བདག་འཛིན་ལྷན་སྐྱེས་ཉོན་མོངས་ཅན་གྱི་མ་རིག་པ་སྤང་བས་དེས་བསྐྱེད་པའི་ལས་ཉོན་ཐམས་ཅད་ལྡོག་ཏེ་འཁོར་བ་ལས་གྲོལ་བར་གསུངས་པ་དེ་ལྟ་བུའི་མི་རྟག་པ་དག་དུ་མ་ཆས་རང་བཞིན་གྱི་སྟོང་ཉིད་མ་རྟོགས་ན་གོང་གི་རིག་པས་གནོད་པའི་ཚུལ་གསུངས་སོ། གསུམ་པ་ས་དང་པོར་ལྷག་པའི་ཡོན་ཏན་ལ། ས་འདིར་སྦྱིན་པའི་༼༣༩༽ཕར་ཕྱིན་ལྷག་ཚུལ། སྦྱིན་པའི་བསྔགས་པ།
སྦྱིན་པའི་དབྱེ་བ་གསུམ། དང་པོ་དེ་ཚེ་དེ་ལ་སོགས་ཚིག་བཅད་གཅིག་གིས་བསྟན་ཏེ། སེམ་སབསྐྱེད་པ་དག་པོ་ཐོབ་པའི་བྱང་སེམས་དེ་ལ་ཡང་དག་པར་རྫོགས་པའི་བྱང་ཆུབ་ཀྱི་རྒྱུ་ཕར་ཕྱིན་བཅུའི་དང་པོ་སྦྱིན་པ་ཉིད་ལྷག་པར་འགྱུར་ཏེ། སྦྱིན་པའི་མི་མཐུན་ཕྱོགས་ཐམས་ཅད་སྤང་བའི་ཕྱིར་རོ། ཕར་ཕྱིན་གཞན་རྣམས་པ་དེ་ལ་མེད་པའང་མ་ཡིན་ནོ། དེའི་ཚེ་བྱང་སེམས་དེས་སྦྱིན་པ་ལྷག་པར་སྤྱོད་པས་བདོག་པ་གཞན་ལྟ་ཇི་སྨྲོས་སློང་བདག་ལ་རང་གི་ཤ་བཅད་དེ་སྟེར་བ་ལའང་གུས་པར་བྱས་པའི་ལུས་ངག་གི་ལས་ཁྱད་པར་བ་ནི། ཆོས་དབྱིངས་ཀུན་ཏུ་འགྲོ་བར་རྟོགས་པ་ནི་གཞན་པོ་སྐྱེས་རྣམས་ལ་སྣང་དུ་མི་རུང་ནའང་འཕགས་པའི་ལུས་ངག་གི་འབྲས་རྟགས་ཀྱི་རྗེས་སུ་དཔོག་པའི་རྒྱུར་ཡང་འགྱུར་རོ། གཉིས་པ་ལ། སྦྱིན་པ་ལ་༼༤༠༽བསྔགས་པ་དངོས་དང༌། བསྔགས་པ་དེ་ལྡན་གྱི་སྦྱིན་པ་ལ་བྱད་སེམས་རྣམས་གུས་པའི་ཙུལ་གཉིས།
དང་པོ་ལ་རྟེན་དམན་པའི་སྦྱིན་པ་ལ་བསྔགས་པ་དང༌། བྱང་སེམས་རྣམས་ཀྱི་སྦྱིན་པ་ལ་བསྔགས་པ། དེ་ལྟར་བསྔགས་པའི་མཇུག་བསྡུ་བ་གསུམ། དང་པོ་ལ་རྟེན་དམན་པ་ལ་སྦྱིན་པ་དགོས་ཚུལ་དང༌། སྦྱིན་པ་བྱིན་པའི་ཕན་ཡོན་དང་གཉིས། དང་པོ། སྐྱེ་བོ་འདི་ཀུན་སོགས་ཚིག་བཅད་གཅིག་གིས་བསྟན་ཏེ། ཕྱིན་ཅི་ལོག་པ་མངོན་པར་ཞེན་པའི་སོ་སོའི་སྐྱེ་བོ་འདི་ཀུན། བཀྲེས་པ་དང་སོམ་པ་དང༌། ཚ་གྲང་ལ་སོགས་པའི་སྡུག་བསྔལ་ཕྱིར་བཅོས་པ་ཙམ་གྱི་བདེ་བ་མངོན་པར་འདོད་ཅིང་མི་རྣམས་ཀྱི་སྡུག་བསྔལ་ཕྱིར་བཅོས་པ་ཙམ་གྱི་བདེ་བ་དེའང་ཟས་གོས་ལ་སོགས་པའི་ལོངས་སྤྱོད་མེད་པར་ནི་འབྱུང་བ་མིན་ལ།
ལོངས་སྤྱོད་དེ་དག་ཀྱང་ནི་སྦྱིན་པ་ལས་བྱུང་བའི་བསོད་ནམས་བྱ་བའི་དངོས་པོ་ལས་འབྱུང་བར་༼༤༡༽མཁྱེན་ནས། ཐུབ་པ་བཅོམ་ལྡན་འདས་ཀྱིས་འགྲོ་བའི་ཁམས་དག་དབང་པོ་དག་བསམ་པའི་བྱེ་བྲག་མཁྱེན་པས་གདུལ་བྱ་རྣམས་ལ་ཚུལ་ཁྲིམས་སོགས་ལས་དང་པོ་སྦྱིན་པ་ལ་བསྔགས་པའི་གཏམ་མཛད་དོ། གཉིད་པ་འཁོར་བའི་བདེ་བ་ཏོབ་ཚུལ་དང༌། སྦྱིན་པས་མྱང་འདས་ཀྱི་བདེ་བ་ཏོབ་ཚུལ་གཉིས། དང་པོ་སྙིང་རྗེ་དམན་ཞིང་སོགས་ཚིག་བཅད་གཅིག་གིས་བསྟན་ཏེ། གཏོང་པ་སོ་སྙིང་རྗེ་མན་པས་གཞན་ལ་ཕན་པའིབསམ་པ་སྤང་ཞིག་ཁྲོ་བ་ཤས་ཆེ་བས་རྒྱུད་ཤིན་ཏུ་ཙུབ་པའི་སེམས་ཅན་གང་ཞིག རང་གི་དོན་འབའ་ཞིག་ལྷུར་ལེན་པ་གང་ཡིན་པ་དེ་དག་གི་ཡང་ཚོགས་བ་བཞིན་རང་གི་ཚེ་འདིར་ནོར་ཅུང་ཟད་བཏང་བ་དེའི་འབྲ་བུ་པྱི་མར་ནོར་གྱི་ཕུང་པོ་ཆེན་པོ་འདོད་ནས་བཏག་བའི་སྦྱིན་པ་ལས། མ་འཽངས་པ་ན་དེའི་འབྲས་བུ་ལོངས་སྤྱོད། སྡུག་༼༤༢༽བསྔལ་ཉེར་ཞིའི་རྒྱུ་རྒྱུརཔའི་ཟས་གོས་སོགས་ལོངས་སྤྱོད་རྣམས་འབྱུང་བའི་རྒྱུ་སྦྱིན་པ་ཡིན་ནོ། གཉིས་པ།
འདི་ཡང་སྦྱིན་པའི་སོགས་ཚིག་བཅད་གཅིག་གིས་བསྟན་ཏེ། ཚུལ་དང་མི་མཐུན་པའི་གཏོར་བ་པོ་འདི་ཡང་སྦྱིན་པ་ལ་མོས་པའི་སྐབས་ཀྱིས་དུས་ནམ་ཞིག་གི་ཚེ། འཕགས་པའི་སྐྱེ་བོ་དང་འཔྲེད་པ་མྱུར་དུ་ཐོབ་ནས། དེ་ནས་དེས་དམ་པའི་ཆོས་ནེར་བར་བསྟན་པས་དེའི་དོན་ཉན་སེམས་བསྒོམ་པས་འཕགས་པའི་ལམ་དྲི་མ་མེད་པ་མངོན་དུ་བྱས་ནས་མ་རིག་པ་སྤང་པ་ཏེ། སྐྱེ་བ་དང་འཆི་བ་གཅིག་ནས་གཅིག་ཏུ་བརྒྱུད་པའི་སྲིད་པའི་རྒྱུན་ཡང་དག་པར་བཅད་པར་བྱས་ནས། འཔགས་ལམ་དེའི་རྒྱུ་ཅན་གྱི་ཞི་བ་མྱ་ངན་ལས་འདས་པའི་གོ་འཕང་ལ་འགྲོ་བར་འགྱུར་རོ། གཉིས་པ་ས་བྱང་སེམས་ཀྱི་སྦྱིན་པ། འགྲོ་ལ་ཕན་པར་སོགས་ཚིག་རྐང་གཉིས་ཀྱི་བསྟནེ༌། འགྲོ་བ་མཐའ་དག་ལ་ཕན་པར་དམ་༼༤༣༽བཅས་ཤིང་སེམས་བསྐྱེད་པའི་ཡིད་ཅན་བྱང་ཆུབ་སེམས་དཔའ་རྣམས་ནི་སྦྱིན་པ་དང་དུས་མཉམ་པ་ཁོ་ནར་སྦྱིན་པའི་འབྲས་བུར་ལོངས་སྤྱོད་དེ། བྱང་སེམས་རྣམས་ལན་དང་རྣམ་སྨིན་ལ་རེ་བ་མེད་པར་གཞན་ལ་གནས་སྐབས་དང་མཐར་ཐུག་གི་བདེ་བ་འབའ་ཞིག་འདོད་པའི་ཕྱིར།
སྦྱིན་པས་ཡུ་རིང་པོར་མི་ཐོག་པར་སློང་མེ་བ་གང་དག་ཚིམ་པར་མཐོང་་བ་ཙམ་གྱིས་ཡིད་ལའང་དགའ་བ་ཐོབ་པའི་ཕྱིར་རོ། གསུམ་པ་བསྔགས་པའི་མཇུག་བསྡུ། གང་ཕྱིར་སོགས་ཚིག་རྐང་གཉིས་ཀྱིས་བསྟན་ཏེ་རྒྱུ་སྦྱིན་པའི་འབྲས་བུ་དགའ་བ་ཐོབ་པའི་རྒྱུ་མཚན་གང་གི་ཕྱིར། བརེ་བའི་བདག་ནིད་བྱང་སེམས་དང་བརྩེ་བའི་བདག་ཉིད་མ་ཡིན་པ་དེ་དག་གི་གནས་སྐབས་དང་མཐར་ཐུག་གི་བདེ་བའི་རྒྱུ་སྦྱིན་པ་ཡིན་པ་དེའི་ཕྱིར་སྦྱིན་པ་ལ་བསྔགས་པའི་གཏམ་ཉིད་གཙོ་བོར་ཡིན་ཞེས་དང་སོར་གསུངས་༼༤༤༽ས་ཡིན་ནོ། གནིས་པ་བསྔགས་པ་དེ་ལྡན་གྱི་སྦྱིན་པ་ལ་བྱང་སེམས་རྣམས་གུས་ཚུལ་ལ། སྦྱིན་པ་ལ་ཇི་ཙམ་གུས་པའི་ཚུལ་དང༌། དེ་ལྟར་གུས་ནས་སྦྱིན་པ་གཏོང་ཚུ་གཉིས། དང་པོ། ཇི་ལྟར་བྱིན་ཅིག་ཅེས་སོགས་ཚིག་བཅད་གཅིག་གིས་བསྟན་ཏེ། ཇི་ལྟར་སློང་མོ་བ་དག་དེའི་མདུན་དུ་བྱུག་སྟེ་བདག་ཅག་ལ་ལུས་དང་ལོངས་སྤྱོད་ཀྱི་ཁྱད་པར་འདི་དང་འདི་འདྲ་བ་དག་བྱིན་ཅིག་ཅེས་པའི་སྒྲ་ཐོས་ཏེ།
བདག་ལ་སློང་བའི་སྙམ་དུ་ཡང་ནས་ཡང་དུ་ཡིད་ལ་བསམ་པ་ལས་རྒྱལ་བའི་སྲས་པོ་དེ་ལ་བདེ་བ་འབྱུང་བ་དེ་ལྟར་ཐུབ་པ་ཉན་རང་རྣམས་ཞི་བ་འགོགས་པའི་དབྱིངས་སུ་བཞུགས་པས་བྱེད་པ་མིན་ན། བདོག་པ་ཐམས་ཅད་བཏང་བས་སློང་བ་པོ་ཚིམ་པའི་ལུས་ངག་གི་རྣམ་འགྱུར་སོགས་མཐོང་བ་དང་ཐོས་པས་བྱང་ཆུབ་སེམས་པའི་དགའ་བ་ཁྱད་པར་ཅན་སྐྱེ་བའི་ཚད་ཅི་ཙམ་ཞིག་ཡོད་པ་ལྟ་ཞིག་སྨྲོས་ཅི་དགོས་༼༤༥༽གཉིས་པ། ལུས་བཅད་སྟེར་ཞིང་སོགས་ཚིག་བཅད་གཅིག་གིས་བསྟན་ཏེ། སྦྱིན་པ་ལ་ཤིན་ཏུ་དགའ་བའི་སོ་སྐྱེས་སྙིང་རྗེ་ཡོངས་སུ་སྨིན་པ་དེས། རང་གི་ལུས་བཅད་དེ་སྟེར་བ་ལས་བྱུང་བའི་བདག་གི་སྡུག་བསྔལ་ཉམས་སུ་མྱོང་བ་དེ་ཉིད་ཀྱི་རྗེས་སུ་དཔག་ནས་སེམས་ཅན་གཞན་དག་དམྱལ་བ་ལ་སོགས་པ་ངན་སོང་གསུམ་གྱི་སྡུག་བསྔལ་རྣམས་ནི་འདི་ལས་བརྒྱ་འགྱུར་གྱི་ལྷག་གོ་སྙམ་དུ་བསམ་ནས་དེ་དག་གི་སྡུག་བསྔལ་མི་བཟོད་པ་རང་གི་མངོན་སུམ་རིག་པའི་ཚུལ་ཉིད་དུ་མཐོང་ནས་རང་གི་སྡུག་བསྔལ་ཁྱད་དུ་བསད་ནས་དེ་དག་གི་སྡུག་བསྔལ་དེ་རྒྱུ་གཅད་པར་ཁྱད་བའི་ཕྱིར་དུ་བྱག་ཆུབ་སེམས་དཔའ་དེ་ནི་ལམ་ལ་བརྩོན་འགྲུས་ལྷག་པར་རྩོམ་པའི་རྒྱུར་འགྱུར་རོ། གསུམ་པ་སྦྱིན་པའི་དབྱེ་བ། སྦྱིན་པ་སྦྱིན་བྱ་སོགས་ཚིག་བཅད་གཅིག་གིས་བསྟན་ཏེ། སྦྱིན་པ་འདི་དང་༼༤༦༽ཤེས་རབ་ཀྱི་ཕ་རོལ་ཏུ་ཕྱིན་པས་ལོངས་སུ་ཟིན་ཏེ། སྦྱིན་པར་བྱབ་དང༌། ལེན་པ་སོ་དང༌།
གཏོག་བ་སོས་སྟོང་ཞིང་དམིགས་པ་དང་བྲལ་བར་གྱུར་ན་འཇིག་རྟེན་ལས་འདས་པའི་ཕ་རོལ་ཏུ་པྱིན་པ་ཡིན་ནོ། སྦྱིན་པ་གང་ལ། སྦྱིན་བྱ་དང༌། ལེན་པ་པོ་དང༌། སྦྱིན་པ་པོ་དང་གསུམ་པོ་དག་ལ་ཆགས་པ་སྐྱེད་ཞིང་མངོན་པར་ཞེན་པར་གྱུར་པ་དེ་ནི་འཇིག་རྟེན་པའི་ཕ་རོལ་ཏུ་ཕྱིན་པའོ་ཅེས་བསྟན་ཏེ། འཁོར་གསུམ་དུ་དམིགས་པ་དེ་ནི་ཐ་སྙད་ཀྱི་བདེན་པས་བསྡུས་པས་འཇིག་རྟེན་པ་ཡིན་ནོ། གསུམ་པ་ས་ཡི་མཇུག་བསྡུ་བ། དེ་ལྟར་རྒྱལ་བའི་སོགས་ཚིག་བཅད་གཅགིག་གིས་བསྟན་ཏེ། གོང་དུ་བཤད་པའི་ཙུལ་དེ་ལྟར་སེམས་བསྐྱེད་པ་དག་པོ་ཐོབ་པའི་རྒྱལ་བའི་སྲས་ཀྱི་ཡིད་ལ་རབ་ཏུ་གནས་ཤིང༌། དམ་པའི་བྱང་ཆུབ་སེམས་དཔའ་དལ་མཐོང་ལམ་རྣམ་པར་མི་རྟོག་པའི་ཤེས་རབ་ཀྱི་འོད་ཆགས་ཤིང་མི་མཐུན་༼༤༧༽ཕྱོགས་ཀྱི་དྲི་མ་མེད་པས་ཡོན་ཏན་གྱི་ལུས་མཛེས་པ་རྙེད་པར་གྱུར་པའི་ས་རབ་ཏུ་དགའ་བ་ཐོབ་པ་འདི་ནི་དཔེ་ཇི་ལྟར་ན་ནོར་བུ་ཆུ་ཤེལ་ལས་གྲུབ་པའི་ཟླ་བའི་དཀྱིལ་འཁོར་རྫོགས་པ་བཞིན་དུ་མཐོང་སྤང་གི་མུན་པ་སྟུག་པོ་ཐམས་ཅད་རྣམ་པར་བསལ་ནས་མི་མཐུན་ཕྱོགས་ལས་རྒྱལ་བར་འགྱུར་རོ།
གཉིས་པ་ལེའུའི་སྐབས་བསྡུ་བ། དབུ་མ་ལ་འཇུག་པ་ལས་སེམས་དང་པོ་བསྐྱེད་པའི་རྣམ་པར་བཤད་པའོ། གཉིས་པ་དྲི་མ་མེད་པ་བཤད་པ་ལ། དང་་པོ་དང༌། ལེའུའི་སྐབས་བསྡུ་བ་གཉིས། དང་པོ་ལ། ཁྱད་གཞི་པའི་ངེས་ཚིག པ་དེའི་ཁྱད་པར་གྱི་ཆོས། པའི་ཡོན་ཏན་བརྗོད་པའི་སྒོ་ནས་མཇུག་བསྡུ་བ་གསུམ། དང་པོ།
དེ་ཚུལ་སོགས་ཚིག་བཅད་གཅིག་གིས་བསྟན་ཏེ། སེམས་བསྐྱེད་པ་གཉིས་པ་ལ་གནས་པའི་བྱང་ཆུབ་སེམས་དཔའ་དེ་ཚུལ་ཁྲིམས་ཕུན་སུམ་ཚོགས་པས་༼༤༨༽རང་པའི་ཡོན་ཏན་ཡོངས་སུ་དག་པ་དག་ལྡན་པའི་ཕྱིར། རྨི་ལམ་གྱི་གནས་སྐབས་དུའང་འཚལ་བའི་ཚུལ་ཀྲིམས་ཀྱི་རི་མ་སྤངས་ཤིང་མི་སྤྱོད་ན་སད་པའི་ཚེ་ལྟ་སྨོས་ཀྱང་ཅི་དགོས། དེ་ཚུལ་ཁྲིམས་ཞེས་བྱ་བ་འདི་ཅི་ཞེ་ན་ངོ་བོ་སྤོང་བ་བདུན་ལྡན་དང་མ་ཆགས་པ་ལ་སོགས་པའི་ཀུན་སློང་གསུམ་སྟེ་བཅུ་པོ་དང་ལྡན་ན་སྡིག་པ་མི་འབྱུང་བ་དག་ཡིད་ལ་ཆགས་པའི་མེ་ཞི་བས་བསིལ་བ་ཉིད་ཀྱི་ཚུལ་ཀྲིམས་ཡིན་ནོ་ཞེས་སྤྱིར་བསྟན་ནས་སྐབས་འདིར་ཚུལ་ཁྲིམས་ལ་མངོན་པར་ཞེན་པའི་འཆལ་བའི་དྲི་མ་སྤང་བ་ཡིན་ནོ། ས་གཉིས་པ་ན། བྱང་སེམས་དེའི་ལུས་དང་ངག་དང་ཡིད་ཀྱི་རྒྱུ་བའི་ལས་མི་མཐུན་པ་ཕྱོགས་ཀྱི་དྲི་མས་དག་པར་གྱུར་པས་དམ་པའི་རྟེན་ལས་དགེ་བའི་ལམ་བཅུ་ཆར་རང་གིས་ངག་གི་སོགས་པར་བྱེད་པ་དེའི་ཕྱིར་ཚུལ་ཁྲིམས་ཕུན་སུམ་ཚོགས་པའོ། གཉིས་པ་ལ་ས་འདིར་ཚུལ་ཁྲིམས་ཀྱི་༼༤༩༽ཕར་ཕྱིན་ལྷག་ཅིང་དག་པར་བསྟན་པ། ཚུལ་ཁྲིམས་ཀྱི་བསྔགས་པ། ཚུལ་ཁྲིམས་པར་ཕྱིན་གྱི་དབྱེ་བ་གསུམ། དང་པོ་ལ་དངོས་དང༌།
ཚུལ་ཁྲིམས་དག་ཚུལ་བཤད་པ་གཉིས། དང་པོ། དགེ་བའི་ལམ་འདི་སོགས་ཚིག་བཅད་གཅིག་གིས་བསྟན་ཏེ། ཡང་ཅི་ལམ་འདི་སེམས་དང་པོ་བསྐྱེད་པས་སོགས་པར་མི་བྱེད་དམ་ཞེ་ན། དེས་ཀྱང་སོགས་མདོ་ཀྱང༌། འོན་ཀྱང་དགེ་བའི་ལས་ལམ་བཅུ་ཆར་ཡང་སེམས་བསྐྱེད་པ་གཉིས་པ་ལ་གནས་པའི་བྱང་ཆུབ་སེམས་དཔའ་དེ་ལ་ས་སྔ་མ་དང་པོ་ལས་ལྷག་ཏེ་ཤིན་རུ་རྣམ་པར་དག་པ་འཕེལ་བར་འགྱུར་ཏེ། དེ་ཙམ་ནི་སེམས་དང་པོ་བསྐྱེད་པ་ལ་གནས་པའི་བྱང་ཆུབ་སེམས་དཔའ་ལ་ནི་མི་འགྱུར་རོ། བྱང་སེམས་པ་དེ་ནི་སྤྲིན་དང་བྲལ་བའི་སྟོན་ཀའི་ཟླ་བ་ལྟར་རྟག་ཏུ་འཆལ་ཚུལ་གྱི་དྲི་མ་རྣམ་པར་དག་པ་སྟེ། དབང་པོ་སྡོམ་པས་ཞི་༼༥༠༽ཞིང་ས་གཉིས་པའི་རྟོགས་པའི་འདོད་ཆགས་པས་ལྷམ་མེར་ཚུལ་ཁྲིམས་རྣམ་པར་དག་པ་དེ་དག་གིས་མཛེས་སོ། གཉིས་པ།
གལ་ཏེ་དེ་ནི་སོགས་ཚིག་བཅད་གཅིག་གིས་བསྟན་ཏེ། གལ་ཏེ་ཚུལ་ཁྲིམས་སྲུང་བཔོའི་གང་ཟག་གིས་རང་ཉིད་ཚུལ་ཁྲིམས་རྣམ་པར་དག་པའི་རང་བཞིན་དུ་ལྟ་བར་བྱེད་ན། དེའི་ཕྱིར་དེ་ནི་ཚུལ་ཁྲིམས་རྣམ་པར་དག་པར་མི་འགྱུར་ཏེ། ཚུལ་ཁྲིམས་ཀྱིས་རློམ་པའི་དྲི་མ་དང་བཅས་པའི་ཕྱིར་རོ། གང་གི་མངོན་ཞེན་དང་ལྡན་པའི་ཚུལ་ཁྲིམས་དེ་རྣམ་པར་དག་པ་མ་ཡིན་པ་དེའི་ཕྱིར། རྟག་ཏུ་གཞི་ལམ་ཡུལ་གང་ལས་སྤོང་བའམ། ངོ་བོ་གང་ཞིག་སྤོང་བ་དང༌། ཐབས་གང་གིས་སྤག་བར་བྱེད་པ་གསུམ་ཆར་ལའང་དངོས་པོ་དག་དངོས་པོ་མེད་པ་ལ་སོགས་པ་གཉིས་བློའི་རྒྱུ་བའི་འཛིན་པ་དང་ཡང་དག་པར་བྲལ་བར་འགྱུར་རོ། གཉིས་པ་ཚུལ་ཁྲིམས་ལ་བསྔགས་པ་ལ་༼༥༡༽བསྔགས་པ་དངོས་དང༌། བསྔགས་པ་དེ་ལྡན་གྱི་ཚུལ་ཁྲིམས་ལ་བྱང་སེམས་རྣམས་གནས་ཚུལ་གཉིས་དག་པོ་ལ་རྟེན་དན་པ་ལ་ཡང་ཚུལ་ཁྲིམས་དགོས་ཚུལ་དག༌།
ཡོན་ཏན་ཐམ་སཅད་ཀྱི་རྟེན་དུ་འགཡུར་ཚུལ་གཉིས། དང་པོ་ལ་ཙུལ་ཁྲིམས་དང་བླ་བའི་ཉེས་དམིགས་དང༌། ལྡན་པའི་ཕན་ཡོན་གཉིས། དང་པོ་ལ་ཚུལ་ཁྲིམས་དག་བྲལ་ན་བདེ་གྲོ་མི་ཐོས་པའི་སྐྱོན་དག༌། བདེ་འབྲས་ལན་གཅིག་ཏུ་ཟད་པའི་སྐྱོན་དང༌། ངན་སོང་ལས་ཐར་དཀའ་བའི་སྐྱོན་དང༌། སྐྱོན་དེ་རྣམས་བསལ་བའི་ཕྱིར་སྦྱིན་པའི་རྗེས་སུ་ཚུལ་ཁྲིམས་བསྟན་པའི་ཚུལ་བཞི། དང་པོ། སྦྱི་པས་ལོངས་སྤྱོད་སོགས་ཚིག་རྐང་གཉིས་ཀྱིས་བསྟན་ཏེ་གཏོངབ་པོ་ཚུལ་ཁྲིམས་དང་ལྡན་པའི་སྦྱིན་པས་འབྲས་བུ་ལྷ་མིའི་ནང་དུ་ཁྱད་པར་དུ་འཕགས་པའི་ལོངས་སྤྱོད་ཐོབ་པར་འགྱུར་ལ་༼༥༢༽གལ་ཏེ་སྐྱེ་བོ་ཚུལ་ཁྲིམས་ཀྱི་རྐང་པ་ཆག་པ་ཏེ་ཚུལ་ཁྲིམས་འཆལ་བའི་གང་ཟག་ལ། སྦྱིན་པས་ལོངས་སྤྱོད་དང་ལྡན་པ་ཐོབ་ཀྱང་ཉི་ཚེ་བཱི་དམྱལ་བ་ཀླུ་ལ་སོགསཔའི་ངན་འགྲོར་ལྟུང་ཞིང༌།
དེར་སྦྱིན་པའི་འབྲས་བུ་ལ་ལོངས་སྤྱོད་པར་འགྱུར་ཏེ། གཏོང་བ་པོའི་སྐྱེ་བོ་དེའི་ཚུལ་ཁྲིམས་ཀྱི་རྐང་པ་ཉམས་པ་སྟེ་འཆལ་བའི་འབྲས་བུ་ལས་འབྱུང་བའི་ཕྱིར་རོ། གཉིས་པ། སྐྱེད་བཅས་སོགས་ཚིག་རྐང་གཉིས་ཀྱིས་བསྟན་ཏེ། ངན་སོང་དུ་སྐྱེ་བ་རྣམས་ནི་ལས་འབྲས་ཀྱི་འབྲེལ་པ་ལ་རྨོངས་པའི་ཕྱིར་སྔོན་གྱི་སྦྱི་པའི་འབྲས་བུ་སྐྱེད་དང་བཅས་པ་དངོས་པོ་ཡོངས་སུ་འདུ་བ་ལོངས་སྤྱོད་པ་ཙམ་དུ་ཟད་ཅིང༌། སྦྱིན་པ་གཞན་སྤེལ་བར་མི་བྱེད་པས་ཕྱི་མའི་ལོངས་སྤྱོད་ཀྱི་རྩ་བ་ཡོངས་སུ་ཟད་པས་ན། ཕྱིན་ཆད་གང་ཟག་དེ་ལ་ལོངས་སྤྱོད་འབྱུང་བར་མི་འགྱུར་རོ། གསུམ་པ་གག་ཚེ་སོགས་ཚིག་བཅད་༼༥༣༽གིག་གིས་བསྟན་ཏེ། མཐུན་པའི་རྐྱེན་འཛོམས་པའི་རྟེན་ཐོབ་པའི་དུས་གང་གི་ཚེ་གཞན་ལ་རག་མ་ལས་རཔར་རང་དབང་དུ་འཇུག་ཙང་ལམ་སྒྲུབ་པ་རྗེས་སུ་མཐུན་པའི་ཡུལ་ལ་གནས་ནས་དེའི་ཚེ་ཚུལ་ཁྲིམས་བསྲུང་སྟེ། བདག་ཉིད་ངན་འརོ་ལས་འཛིན་པར་མི་བྱེད་ན།
སྡིག་པའི་འབྲས་བུ་ངན་སོང་གི་གཡག་པར་ལྟུང་བས་ཉོན་མོངས་པ་དང་སྡུག་བསྔལ་དྲག་པོའི་གཞན་དབང་གིས་འཇུག་ཅིང་གཡང་ས་དེ་ལས་ཕྱི་ནས་ཐབས་གང་གིས་སློང་བ་སྟེ་འབྱིན་པར་འགྱུར་ཏེ་ཐར་དཀའ་བའི་ཕྱིར་རོ། བཞི་པ་དེ་ཕྱིར་སོགས་ཚིག་རྐག་གཉིས་ཀྱི་བསྟན་ཏེ། ཚུལ་ཁྲིམས་ཉམས་པར་གྱུར་ན་སྦྱིན་པ་ཁོ་ནས་བདེ་འགྲོ་མི་ཐོབ་པ་དེ་ཕྱིར་མི་དགེ་བའི་ཆོས་མཐའ་དག་ལས་རྒྱལ་བའི་གདུལ་བྱ་རྣམས་ལ་ཐོག་དམར་སྦྱིན་པའི་གཏམ་མཛད་ནས། དེའི་འོག་ཏུ་སྦྱིན་པའི་ཡོན་ཏན་༼༥༤༽ཆུད་མི་ཟ་བར་བྱ་བའི་ཕྱིར་ཚུལ་ཁྲིམས་ཀྱི་རྗེས་སུ་ཡོན་ཏན་ཐམས་ཅད་འགྲོ་བར་ཚུལ་ཁྲིམས་ལ་བསྔགས་པའི་གཏམ་ཉིས་རྗེས་སུ་བསྟན་པར་མཛད་པ་ཡིན་ནོ། གཉིས་པ། ཡོན་ཏན་ཚུལ་ཁྲིམས་ཞིང་དུ་སོགས་ཚིག་རྐག་གཉིས་ཀྱིས་བསྟན་ཏེ། ཡོན་ཏན་ཀུན་གྱི་རྟེན་དུ་གྱུར་པའི་ཕྱིར་ཚུལ་ཁྲིམས་ཉིད་ཞིང་ས་ལྟ་བུ་སྟེ། དེ་ལ་བརྟེན་ནས་སྦྱིན་པ་ལ་སོགས་པའི་ཡོན་ཏན་ཐམས་ཅད་རྣམ་པར་འཔེལ་བ་ལ་རྒུ་དང་འབརས་བུ་བགྱུད་པ་གོང་ནས་གོང་དུ་རིམ་པ་རྣམ་པར་མ་ཆད་པའའི་སྒོ་ནས་འབྲས་བུ་ལ་ཡུན་རིང་དུ་ཉེ་བར་ལོངས་སྤོད་པ་རྒྱུན་ཆད་པ་མེད་པར་འཇུག་པར་འགྱུར་རོ། གཉིས་པ་ཡོན་ཏན་ཐམས་ཅད་ཀྱི་རྟེན་དུ་འགྱུར་ཚུལ་ལ། སོ་སོ་སྐྱེ་བོ་སོགས་ཚིག་བཅད་གཅིག་གིས་བསྟན་ཏེ།
སོ་སོ་སྐྱེ་བོ་དང༌། ཐུབ་པའི་གསུངས་ལས་སྐྱེས་པ་ཉན་ཐོས་དང༌། རང་བྱང་ཆུབ་ཀྱི་འབྲས་བུའི་བདག་༼༥༥༽ཉིད་ལ་ངེས་པར་གནས་པར་འདོད་པ་དང༌། རྒྱལསྲས་རྣམས་ཀྱི་མངོན་པར་མཐོ་བ་འཁོར་བའི་བདེ་བ་དང༌། ངེ་སཔར་ལེགས་པ་ཐར་པའི་རྒྱུ་ནི། དགེ་བཅུའི་ལས་ལམ་གྱི་རང་བཞིན་ཅན་གྱི་ཚུལ་ཁྲིམས་ལས་གཞན་མེད་དོ་ཀུན་སློང་ཞེ་སྡང་ལ་སོགས་པའམ་ལས་ཆེ་འབྲིང་ཆུང་གསུམ་གྱི་ངན་སོང་གསུམ་དང༌། དགེ་བའི་ལས་ལམ་ཆུང་དུས་ལྷ་མིའི་གོ་འཕང་ཐོབ་ལ། ངེས་འབྱུང་དག་སྙིང་རྗེ་ཆེན་པོས་ཟིན་ན་རིམ་བཞིན་ཉན་རང་དང་བྱང་ཆུབ་ཆེན་པོ་ཐོབ་པའི་ཕྱིར་རོ། གཉིས་པ་བསྔགས་པ་དེ་ལྡན་གྱི་ཚུལ་ཁྲིམས་ལ་བྱང་སེམས་རྣམས་གནས་ཚུལ། ཇི་ལྟར་རྒྱ་མཚོ་སོགས་ཚིག་བཅད་གཅིག་གིས་བསྟན་ཏེ།
ཇི་ལྟར་རྒྱ་མཚོའི་རོ་དང་ལྡན་ཅིག་ཞལ་ཏུ་མི་གནས་ཤིང༌། བཀྲ་ཤིས་པའི་དགེ་བཚན་རྣ་ནག་མ་དང་ལྷན་ཅིག་མི་གནས་པ་བཞིན་དུ། གོང་དུ་བཤད་པ་དེ། ༼༥༦༽ལྟར་ཚུལ་ཁྲིམས་རྨ་པར་དག་པའི་དབག་དུ་བྱས་པའི་བདག་ཉིད་ཆནེ་པོ་པ་གཉིས་པ་ལ་གནས་པ་དེ་འཆལ་བའི་ཚུལ་ཀྲིམས་དང་ལྷན་དུ་གནས་པར་མི་འདོད་དེ་མི་གནས་པའི་དོན་ཏེ། གསུམ་པ་བྱེ་བ། གང་གིས་སོགས་ཚིག་བཅད་གཅིག་གིས་བསྟན་ཏེ། བྱེད་པ་པོ་གང་གིས། སྲོག་གཅོད་ལ་སོགས་པའི་བྱ་བ་གང་ཞིག ལས་སུ་བྱ་བའི་གཞི་སེམས་ཅན་གང་ལ་སྤང་བ་བྱེད་པ་གསུམ་དུ་དམིགས་པ་ཡོད་ན། ཙུལ་ཁྲིམས་དེ་ནི་འཇིག་རྟེན་པའི་ཕ་རོལ་ཏུ་ཕྱིན་པ་ཞེས་བཤད་ལ།
གསུམ་པ་དེ་དག་ལ་ཆགས་པས་སྟོང་པ་མངོན་པར་ཞེན་པ་དག་བྲལ་བ་དེ་འཇིག་རྟེན་ལས་འདས་པའི་ཕ་རོལ་ཏུ་ཕྱིན་པ་ཞེས་བྱའོ། གསུམ་པ་མཇུག་བསྡུ། རྒྱལ་སྲས་ཟླ་བ་སོགས་ཚིག་བཅད་གཅིག་གིས་བསྟན་ཏེ། ས་གཉིས་པ་ལ་གནས་པའི་རྒྱལ་སྲས་ཀྱི་སེམས་བསྐྱེད་པ་གཉིས་པའི་ཡེ་ཤེས་ཟླ་བ་ལས་༼༥༧༽བྱུང་བའི་དགེ་བཅུ་ཁྱད་པར་བ་ཐོབ་པའི་ས་འདི་ནི་འཁོར་བའི་ཁོང་དུ་མི་གཏོགས་པས་སྲིད་པ་མིན་ལ། གླིང་བཞིའི་བང་ཕྱུག་ཕུན་སུམ་ཚོགས་པའི་རྒྱུ་ཡིན་པའི་ཕྱིར་སྲིད་པའི་དཔལ་གྱུར་པ་ཐོབ་པའི་ཕྱིར་པའདིར་མི་མཐུན་ཕྱོགས་ཀྱི་དྲི་མ་དང་བྲལ་ཞིང་དརི་མ་མེད་པའི་ས་འདིར་ཡང༌། སྟོན་ཀའི་དུས་ཀྱི་ཟླ་བའི་འོད་དྲི་མ་བྲལ་ཞིང་སྐྱེ་བོའི་གདུང་བ་སེལ་བ་ཇི་བཞིན་དུ། འགྲོ་བའི་འཆལ་ཚུལ་གྱིས་བསྐྱེད་པའི་ཡིད་ཀྱི་གདུད་གསེལ་བར་བྱེད་པ་ཡིན་ནོ། གཉིད་པ་སྐབས་བསྡུ་བ། དབུ་མ་ལ་འཇུག་པ་ལས་སེམས་བསྐྱེད་པ་གཉིས་པའི་རྣམ་པར་བཤད་པའོ། གསུམ་པ་ས་གསུམ་པལ་འོད་བྱེད་པ་བཤད་པ་ལ།
ཁྱད་གཞིའི་པའི་ངེས་ཚིག་བཤད་པ། ཁྱད་ཆོས་པའི་ཡོན་ཏན་པའི་ཡོན་ཏན་བརྗོད་པས་མཇུག་བསྡུ་བ་གསུམ། དང་པོ། ཤེས་བྱའི་བུད་ཤིང་སོགས་ཚིག་བཅད་གཅིག་གིས་བསྟན་ཏེ་༼༥༨༽སྐབས་འདིར་ཤེས་བྱའི་སྒྲིབ་པའི་བུད་ཤིང་མ་ལུས་པ་བསརེག་པར་བྱེད་པའི་ཡེ་ཤེས་ཀྱི་མེ་ཞི་བའི་བདག་ཉིད་ཅན་གི་འོད་འབྷྱུང་བའི་ཕྱིར་ན། སེམས་བསྐྱེད་པ་གསུམ་པ་འདི་དག་ནི་འོད་བྱེད་པ་ཞེ་བྱའོ། དེའི་ཚེ་ཡེ་ཤེས་ཀྱི་སྣང་བ་ནི་བདེ་གཤེགས་སྲས་པོ་སམེས་བསྐྱེད་པ་གསུམ་པ་ཐོབ་པའི་དེའི་ཚེ། ཇི་ལྟར་ཉི་མ་འཆར་བའི་སྔ་རོལ་གྱི་གནས་སྐབས་སུ་འོད་ཟངས་ཀྱི་མདོག་དང་འདྲ་བའི་མཚམས་སྤྲིན་འབྱུང་བ་ལྟར་ཡེ་ཤེས་ཀྱི་སྣང་བ་གཉིས་པ་ལ་ལྟོས་ཏེ་ཆེས་གསལ་བར་འབྱུང་ངོ༌། གཉིས་པ་ཁྱད་ཆོས་པའི་ཧཡོན་ཏན་ལ། ས་འདིར་ལྷག་ས་བཟོད་པའི་ཕར་ཕྱིན་བཤད་པ་དང༌། ས་འདིར་འབྱུང་བའི་ཡོན་ཏན་གཞ་བཤད་པ་གཉིས།
དང་པོ་ལ། ས་འདིར་བཟོད་པ་ལྷག་ཚུལ་བཤད་པ། བཟོད་པ་བསྒོམ་ཚུལ། བཟོད་པའི་དབྱེ་བ་གསུམ། དང་པོ་གལ་ཏེ་གནས་མིན་སོགས་ཚིག་བཅད་གཅིག་གིས་བསྟན་ཏེ། གལ་ཏེ་ཁོང་ཁྲོ་སྐྱེ་༼༦༠༽ལ། དུས་གང་གི་ཚེ་རྣམ་འ་ཇི་ཏྲ་གཅོད་ཅེས་འཁོར་གསུམ་དུ་མི་རྟོག་པའི་ཕྱིར་དང༌། འཁོར་གསུམ་དུ་མི་རྟོག་པ་དེའི་རྒྱུ་མཚན་གང་གི་ཕྱིར་ཞེ་ན། ཕྱི་ནང་གི་ཆོས་ཀུན་ཀྱང་དེ་ཡིས་གཟུགས་བརྙན་ལྟར་རང་བཞིན་མེད་པར་མཐོང་བ་དེས་ཀྱང་གནོད་པ་བཟོད་པར་འགྱུར་རེ། གཉིས་པ་ལ།
ཁོང་ཁྲོའི་སྐྱོན་ལ་བསམ་ཏེ་བཟོད་པ་བསྒོམ་ཚུལ་དང༌། བཟོད་པའི་ཕན་ཡོན་ལ་བསམ་ཏེ་བཟོད་པ་སྒོམ་ཚུལ་ཐུན་མོང་དུ་མཇུག་བསྡུ་བ་གསུམ། དང་པོ་ལ་དོན་མེད་པས་ཁྲོ་བ་མི་རིགས་པར་བསམ་པ། ཕན་བྱེད་གནོད་པར་བསྒྱུར་མི་རིགས་པར་བསམ་ཏེ་བཟོད་པ་བསྒོམ་པ། ཁོང་ཁྲོའི་སྡིག་པ་ཤིན་ཏུ་སྟོབས་ཆེ་བར་བསམ་ཏེ་བཟོད་པ་བསྒོམ་པ། འདི་ཁྱིར་འབྱུང་བའི་སྐྱོན་དུ་མར་བསམ་ཏེ་བཟོད་པ་བསྒོམ་ཚུལ་བཞི། དང་པོ། གནོད་པ་བྱས་པས་སོགས་ཚོག་བཅད་གཅིག་གིས་བསྟན་ཏེ། གཞན་གྱིས་བདག་༼༦༡༽ལ་གནོད་པ་བྱས་པས་གལ་ཏེ་གནོད་པ་བྱེད་པ་པོར་དེ་བཀོན་པར་བྱེད་ན་དེ་ལ་བཀོན་པས་ཏེ་ཁྲོ་བར་བྱས་པས་བདག་ལ་གནོད་པ་བྱེད་པ་པོར་དེ་བཀོན་པར་བྱེད་ན་དེ་ལ་བཀོན་པས་ཏེ་ཁྲོ་བོར་བྱས་པས་བདག་ལ་གནོད་པ་བྱས་ཟིན་པ་དེ་ལྡོག་གམ་ཅི། དེ་ལ་ཀྲོ་བ་དོན་མེད་དེ།
རང་གི་བྱེད་རྒྱུ་སྔར་བྱས་ཟིན་པ། དེ་ཕྱིར་གནོད་པ་བྱེད་པ་དེར་བཀོན་པ་ནི་ངེས་པར་དོན་མེད་པ་ཉིད་ཡིན་པ་འབའ་ཞིག་ཏུ་མ་ཟད་འཇིག་རྟེན་ཕ་རོལ་གྱི་བདེ་བ་དག་ཡང་འགལ་བར་གྱུར་ཏེ་ཁྲོ་བས་འབྲས་བུ་མི་འདོད་པ་རྩུབ་མོ་འཕེན་པའི་ཕྱིར་རོ་སྙམ་ནས་བཟོད་པ་བསྒོམ་མོ། གཉིས་པ། སྔོན་བྱས་སོགས་ཚིགས་བཅད་གཅིག་གིས་བསྟན་ཏེ། འགའ་ཞིག་གིས་མཚོན་ཆ་རྣོན་པོ་ལུས་ལ་དབབ་པའི་སྡུག་བསྔལ་སྒྲུབ་པ་དེ་ནི་རང་གིས་སྔོན་བྱས་པའི་སྲོག་གཅོད་ས་སོགས་པའི་མི་དགེ་བའི་ལས་ཀྱི་རྒྱུ་མཐུན་གྱི་འབྲས་བུ་ཡིན་པ་གང་དག་ཟད་པ་བྱེད་པ་ཡིན་པར་མ་ཤེས་ནས་བདག་ལ་གནོད་པ་༼༦༢༽བྱས་སོ་སྙམ་ནས་བརྗོད་པར་འདོད་པ་དེ་ནི་གཞན་ལ་གནོད་པ་དག་ཁྲོ་བས་སྡུག་བསྔལ་ཆེ་ལྷག་པ་བསྐྱེད་པའི་ཕྱིར་དུག་བསྔལ་གྱི་ས་བོན་སྒྲུབ་པའི་ཕྱིར་དུ་ཁྲོ་བས་རང་གིས་རང་ཉིད་ངན་སོང་དུ་ཇི་ལྟར་ཁྲིད་པར་བྱེད་དོ་སྙམ་ནས་བློ་དང་ལྡན་པ་ཞིག་ཡིན་ན་སྔོན་གྱི་ལས་ངན་ཟད་བྱེད་ཡིན་པས་གནོད་པ་ཕ་འདོགས་དུ་རིགས་ནས་བཟོད་དོ། གསུམ་པ། གང་ཕྱིར་གྱལ་སོགས་ཚིག་བཅད་གཅིག་གིས་བསྟན་ཏེ། གང་གི་ཕྱིར་བྱང་ཆུབ་སེམས་དཔའ་རྣམས་ཀྱིས་ཀྱང༌། རྒྱལ་བའི་སརས་པོ་གཞན་རྣམས་ལ་བདེན་པའམ་བདེན་པ་མ་ཡིན་པའི་ཉེས་པ་ལྷག་པར་སྒྲོ་བཏགས་ནས་སྐང་ཅིག་ཙམ་ཞིག་ཁྲོས་པ་ཡིས་ཀྱང༌། སྦྱིན་པ་དང་ཚུལ་ཁྲིམས་ལས་བྱུང་བའི་དགེ་བ་བསྐལ་པ་བསྒྱར་བསགས་པ་རྣམས་ཁྲོ་བའི་སྐད་ཅིག་གི་འཇོམས་པར་བྱེད་ན།
བྱང་ཆུབ་སེམས་དཔའ་མ་ཡིན་པས་བྱང་སེམས་རྣམས་ལ་ཁྲོས་ན་ལྟ་༼༦༣༽ཅི་སྨྲོས། དགེ་བ་འཇོམ་པར་བྱེད་པའི་མི་བཟོད་པ་སྟེ་ཁོང་ཁྲོ་བ་ལས་མཆོག་ཏུ་གྱུར་པའི་སྡིག་པ་གཞན་ཡོད་པ་མ་ཡིན་ནོ། བཞི་པ་མི་སྡུག་སོགས་ཚིག་བཅད་གཅིག་གིས་བསྟན་ཏེ། ཁྲོ་བས་ནི། ཁྲོ་གཉེར་སྡུད་ཅིང་བཞིན་རས་ནག་པོར་བྱེད་པའི་ཕྱིར་མི་སྡུག་གཟུགས་སུ་སྦྱེད་ཅིང༌། དེའི་དབང་གིས་བྱ་བ་ངན་པ་ལ་འཇུག་པས་དམ་པ་མ་ཡིན་པར་དཀྲི་ཞིང༌། རྒྱུད་ཁྲོ་བས་ཟིལ་གིས་ནོན་ནས་ནི་བླང་དོར་ལ་རྨོང་བར་འགྱུར་ཏེ་རིགས་པ་དང་མི་རིགས་པའམ་ཚུལ་དང་ཚུལ་མིན་ཚུལ་བཞིན་ཤེས་པའི་རྣམ་པར་དཔྱོད་པའི་བློ་གྲོས་ཀཡང་འཕྲོག་པར་བྱེད་ཅིང༌། དེར་མ་ཟད་དག་པའི་རིགས་མཐུན་བཏང་ནས་མི་བཟོད་པ་ཡིས་མྱུར་དུ་སྟེ་སྐྱེ་བ་ཕྱི་མར་འབྲས་བུ་ངན་འགྲོའི་གཡང་པར་སྐུར་བར་བྱེད་དོ། གཉིས་པ་བཟོད་པའི་ཕན་ཡོན་ནི། བཟོད་པས་བཤད་ཟིན་སོགས་ཚིག་རྐང་ལྔས་༼༦༤༽བསྟན་ཏེ།
བཟོད་པ་བསྒོམ་པས་ཁོང་ཁྲོའི་ཉེ་པ་བཤད་ཟིན་པ་དང་འགལ་བའི་ཧཡོན་ཏན་རྣམས་ཐོབ་པར་བྱེད་དེ། བཟོད་པའི་འབྲས་བུས་ལུས་མཛེས་ཞིང་ཁ་དོག་ལེགས་པ་དབང་པོ་ཚག་བཐོབ་ལ། རང་ཉིད་དམ་པའི་སྐྱེ་བོའི་གྲལ་དུ་ཚུད་ལ་བྱང་ཆུབ་སེམས་པར་འགྱུར་ཞིང་གཞན་སྐྱེ་བོ་དམ་པ་རྣམས་ལ་ཕངས་ཤིང་དེའི་བསྔགས་པ་བརྗོད་པ་དང༌། བྱ་བ་ལུགས་དང་ལུགས་མིན་ཤེས་པའི་བློ་གྲོས་མཁས་པར་འགྱུར་ཞིང་དེ་ཡི་འོག་ཏུ་སྟེ་སྐྱེ་བ་ཕྱི་མར་བཟོད་པའི་གནས་སྐབས་ཀྱི་འབྲས་བུས་ལྷ་དག་མིའི་སྐྱེ་བ་འཐོབ་པ་དང༌། མཐར་གྱིས་སྡིག་པ་ཐམས་ཅད་ཟད་དེ་དེ་བཞིན་གཤེགས་པའི་སྐུ་མཚན་དཔེ་ཡོན་ཏན་རྒྱ་མཚོའི་གོ་འཕང་ཐོབ་པར་འགྱུར། གུསམ་པ་མཇུག་བསྡུ་བ་སོ་སོའི་སྐྱེ་བོ་དང་ནི་སོགས་ཚིག་བཅད་གཅིག་གིས་བསྟན་ཏེ། སོ་སོའི་སྐྱེ་བོ་རྣམས་ཀྱི་ཁོང་ཁྲོ་བའི་སྐྱོན་དང་ནི། རྒྱལ་སྲས་༼༦༥༽བསྟན་ཏེ། བཟོད་པ་བསྒོམ་པས་ཁོང་ཁྲོའི་ཉེ་པ་བཤད་ཟིན་པ་དག་འགལ་བའི་ཡོན་ཏན་རྣམས་ཐོབ་པར་བྱེད་དེ། བཟོད་པའི་འབྲས་བུས་ལུས་མཛེས་ཞིང་ཁ་དོག་ལེགས་པ་དབང་པོ་ཚང་བ་ཐོབ་ལ།
རང་ཉིད་དམ་པའི་སྐྱེ་བོའི་གྲལ་དུ་ཚུད་ལ་བྱང་ཆུབ་སེམས་དཔར་འགྱུར་ཞིང་གཞན་སྐྱེ་བོ་དམ་པ་རྣམས་ལ་ཕངས་ཤིང་དེའི་བསྔགས་པ་བརྗོད་པ་དང༌། བྱ་བ་ལུགས་དང་ལུགས་མིན་ཤེས་པའི་བློ་གྲོས་མཁས་པར་འགྱུར་ཞིང་དེ་ཡི་འོག་ཏུསྟེ་སྐྱེ་བ་ཕྱི་མར་བཟོད་པའི་གནས་སྐབས་ཀྱི་འབྲས་བུས་ལྷ་དང་མིའི་སྐྱེ་བ་འཐོབ་པ་དག༌། མཐར་གྱིས་སྡིག་པ་ཐམས་ཅད་ཟད་དེ་དེ་བཞིན་གཤེགས་པའི་སྐུ་མཚན་དཔེ་ཡོན་ཏན་རྒྱ་མཚོའི་གོ་འཕང་ཐོབ་པར་འགྱུར། གསུམ་པ་མཇུག་བསྡུ་བ་སོ་སོའི་སྐྱེ་བོ་དང་ནི་སོགས་ཚིག་བཅད་གཅིག་གིས་བསྟན་ཏེ། སོ་སོའི་སྐྱེ་བོ་རྣམས་ཀྱི་ཁོང་ཁྲོ་བོ་སྐྱོན་དང་ནི། རྒྱལ་སྲས་༼༦༥༽རྣམས་ཀྱི་བཟོད་པའི་ཡོན་ཏན་ཇི་སྐད་བཤད་པ་རྣམས་རིགས་པར་བྱས་ནས་མི་བཟོད་སྤོང་ཞིང་འཕགས་པའི་སྐྱེ་བོ་དམ་པ་རྣམས་ཀྱིས་བསྔགས་པའི་བཟོད་པ་ལ་རྟག་ཏུ་གརྩོན་བས་མྱུར་བར་རང་རྒྱུད་ལ་བསྟོན་པར་བྱའོ་ཞེས་གདམ་པའོ། གསུམ་པ་དབྱེ་བ། རྫོགས་སངས་རྒྱས་ཀྱི་སོགས་ཚིག་བཅད་གཅིག་གིས་བསྟན་ཏེ། གང་གི་བཟོད་པ་རྫོགས་པའི་སངས་རྒྱས་ཀྱི་བྱང་ཆུབ་ཀྱི་ཕྱིར་ཡོངས་སུ་བསྔོས་ཀྱང༌། གང་བཟོད་པ་དག༌།
གང་གིས་བཟོད་པ། སེམས་ཅན་གང་ལ་བཟོད་པ་གསུམ་པོ་འདི་ལ་བདེན་ཞེན་གྷྱི་དམིགས་པ་ཡོད་ན་བཟོད་པ་དེ་ནི་འཇིག་རྟེན་པའི་བཟོད་པ་ཞེས་བྱའོ། ཤེས་རབ་ཀྱི་ཕ་རོལ་ཏུ་ཕྱིན་པས་ཡོངས་སུ་ཟིན་ཏེ་འཁོར་གསུམ་དུ་དམིགས་པ་མེད་ན་དེ་ཉིད་མཁྱེན་གཉིས་མངའ་བ་སངས་རྒྱས་ཀྱིས། འཇིག་རྟེན་ལས་འདས་པའི་ཕ་རོལ་ཕྱིན་པའོ་ཅེས་༼༦༦༽ཡོངས་སུ་བསྟན་ཏེ། གཉིས་པ་འདིར་འབྷྱུང་བའི་ཧཡོན་ཏན་གཞན་ནི། ས་དེར་རྒྱལ་སྲས་སོགས་ཚིག་བཅད་གཅིག་གིས་བསྟན་ཏེ་ས་གསུམ་པ་འོད་བྱེད་པ་དེར་གནས་པལའི་རྒྱལ་སརས་བྱང་ཆུབ་སེམ་སདཔའ་དེ་ལུ་ན་ལག་གིས་རྣམ་པར་བྱེ་བའི་བསམ་གཏན་བཞི་དང༌། དམིགས་རྣམ་གྱི་རབ་ཏུ་ཕྱེ་བ་གཟུགས་མེད་པའི་སྙོན་འཇུག་བཞི་དང༌། ཚད་མེད་བཞི་དང༌། མངོན་པར་ཤེས་པ་ལྔ་རྣམས་འབྷྱུང་བར་འགྷྱུར་བ་དག༌། རྟེན་ཅིང་འབྲེལ་བར་འབྱུང་བ།
ས་གཉིས་པ་ལ་ལྟོས་ཏེ་ཆོས་རྟོགས་པས། འདོད་ཆགས་དང་ཞེ་སྡང་དང༌། གཏིམུག་ཆལ་ཆེར་ཡོངས་སུ་ཟད་པར་འགྱུར་རོ། སེམས་དཔའ་དེ་རྣམ་སྨིན་གི་དབང་གིས་ལྷའི་དབག་པོའི་སྐྱེ་བ་འཛིན་ལ་༼༦༧༽པར་ནུས་པར་འགྱུར་རོ། གསུམ་པ་མཇུག་བསྡུ་བ་ལ། ཕ་ཕྱིན་སྔ་མ་གསུམ་ཐུན་མོངས་དུ་མཇུག་བསྡུ་བ་དང༌། བྱེ་བྲག་འདིའི་མཇུག་བསྡུ་བ་གཉིས། དང་པོ། སྦྱིན་སོགས་ཆོས་སོགས་ཚིག་བཅད་གཅིག་གིས་བསྟན་ཏེ། ཕ་རོལ་ཕྱིན་པ་རྣམས་ཀྱི་རྟན་ནི་བྱང་ཆུབ་སེམས་དཔའ་ཁོ་ན་ཡིན་མོ་ཀྱི།
འོན་ཀྱང་བྱང་སེམས་ཁྱིམ་པ་དང༌། རབ་ཏུ་བྱུང་བའི་ཕྱོགས་གཉིས་ལས། སྦྱིན་པ་དག༌། ཚུལ་ཁྲིམས་དང༌། བཟོད་པའི་ཆོས་གསུམ་པོ་འདི་དག་ཕལ་པོ་ཆེ་འདེ་བར་གཤེགས་པས་བྱང་སེམས་ཁྱིམ་པ་རྣམས་ལ་བསྔགས་ཏེ་དེ་དག་གིས་ཆོས་གསུམ་པོ་ཏེ་སྒྲུབ་བླ་བའི་ཕྱིར་རོ། དེ་ལ་བསོད་ནམས་ཞེས་བྱ་བའི་ཚོགས་ཀྱང་རག་བཞིན་ནི་ཆོས་གསུམ་པོ་དེ་དག་ཉིད་ཡིན་ལ། དེ་ནི་སངས་རྒྱས་ཀྱི་གཟུགས་ཀྱི་བདག་ཉིད་ཀྱི་སྐུ་བསོད་ནམས་བརྒྱ༼༦༨༽པའི་མཚན་ཉིད་རྨད་དུ་བྱུང་ཞིང་བསམ་གྱིས་མི་ཁྱབ་པའི་རྒྱུའམ་རྐྱེན་ཡིན་ནོ། རབ་ཏུ་བྱུང་བའི་ཕྱོགས་ལ་ཕྱི་མ་བསམ་གཏན་དང་ཤེས་རབ་གཉིས་བསྟན་ལ་བརྩོན་འགྲུས་ནི་གཉིས་ཀའི་རྒྱུར་རྣམ་པར་དག་ལ། ཕྱི་མ་གཉིས་ནི་ཡེ་ཤེས་ཀྱི་ཚོགས་ཡིན་ལ་སངས་རྒྱས་ཆོས་སྐུའི་རྒྱུའམ་རྐྱེན་ཡིན་ནོ། གཉིས་པ།
རྒྱལ་བའི་སྲས་པོ་སོགས་ཚིག་བཅད་གཅིག་གིས་བསྟན་ཏེ། རྒྱལ་བའི་སྲས་པོ་ཡེ་ཤེས་ཉི་མའི་དཀྱིལ་འཁོར་ལྟ་བུ་ལ་གནས་པའི་ས་གསུ་པ་འོད་བྱེད་པ་འདི་ནི་རག་གི་རྒྱུད་ལ་ཡོད་པའམ་གཏོགས་པའི་མི་མཐུན་ཕྱོགས་ཀྱི་མུ་པ་དང་པོ་རང་གི་རྒྱུད་ཀྱིས་ཉེས་པ་རྣམས་བསམ་བར་བྱས་ནས། དེའི་འོག་ཏུ་རང་གིས་ཇི་ལྟར་རྟོགས་པ་ལྟར་གཞན་ལ་བསྟན་པའི་སྒོ་ནས་འགྲོ་བའི་རྒྱུད་ལ་ཧཡོད་པའི་ས་གསུམ་པ་སྐྱེ་བའི་གེགས་སུ་གྱུར་པའི་མུན་པ་རྣམ་པར་འཇོམ་༼༦༩༽པའི་ནུས་པ་ཡོད་པར་མངོན་ཏེ་ས་གསུམ་པའི་ཡེ་ཤེས་ཁྱད་པར་བ་ཐོབ་ཅིང་གཞན་ལ་ཕན་འདོད་ནས་ཆོས་བསྟན་པའི་ཕྱིར་རོ། ས་འདིར་ཡོན་ཏན་གྱི་གེགས་སྒྲིབ་པའི་མུན་པ་འཇོམས་པའི་ཡེ་ཤེས་ཉི་མའི་ཟེར་ལྟར་བློ་གྲོས་རྣོ་བར་གྱུར་ཀྱང་སྐྱཧོན་དང་ལྡན ་པའི་སྐྱེ་བོ་ལ་ཁྲོ་བོར་མི་འགྱུར་ཏེ། སྟོང་ཉིད་སྙིང་རྗེ་དབྱེར་མེད་པའི་ལམ་ལ་གོམ་ཞིང་གཉེན་པོ་མཐུ་ཐོབ་པའི་ཕྱིར་རོ་གཉིས་པ་ལེའུའི་མིང༌། དབུ་མ་ལ་འཇུག་པ་ལས་སེམས་བསྐྱེད་པ་གསུམ་པའི་རྣམ་པར་བཤད་པའོ། བཞི་པ་འདོ་འཕྲོ་བཤད་པ་ལ་བཞི། ས་འདིར་བརྩོན་འགྲུས་ལྷག་པའི་སའི་ངེས་ཚིག སྤང་བྱའི་ཁྱད་པར། ལེའུའི་མཚན་བསྟན་པའོ།
དང་པོ་ཡོན་ཏན་མ་ལུས་སོགས་ཚིག་བཅད་གཅིག་གིས་བསྟན་ཏེ། འཇིག་རྟེན་དང་འཇིག་རྟེན་ལས་འདས་པའི་ཧཡོན་ཏན་མ་ལུས་པ་རྣམས་བརྩོན་༼༧༠༽འགྲུས་ཀྱི་རྗེས་སུ་འགྲོ་ཞིང་སྐྱེ་བ་ཡིན་ཏེ། དགེ་བ་ལ་སྤྲོ་བའི་ལས་ཡིན་པའི་ཕྱིར་རོ། དེའི་ཕིར་བསོད་ནམས་ཀྱི་ཚོགས་དང༌། བློ་གྲོས་ཏེ་ཡེ་ཤེས་ཀྱི་ཚོགས་རྣམ་པ་གཉིས་ཀྱི་རྒྱུ་ནི་བརྩོན་འགྲུས་ཉིད་ཡིན་པ། དེས་ན་ཡོན་ཏན་ཐམས་ཅད་ཀྱི་རྒྱུར་གྱུར་པའི་བརྩོན་འགྲུས་རང་གི་ཡོན་ཏན་ཡོངས་སུ་དག་པའི་སྒོ་ནས་ས་གང་དུ་འབར་ཞིང་ལྷག་པར་གྱུར་པའི་ས་དེ་ནི་བཞི་པ་འོད་འཕྲོ་བ་ཞེས་བྱའོ། གཉིས་པ་དེར་ནི་སོགས་ཚིག་རྐང་གསུམ་གྱིས་བསྟན་ཏེ། ས་བཞི་ས་དེར་ནི་བདེ་བར་གཤེགས་པའི་སྲས་པོ་དེ་ལ་རྫོགས་པའི་སངས་རྒྱས་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་སྔ་མ་ལས་ལྷག་པ་སྟེ་འཕེལ་བར་བསྒོམ་པ་ལས་སྐྱེས་པའི་ཡེ་ཤེས་ཀྱི་སྣང་བ་ལྟར་བཤད་པའི་ཟངས་ཀྱི་འོད་ལྟ་བུ་ལས་ཆོས་ལྷག་པ་ས་འདིར་འབྱུང་བར་འགྱུར་ཏེ། དེའི་ཕྱིར་ཡང་དག་པའི་ཡེ་ཤེས་ཀྱི་མེའི་འོད་འབྱུང་༼༧༡༽བའི་ཕྱིར་བྱང་ཆུབ་སེམས་དའི་ས་དེ་ལ་འོད་འཕྲོ་བ་ཞེས་བྱའོ། གསུམ་པ།
རང་དུ་ལྟ་བ་དང་འབྲེལ་ཡོངས་སུ་ཟད་ཞེས་པས་བསྟན་ཏེ། ས་འདི་ལ་གནས་པའི་བྱང་སེམས་ནི་རང་ངམ་བདག་དང་བདག་གིར་ལྟ་བ་དང་འབྲེལ་བའི་སེམས་ཅན་དང་སྲོག་དང༌། སྐྱེ་བ་དང་གསོ་བ་དང༌། གང་ཟག་ལ་སོགས་པར་མངོན་པར་ཞེན་པ་ཐམས་ཅད་ཡོངས་སུ་ཟད་པར་འགྱུར་བའི་ཕྱིར་རོ། བཞི་པ་དབུ་མ་ལ་འཇུག་པ་ལས། སེམས་བསྐྱེད་པ་བཞི་པའི་རྣམ་པར་བཤད་པའོ། ལྔ་པ་སྦྱངས་དཀའ་བ་བཤད་པ་ལ། ཁྱད་གཞི་པའི་ངེས་ཚིག་དང༌། ཁྱད་ཆོས་པའི་ཡོན་ཏན་དང༌། ལེའུའི་མཚན་བསྟན་པའོ།
དང་པོ་བདག་ཉིད་ཆེ་དེ་སོགས་ཚིག་རྐང་གཉིས་ཀྱིས་བསྟན་ཏེ། ལྔ་པའི་སར་གནས་པའི་བདག་ཉིད་ཆེན་པོ་བྱང་ཆུབ་སེམས་དཔའ་དེ། འཇིག་རྟེན་གྱི་ཁམས་ཐམས་ཅད་ན་༼༧༢༽གནས་པའི་བདུད་རྣམས་ཀྱིས་ཀྱང༌། སྦྱངས་དཀའ་བའི་གཉེན་པོ་ཡེ་ཤེས་ཐོབ་པ་ལ་ཕམ་པར་བྱད་མི་ནུས་ན། དེ་ལས་གཞན་པའི་བདུད་ཀྱི་བཀའ་ཉན་པ་ལ་སོགས་ལྷ་ཅི་སྨྲོས། དེ་ནས་འདིར་སྦྱངས་དཀའ་བ་ཞེས་བྱའོ། གཉིས་པ་བསམ་གཏན་ལྷག་སོགས་ཚིག་རྐང་གཉིས་ཀྱིས་བསྟན་ཏེ། ས་དེར་ཕར་ཕྱིན་བཅུ་ཡིན་ནག་ནས་བསམ་གཏན་གྱི་ཕ་རོལ་ཏུ་པྱིན་པ་ལྷག་པར་ཐོབ་ཅིང་བློ་བཟག་ནི་འཕགས་པ་སྟེ་འཔགས་པའི་བདོན་པ་བཞི་ཡི་རང་བཞིན་གྱི་བློའི་སྤྱོད་ཡུལ་མ་ཡིན་པས་ཞིབ་མོ་རྟོགས་པ་ལའང་བློ་གྲོས་ཤིན་ཏུ་མཁས་པ་ཐོབ་བོ། གསུམ་པ། དབུ་མ་ལ་འཇུག་པ་ལས།
སེམས་བསྐྱེད་པ་ལྔ་འབི་རྣམ་པར་བཤད་པའོ། གཉིས་པ་ས་དྲུག་པ་མངོན་དུ་གྱུར་པ་བཤད་པལ། ཡུལ་ཅན་པའི་ངོ་བོ་མདོར་བསྟན། ཡུལ་སྟོང་ཉིད་རྒྱས་པར་བཤད། པའི་ཡོན་ཏན་བརྗོད་པས་མཇུག་༼༧༣༽བསྡུ་བ་གསུམ། དང་པོ། མངོན་དུ་ཕྱོགས་པར་སོགས་ཚིག་བཅད་གཅིག་གིས་བསྟན་ཏེ། ས་ལྔ་པར་བསམ་གཏན་གྱི་ཕ་རོལ་ཕྱིཧན་པ་ཡོངས་སུ་དག་པས། ས་དྲུག་པ་མངོན་དུ་ཕྱོགས་པར་མཉམ་པར་བཞག་པའི་སེམས་ལ་གནས་ཏེ་རྫོགས་པའི་སངས་རྒྱས་ཀྱི་ཆོས་ལ་མངོན་པར་ཕྱོགས་ཤིང་རྐྱེན་འདི་ས་ཙམ་གྱི་རྟེན་འབྱུང་ཟབ་མོ་དེ་ཁོ་ན་ཉིད་མཐོང་བའི་བྱང་ཆུབ་སམེས་དཔའ་དེས། ཤེས་རབ་ཀྱི་ཕར་ཕྱིན་ཡོངས་སུ་དག་ས་ལ་གནས་པས་སྤྲོས་པ་ཐམས་ཅད་ནེ་བར་ཞི་བའི་མཙན་ཉིད་ཅན་གྱི་འགོགས་པ་ལ་སྙོམ་པར་འཇུག་པ་ཏོབ་པར་འགྱུར་གྱི་དེའི་སྔ་རོལ་དུ་ནི་མ་ཡིན་ཏེ།
ཤེས་རབ་ལྷག་པར་གྱུར་པ་མེད་ཅིང༌། སྦྱིན་པ་ལ་སོགས་པས་འགོག་་པ་ཐོབ་པར་མེ་ནུ་སོ། ཅིའི་ཕྱིར་འདི་ལ་མངོན་དུ་གྱུར་པ་ཞེས་བྱ་ཞེ་ན། རྟེན་འབྲེལ་ཕྲ་བའི་ཆོས་ཁོང་དུ་ཆུད་པ་དང༌། ས་༼༧༤༽ལྔ་པའི་ལམ་གྱི་བདེན་པ་ལ་དམིགས་པའི་ཕྱིར་དང༌། སངས་རྒྱས་ཀྱི་ཆོས་ལ་མངོན་དུ་ཕྱོགས་པའི་ཕྱིར་ན་ས་འདི་ལ་མངོན་དུ་གྱུར་པ་ཞེས་བྱའོ། གཉིས་པ་ལ། སྟོང་པ་ཉིད་ཀྱི་ཆེ་བ་བརྗོད་པ། ཆེ་བ་དེ་ལྡན་གྱི་སྟོང་ཉིད་དངོས་བཤད་པ་གཉིས། དང་པོ་ཇི་ལྟར་ལ་སོགས་པའི་ཚིག་བཅད་གཅིག་གི་བསྟན་ཏེ།
དཔེ་ཇི་ལྟར་ལོང་བའི་ཙོགས་ཀུན་ཀྱང་གཡག་ས་ལ་སོགས་པ་སྤང་ཏེ་བདེ་བླག་ཏུ་མིག་ལྡན་སྐྱེས་བུ་གཅིག་གིས་མངོན་པར་འདོད་པའི་ཡུུལ་དུ་ཁྲིད་པ་དེ་བཞིན་དུ་ས་འདིར་བཤད་པའི་བློ་གྲོས་ཏེ་ཤེས་རབ་ཀྱི་ཕ་རོལ་ཏུ་ཕྱིན་པས་མིག་ཉམས་པ་ལྟ་བུའི་སྦྱིན་པ་ལ་སོགས་པའི་ཡོན་ཏན་ཐམས་ཅད་བླང་སྟེ་བཟུང་ནས་རྒྱལ་བ་དེ་བཞིན་གཤེགས་པ་ཉིད་ཀྱིས་ས་ཀུན་ཏུ་འོད་ཅེས་བྱ་བར་ཁྲིད་པར་བྱེད་དེ། ཡང་དག་པའི་ལམ་དག་ལམ་མིན་མཐོང་བའི་རང་བཞིན་ཡིན་པའི་ཕྱིར། དེ་སན་ཕ་རོལ་ཞེས་པ་མཐར་༼༧༥༽ཐུག་སངས་རྒྱས་ཀྱི་ས་དེ་ཉིད་ལ། ལམ་རྣམ་པར་མི་རྟོག་པོའི་ཡེ་ཤེས་ཀྱིས་དེར་ཕྱིན་པར་བྱེད་དོ། གཞན་སྦྱིན་ས་ལ་སོགས་པས་ནི་མ་ཡིན་ནོ། གཉིས་པ་ཇི་ལྟར་བཤད་པའི་ཚུལ་དང༌། མཱ་མ་བཤད་པའི་སྣོད་དང༌། གང་བཤད་པའི་ཆོས་གསུམ། དང་པོ། ཇི་ལྟར་སོགས་ཚིག་བཅད་གཅིག་གིས་བསྟན་ཏེ།
འདིར་སྨྲས་པ། རྟེན་ཅིང་འབྲེལ་བར་འབྱུང་བའི་དེ་ཁོ་ན་ཉིད་ནི་གང༌། བྱང་ཆུབ་སེམས་དཔའ་དེ་ཇི་ལྟར་མཐོང་ཞེ་ན། དེ་ནི་སོ་སོའི་སྐྱེ་བོ་བློ་མ་རིག་པའི་ལིང་ཏོག་གིས་སྒྲིབ་པ་བདག་ཅག་གིས་ག་ལ་སྟོན་ནུས། ཡང་དག་པའི་དེ་ཁོ་ན་ཉིད་རྟོགས་པའི་འཔགས་པ་རྣམས་ཀྱི་སྤྱོད་ཡུལ་མིན་ནོ། འོན་ཀྱང་དེ་ནི་དེ་བཞིན་གཤེགས་པའི་ལུང་ལ་བརྟེན་ནས་བཤད་པར་རིགས་པོ་ཞེ་ན། བདག་ཅག་ལྟ་བུས་འདུང་གི་དོན་རྟོགས་དཀའ་བའི་ཕྱིར་རོ། དཔེ་ན་ཚད་མས་སྐྱེས་བུས་ལུང་གི་དོན་བཀྲལ་བ་དང་༼༧༦༽མན་ངག་ལ་བརྟེན་ནས་ལུང་གི་དགོངས་པ་ངེས་པས། ཇི་ལྟར་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་བྱང་ཆུབ་སེམས་དེས་ཆོས་ཟབ་པའི་ཆོས་དེ་ཁོ་ན་ཉིད་རྟོགས་པ་བདེ་བར་གཤེགས་པའི་ལུང་དང་གཞན་ཡང་རིགས་པས་ངེས་པར་བྱ་བ་ཡིན་པས་ན། དེས་ན་རྟེན་ཅིང་འབྲེལ་བར་འབྱུང་བའི་དེ་ཉིད་མཐོག་བར་དེ་ལྟར་འཕགས་པ་ཀླུ་སྒྲུབ་ཀྱིས་ལུང་ཕྱིན་ཅི་མ་ལོག་པར་མཁྱེན་ནས།
དབུ་མའི་བསྟན་བཅོས་ལས་རིགས་པ་དང་ལུང་གིས་དེ་ཁོ་ན་ཉིད་ཇི་ལྟ་བ་བཞིན་གསལ་བར་མཛད་པ། དེའི་ཕྱིར་ཀླུ་སྒྲུབ་ཀྱི་གཞུང་ལུགས་ལས་ལུང་རིག་གིས་ཆོས་ཀྱི་དེ་ཁོ་ན་ཉིད་གསལ་བར་བྱས་པ་ཇི་ལྟར་གནས་པའི་ལུགས་བཞིན་དུ་བདག་གིས་ཀྱང་བརྗོད་པར་བྱའཽ། ཀླུ་སྒྲུབ་ལ་ལུང་གི་དགོངས་པ་ཕྱིན་ཅི་མ་ལོག་པ་ངེས་པར་ལུང་གིས་ཤེས་ཏེ། ལང་ཀར་གཤེགས་པ་དང༌། སྤྲིན་ཆེན་པོའི་མདོ་དང༌། འཇམ་༼༧༧༽དཔལ་ཞིང་བཀོད་ཀྱི་མདོ་སོགས་ལས་དེ་བཞིན་གཤེགས་པས་བསྔགས་པར་མཛད་དོ། གཉིས་པ་ལ། གང་ལ་བཤད་པའི་སྣོད་ངོས་བཟུང་བ་དང༌། དེ་ལ་བཤད་ན་ཡོན་ཏན་འབྱུང་ཚུལ་གྱི་སྒོ་ནས་ཉན་པར་བསྐུལ་བའོ། དང་པོ།
སོ་སོའི་སྐྱེ་བོའི་དུས་ནའང་སོགས་ཚིག་བཅད་གཉིས་ལ་རྐག་པ་གཅིག་གིས་མ་ལོང་བས་བསྟན་ཏེ། སྣོད་ལེགས་པར་མ་བརྟགས་ན་ཁ་ཅིག་གིས་བློར་མི་ཤོང་ཞིང་ཆོས་སྤང་བ་དང༌། སྟོང་ཉིད་བཤད་པའི་སྣོད་ནི་སོ་སོའི་སྐྱེ་བོའི་དུས་ནའང་གཞན་ལས་སྟོང་ཉིད་ཀྱི་སྒྲ་ཙམ་ཐོས་པ་ལའང་མི་སྐྲག་ཅིང༌། དེའི་དོན་སེམས་པས་ནང་དུ་ཡིད་ལ་རབ་ཏུ་དགའ་བ་ཡང་དང་ཡང་དུ་འབྱུང་ཞིང༌། རབ་ཏུ་དགའ་བ་དེའི་རྒྱུ༼༧༨༽ལས་བྱུང་བ་མཆི་མས་མིག་རླན་ཞིང༌། ལུས་ཀྱི་བ་སྤུ་ལྡང་བར་འགུར་བ་གང་ཡིན་པའི་གང་ཟག་དེ་ལ་རྫོགས་པའི་བྱང་ཆུབ་ཀྱི་རྒྱུ་སྟོང་ཉིད་རྟོགས་པའི་བློ་གྲོས་ཀྱི་ས་བོན་པད་དོ། དེས་ན་དེ་ཉིད་སྟོང་པ་ཉིད་ནེ་བར་བསྟན་པའི་སྣོད་དུ་གྱུར་པ་ཉི་དེ་ཡིན་ཏེ། དེ་ལ་འཆད་འགུར་གྱི་དོན་དམ་པའི་བདེན་པ་བསྟན་པར་བྱ་སྟོ་སྣོད་དག་ལྡན་པས་དོན་དུ་འགྱུར་བའི་ཕྱིར་རོ། གཉིས་པ་ལ། ཀུན་རྫོབ་ཐབས་ཀྱིོ་ན་ཏན་འབྱུང་ཚུལ་དང༌།
དོན་ད་ཡེ་ཤེས་ཀྱི་ཡོན་ཏན་འབྱུང་ཚུལ་གཉིས། དང་པོ་དེ་ལ་དེ་ཡི་སོགས་ཚོག་བཅད་ཕྱེད་གཉིས་ཀྱིས་བསྟན་ཏེ། དེ་ལྟ་བུའི་སྣོད་དང་ལྡན་པ་པོ་དེ་ལ་སྟོང་ཉིད་རྟོགས་པའི་ལྟ་བ་དེའི་རྗེས་སུ་འགྲོ་བའི་ཡོན་ཏན་ཐམས་ཅད་འབྱུང་བར་འགྱུར་ཏེ། ཇི་ལྟར་ན། སྟོང་ཉིད་ཉན་ས་ལ་གཏེར་རྙོད་པ་དག་འདྲ་བར་སེམས་ཤིང་ཡི་ཉམ་པར་བྱ་བའི་ཕྱིར་ཚུལ་ཁྲིམས་འཆལ་བས་ངན་འགྲོར་སོང་ན་མི་ཁོམས་པའི་༼༧༩༽གནས་སུ་རིགས་ནས་རྟག་ཏུ་ཚུལ་ཁྲིམས་ཡང་དག་པར་བླང་ནས་དེ་ལ་གནས་པར་འགྱུར་ཞིང༌། དབུལ་བོར་གྱུར་ན་ཡོ་བྱད་ལྷུར་ལེན་པར་བྱེད་པས་སྟོང་པ་ཉིད་ན་པ་རྒྱུན་ཆད་པར་རི༩གས་ནས་སྦྱིན་པ་གཏོང་བར་འགྱུར་ཞིང༌། ལས་དང་པོ་བས། སྟོང་པ་ཉིད་སྙིང་རྗེས་ཟིན་ནས་སངས་རྒྱས་ཐོབ་པར་ཤེས་ནས་སྙྀང་རྗེ་རང་གི་རགཡུད་ལ་བསྟེན་པར་བྱེད་ལ། ཁྲོ་བས་ངན་འགྲོ་ཐོབ་ཅིང་འཕགས་པ་དག་མཉེས་པར་མི་འགྱུར་བ་ཛཤེས་ནས་བཟོད་པ་སྒོམ་ཞིང་དེ་ལྟར་སྒྲུབ་པའི་དགེ་བའི་རྩ་བ་ཐམས་ཅད་བྱང་ཆུབ་ཆེན་པོར་འགྲོ་བ་རྣམས་གྲོལ་བར་བྱ་བའི་ཕྱིར་ཡོངས་སུ་བཤགོ་བར་བྱེད་ཅིང༌། རྟེན་འབྱུང་འབྲེལ་འབྱུང་ཟབ་མོ་སྟོན་པའི་རྫོགས་པའི་བྱང་ཆུབ་སེམས་དཔའ་རྣམས་ལ་གུས་པར་བྱེད་དོ།
གཉིས་པ། ཟབ་ཅིང་རྒྱ་ཆེ་སོགས་ཚིག་རྐང་གསུམ་གྱིས་བསྟན་ཏེ། དེ་ལྟར་ཡུན་རི་སོར་བར་༼༨༠༽མེད་པར་དགེ་བའི་ཚོགས་བསགས་པར་གྱུར་ན། ཟབ་པ་ད་རྒྱ་ཆེ་བའི་ཚུལ་ལ་མཁས་པའི་སྐྱེ་བོས་ཕྱི་ནག་གི་ཡོངས་འཛིན་བསཏྣ་པ་དེས་ནི། རིམ་གྱིས་རབ་ཏུ་དག་གིའི་ས་ཐོབ་པར་འགྱུར་བས། དེ་ཁོ་ན་ཉིད་ཀྱི་ཡུལ་ཅན་གྱིས་དེ་ནི་དོན་དུ་གཉེར་བས་རྟེན་ཅིང་འབྲེལ་བར་འབུང་བའི་ལམ་འདི་མཉན་པར་གྱིས་ཤིག་ཅེས་རྗེས་སུ་གདམ་པའོ། གསུམ་པ་གང་བཤད་པའི་ཆོས་ལ། སྟོང་པ་ཉིད་རིགས་པས་གཏན་ལ་ཕབ་པ་དང༌། གཏན་ལ་ཕབ་པའི་སྟོང་ཉིད་ཀྱིས་དབྱེབ་བཤད་པ་གཉིས། དང་པོ་ལ།
ཆོས་ཀྱི་བད་མེད་རིགས་བས་གཏན་ལ་ཕབ་པ་དང༌། གཏན་ལ་ཕབ་པའི་སྟོང་ཉིད་ཀྱིས་དབྱེ་བ་བཤད་པ་གཉིས། དང་པོ་ལ། ཆོས་ཀྱི་བདག་མེད་རིགས་བས་གཏན་ལ་ཕབ་པ་དང༌། གང་ཟག་གི་བདག་མེད་རིགས་པས་གཏན་ལ་ཕག་པ་གཉིས། དང་པོ་ལ་རང་བཞིན་གིཡ་སྐྱེ་བ་རིག་པ་དགག་པ་དག༌། དེའི་ཕྱིར་ན་སྐྱེ་བ་རྟེན་ནས་འབྱུང་བ་ཙམ་གྱི་དོན་དུ་རིགས་པས་གྲུབ་ཚུལ། རིགས་པས་དཔྱད་པ་བྱས་པའི་འབྲས་བུ་༼༨༡༽ངོས་བཟུང་བ་གསུམ། དང་པོ་ལ་མཐའ་བཞིའི་སྐྱེ་བ་བདེན་པ་གཉིས་ཆར་དགག་པ། དེ་ལྟར་དགག་པ་ལ་རྩོད་པ་སྤངས་བ་གཉིས།
དང་པོ་ལ་མཐའ་བཞིའི་སྐྱེ་བ་མེད་པའི་དམ་བཅའི་སྒོ་ནས་མདོར་བསྟན་པ་དེ་རིགས་པའི་སྒོ་ནས་རྒྱས་པར་བཤད་པ། དེ་ལྟར་གྲུབ་པའི་དོན་བསྡུ་བ་གསུམ། དང་པོ། དེ་ཉིད་དེ་ལ་སོགས་ཚིག་རྐག་གཉིས་ཀྱིས་བསྟན་ཏེ་མདོ་སྡེ་ས་བཅུ་པ་ལས་མཉམ་པ་ཉིད་བཅུའི་འཇུག་པ་གསུངས་པའི་ནང་ནས་སྐྱེ་བ་མེད་པ་མཉམ་པ་ཉིད་རིགས་པས་བསྟན་པ་ཉིད་ཀྱིས་གཞན་རྣམས་ཀྱང་བསྟན་པར་སླ་བར་དགོངས་ནས།

སློབ་དཔོན་གྱིས། བདག་ལས་མ་ཡིན་གཞན་ལས་མིན། གཉིས་ལས་མ་ཡིན་རྒྱུ་མེད་མིན། དངོས་པོ་གང་ནས་གང་ན་ཡང༌། སྐྱེ་བ་ནམ་ཡང་ཡོད་མ་ཡིན། ཞེས་ཉེ་བར་བཀོད་དོ། འདིར་ཡང་དམ་བཅའ་བཞི་པོ་དེ་༼༨༢༽རྗེས་སུ་་བརྗོད་ནས་དེ་རིགས་པས་རྒྱས་པར་གྲུབ་པའི་ཕྱིར་རི། འོ་ན་སློབ་དཔོན་གྱིས་སྔགས་སྒྲུབ་ཟིན་ན་འདིར་བཀོད་པ་དོན་མེད་དོ་སྙམ་ན་མ་ཡིན་ཏེ། སློབ་དཔོན་གྱི་དམ་བཅའ་བཞི་བཀོད་ནས་གཞན་སྐྱེ་འགོགས་པའི་རིགས་པ་ཁོ་ན་བཀོད་པའི་ཕྱིར། བདག་སྐྱེ་སོགས་ཕྱི་རོལ་པའི་འདོད་པ་ཡིན་པས་རང་སྔས་བཀག་ཟིན་ཀྱང་འདིར་དེའི་རིགས་པ་ལྷག་མ་རྣམས་སྟོན་པའི་ཕྱིར་རོ། ཅིའི་ཕྱིར་དམ་བཅའ་བཞི་པོ་འདི་ཙམ་ཞིག་སྨྲོས་ཞེ་ན།
སྐྱེ་བ་བདེན་པར་སྨྲ་བ་ལ་མཐའ་བཞི་པོ་འདི་ལས་གཞན་མི་སྲིད་པའི་ཕྱིར་རོ་འདིར་མཐའ་བཞིའི་སྐྱེ་བ་ནི། དོན་དམ་དང་ཐ་སྙད་གཉིས་ཀར་འགོག་ལ། འོ་ན་ཁྱོད་ལ་ཐ་སྙད་དུ་ཡང་སྐྱེ་བ་མེད་པར་ཐལ་ཞེ་ན་རིགས་པས་དཔྱད་ན་སྐྱེ་བ་མཐའ་བཞི་ལས་མ་འདས་ཀྱང༌། མ་བརྟགས་ཉམས་དགའ་ཙམ་དུ་ས་བོན་ལས་མྱུ་གུ་དང་མེ་ལས་དུ་༼༨༣༽བརྩལ་ཞིག་སྐྱེ་ཞེས་ཐ་སྙད་བྱེད་པའི་ཕྱིར་རོ། དེས་ན་གང་ལ་གངོན་ཞེན་མེད་པས་དོན་དམ་བདེན་པ་ལས་མ་ཉམས་ལ། འཇིག་རྟེན་དང་འཇིག་རྟེན་ལས་འདས་པའི་ཐ་སྙད་ཐམས་ཅད་འདི་ལ་ཆེར་མི་འཐད་པ་མེད་དོ། གཉིས་པ་ལ། བདག་ལས་སྐྱེ་བ་དགག་པ། གཞན་ལས་སྐྱེ་བ་དགག་པ། གཉིས་ཀ་ལས་སྐྱེ་བ་དགག་པ།
རྒྱུ་མེད་དུ་སྐྱེ་བ་དགག་པ་དང་བཞི། དང་པོ་ལ། འགྲོལ་པ་མཛད་པའི་རིགས་པས་དགག་པ་དང༌། བསྟན་བཅོས་མཛད་པའི་རིགས་པས་དགག་པ་གཉིས་དང་པོ་ལ་དེ་ཁོ་ན་ཉིད་དུ་བདག་སྐྱེ་དགག་པ། འཇིག་རྟེན་ཐ་སྙད་དུ་ཡང་བདག་སྐྱེས་མེད་པར་བསྟན་པ། དེ་གཉིས་ཀའི་གྲུབ་དོན་བསྡུ་བ་གསུམ། དང་པོ་ལ། རང་དང་ངོ་བོ་གཅིག་པའི་རྒྱུ་ལས་སྐྱེ་བ་དགག་པ་དང༌། རྒྱུ་འབྲས་ངོ་བོ་གཅིག་པ་དགག་པ་༼༨༤༽གཉིས། དང་པོ་ལ་སྐྱེ་བོ་དོན་མེད་དུ་ཐལ་བས་དགག་པ།
སྐྱེ་བ་མི་རིགས་པས་དགག་པ། འབྲས་བུ་སྐྱེ་བ་སྐབས་མི་ཐོབ་པར་ཐལ་བས་དགག་པ། ས་བོན་ཐུག་མེད་དུ་སྐྱེ་བར་ཐལ་བས་དགག་པ་བཞི། དང་པོ། དེ་ནི་དེ་ལས་འབྱུང་ན་ཡོན་ཏན་འགའ་ཡང་ཡོད་མ་ཡིན་ཞེས་བས་བསྟན་ཏེ། སྐྱེ་བཞིན་པའི་མྷཡུ་གུ་དེ་ནི་རང་གི་བདག་ཉིད་དེ་ལས་འབྱུང་ན་འབྲས་བུའི་ཡོན་ཏན་འགའ་ཡང་མེད་དེ་མྱུ་གུ་རང་ཉིད་སྔར་ཡོད་ཟིན་པའི་ཕྱིར་རོ། གཉིས་པ། སྐྱེ་བར་གྱུར་པ་སླར་ཡང་སྐྱེ་བར་རིགས་པའང་མ་ཡིན་ཉིད་ཞེས་པས་བསྟན་ཏེ། སྐྱེས་པར་གྱུར་ཟིན་པ་སླར་ཡང་སྐྱེ་བར་རིག་པས་གྲུབ་པའང་མ་ཡིན་པ་ཉིད་དེ། ཡོད་པ་སྐྱེ་མི་དགོས་པ་དང་སྐྱེ་བའི་བྱ་བ་གཉིས་མེད་པས་སོ།
གསུམ་པ་སྐྱེས་ཟིན་སོགས་ཚིག་རྐང་གཉིས་ཀྱིས་བསྟན་ཏེ། སྐྱེས་ཟིན་པ་སླར་ཡང་རང་ཉིད་ལས་༼༣༥༽རག་སྐྱེ་བར་ཡོངས་སུ་རྟོགས་པར་འགྱུར་ན་ནི། མྱུ་གུ་དང་སྡོང་བུ་དང་སྦུབས་འཆལ་པ་ལ་སོགས་འབྲས་བུ་ཕྱི་མ་རྣམས་ནི་སྐྱེ་བའི་གོ་སྐབས་འདི་ཐོབ་པའམ་རྙེད་པར་མི་འགྱུར་ཏེ། གང་ཕྱིར་ས་མྱུག་དང་སྡོང་བུ་ལ་སོགས་པ་ལྔ་མ་སྔ་མའི་གནས་སྐབས་མ་འགག་པར་ཕྱི་མ་ཕྱི་མ་རྣམས་མི་སྐྱེ་ལ། ས་བོན་ལ་སོགས་པ་རང་ཉིད་ལས་སྐྱེ་ན་གཞན་རྐྱེན་མི་དགོས་པ་དེའི་ཕྱིར་ས་བོན་འགག་པའི་གོ་སྐབས་མེད་པའི་ཕྱིར་རོ། བཞི་པ་ས་བོན་སྲིད་མཐར་ཐུག་པར་ཏབ་ཏུ་སྐྱེ་བ་ཉིད་དུ་འགྱུར་ཞེས་པས་བསྟན་ཏེ། ས་བོན་རང་ཉིད་ལས་རང་སྐྱེ་ན་ནམ་དུ་རྒྱུ་མ་ཚང་བ་མེད་པ་དང་ས་བོན་འགགས་པའི་གོ་སྐབས་མེད་ཅིང་རང་ཉིད་སྲིད་པའི་མཐར་ཐུག་པ་སྐྱེ་བ་འཕེལ་བ་ཉིད་དུ་འགྱུར་ཏེ་རྐྱེན་མ་ཚོགས་པ་ལ་སོགས་གཞན་གྱིས་གེགས་མེད་པའི་ཕྱིར་༼༨༦༽རོ། གཉིས་པ་རྒྱུ་འབྲས་ངོ་བོ་གཅིག་པ་བཀག་ལ་རྒྱུ་འབྲས་ངོ་བོ་གཅིག་ན་གནས་སྐབས་ཐ་དད་དུ་མི་དམིགས་པར་ཐལ་བས་དགག་པ་དང༌། གནས་སྐབས་ཐ་དད་ལ་དམིགས་ན་རྒྱུ་འབྲས་ངོ་བོ་གཅིག་པར་ཐལ་བས་དགག་པ་གཉིས། དང་པོ་ལ་རྒྱུ་འབྲས་རྣམ་པར་འགྱུར་བ་མི་འཐད་པ་དང༌།
དཔེ་ན་དབྱིབས་སོགས་ཐ་དད་མེད་པར་ཐལ་བས་དགག་པ་གཉིས། དང་པོ་ཇི་ལྟར་དེ་ཉིད་ཀྱིས་དེ་རྣམ་པར་འཇིག་པར་བྱེད་པ་འགྱུར། ཞེས་པས་བསྟན་ཏེ། ཁོ་ན་རེ། མྱུ་གུའི་རྐྱེན་ཆུ་སོགས་ཀྱིས་ས་བོན་མྱུ་གུའི་གནས་སྐབས་སུ་འགྱུར་ལ་མྱུ་གུ་རང་གི་བྱེད་པ་པོ་དང་པ་མྱུག་གཉིས་ལྷན་ཅིག་པ་འགལ་ཕྱིར། ས་བོན་འཇིག་ནས་འབྱུང་བ་ཡིན་ལ། ཇི་སྐད་བཤད་པའི་ཉེས་པ་མེད་ལ། ས་བོན་དང་མྱུ་གུ་ངོ་བོ་ཐ་དད་རྫས་གཞན་མ་ཡིན་པའི་ཕྱིར་བདག་ལས་སྐྱེའོ་ཞེ་ན། ཇི་ལྟར་མྱུ་གུ་དེ་ཉིད་ཀྱིས་༼༨༧༽ས་བོན་དེ་རྣམ་པར་འཇིག་པར་བྱེད་པར་འགྱུར་ཏེ། མྱུ་གུ་ས་བོན་ལས་ངོ་བོ་གཞན་ལ་ཡིན་པས་བྱ་བྱེད་མེད་པའི་ཕྱིར།
ས་བོན་རང་གི་བདག་ཉིད་བཞིན་ནོ། རང་གིས་རང་འཇིག་ན་ནམ་ཡང་མི་འཇིག་པར་མི་འགྱུར་ལ། ཡང་ན་རྐྱེན་ཆུ་ལུད་སོགས་ས་བོན་ལས་གཞན་མ་ཡིན་ན་མྷཡུ་གུ་བཞིན་འཇིག་བྱེད་དུ་མི་རུང་ལ། གཞན་ཡིན་པས་འཇིག་ན་ཐམས་ཅད་ཀྱིས་ཐམས་ཅད་འིག་པར་འགྱུར་བས་ཧ་ཅང་ཐལ་ལོ། གཉིས་པ། བྱེད་རྒྱུ་སོགས་ཚིག་རྐང་གཉིས་ཀྱིས་བསྟན་ཏེ། ས་མུག་གཉིས་བདག་ཉིད་གཅིག་པ་ཡིན་པར། བྱེད་རྒྱུ་ས་བོན་གྱི་དབྱིབས་དང་ཁ་དོག་རོ་ནུས་སོགས་ཡོངས་སུ་རྫོགས་པའི་ཁྱད་པར་རྣམས་ལས་མུ་གུའི་དབྱིབས་སོགས་ཡོངཤ་སུ་སྨིན་པའི་ཁྱད་པར་ཐ་དད་ཁྱོད་ཀྱི་འདོད་པ་ལྟར་ན་མེད་པར་འགྱུར་བ་ཞིག་ན། ཐ་དད་དམིགས་༼༨༨༽པ་མངོན་སུམ་པ་དེའི་ཕྱིར་ས་མྱུག་གཉིས་བདག་གཅིག་པར་ཡང་མི་རིགས་སོ། གཉིས་པ་ལ།
གནས་སྐབས་ཐ་དད་ན་ངོ་བོ་གཅིག་ཏུ་མི་འཐད་པ་དངོས་དང༌། དེ་ལྟར་འཐད་ན་གནས་སྐབས་གཉིས་སུ་གཉིས་ཀ་འཛིན་མི་འཛིན་མཚུངས་པར་ཐལ་བས་དགག་པ་གཉིས། དང་པོ། གལ་ཏེ་སྔར་གྱི་སོགས་ཚིག་རྐང་གཉིས་ཀྱིས་བསྟན་ཏེ། གལ་ཏེ་ས་བོན་རང་གི་སྔར་གྱི་ས་བོན་གྱི་གནས་སྐབས་ཀྱི་བདག་གི་དངོས་པོ་བསལ་བ་སྟེ་བཏང་ནས་དེ་ལས་གཞན་མྷཡུ་གུའི་ངོ་བོར་གྱུར་ན་དེ་ཚེ་ས་བོན་དེ་བཉིད་ཀི་རང་བཞིན་ཇི་ལྟར་འགྱུར་ཏེ་གཞན་མྱུ་གུའི་གནས་སྐབས་ཐོབ་པའི་ཕྱིར་ཐ་དད་པ་རྟ་གླང་བཞིན་ནོ། གཉིས་པ། གལ་ཏེ་ཁྱོད་ཀྱི་སོགས་ཚིག་བཅད་གཅིག་གིས་བསྟན་ཏེ། ཁོ་ན་རེ་ས་མྱུག་གཉིས་གནས་སྐབས་ཐ་དད་ཀྱང་རྫས་ཐ་དད་མ་ཡིན་ནོ་ཞེ་ན། གལ་ཏེ་མུ༼༨༩༽སྟོགས་ཁྱོད་ཀྱི་ས་བོན་དང་མྱུ་གུ་གཉིས་གཅིག་ཏུ་འདོད་པའི་སྐབས་འདིར་དེ་གཉིས་གཞན་མ་ཡིན་ན་མྱུ་གུའི་གནས་སྐབས་ན་ས་བོན་ཞིག་ནས་མེད་པ་དེ་བཞིན་མྱུ་གུ་ཞེས་བྱ་བ་དེ་རང་གི་ངོ་བོའང་གཟུང་དུ་མེད་པའམ། ཡང་ན་མྱུ་གུའི་ངོ་བོ་བཟུང་བ་དེ་བཞིན་དུ་ས་མྱུག་དེ་དག་ངོ་བོ་གཅིག་ཏུ་ཁས་བླང་བས་ཇི་ལྟར་མྱུ་གུ་འཛིན་པ་འདི་བཞིན་དུ།
ས་བོན་དེ་ཡང་མྱུག་དུས་འདིར་གཟུང་དུ་ཧཡོད་པར་འགྱུར་དགོས་ཏེ། ངོ་བོ་གཅིག་ལ་བཟུང་མ་བཟུང་ཆ་གཉིས་འགལ་བའི་ཕྱིར་རོ། དེ་ཕྱིར་ས་མྱུག་གཉིས་པོ་འདི་ངོ་བོ་གཅིག་ཡིན་ཞེས་ཁས་མི་བླང་ངོ། གཉིས་པ་འཇིག་རྟེན་ཐ་སྙད་དུ་ཡང་བདག་སྑཡེ་མེད་པར་སྟོན་པ། གང་ཕྱིར་རྒྱུ་ཞིག་སོགས་ཚིག་རྐང་གཉིས་ཀྱིས་བསྟན་ཏེ། གང་ཕྱིར་རྒྱུ་ས་བོན་ཞེས་བྱ་བ་དེ་ནི་ཞིག་ཅིང་འགགས་སུ་༼༩༠༽ཟིན་ཀྱང་དེའི་འབྲས་བུ་མྱུ་གུ་ཞེས་བྱ་བ་མཐོང་བའི་ཕྱིར་ན། ས་མྱུག་དེ་དག་གཅིག་ཡིན་ཞེས་འཇིག་རྟེན་པ་རྣམས་ཀྱིས་ཁས་ལེན་པ་མེད་དོ། དེ་དག་གཅིག་ན་མུ་གུ་བཞིན་ས་བོན་ཡང་མཐོང་བར་རིག་པའི་ཕྱིར་རོ། གསུམ་པ་གྲུབ་དོན་བསྡུ་བ། དེ་ཕྱིར་དངོས་པོ་སོགས་ཚིག་རྐང་གཉིས་ཀྱིས་བསྟན་ཏེ།
དེ་ཕྱིར་ཕྱོགས་གཉིས་ཀ་ལྟར་བདག་ལ་སྐྱེ་བ་རིགས་པ་དང་འགལ་བ་དེ་ཕྱིར་དངོས་པོ་རྣམས་བདག་ལས་སྐྱེ་ཞིང་འབྱུང་ཞེས་གཞན་གྱིས་བརྟགས་པ་འདི་ནི་དེ་ཁོ་ན་ཉིད་དོན་དམ་པའི་བདེན་པ་དང་ནི། འཇིག་རྟེན་ཀུན་རྫོབ་ཀྱི་བདེན་པ་གཉིས་ཀར་དུ་ཡང་རིགས་པ་མ་ཡིན་ནོ་ཞེས་སངས་རྒྱས་བསྐྱང་དང་ཟླ་བ་རང་གི་རིག་པས་བཀག་པའོ། གཉིས་པ་བསྟན་བཅོས་རྩ་ཤེས་ཀྱི་རིགས་པས་དགག་པ་ནི། བདག་ལས་སོགས་ཚིག་བཅད་གིཅག་གིས་བསྟན་ཏེ། དངོས་པོ་༼༩༡༽རྣམས་བདག་ལས་སྐྱེ་བར་འདོད་ན། བསྐྱེད་པར་བྱ་བ་དང༌། སྐྱེད་པར་བྱེད་པ་པོ་དང༌། ལས་དང་བྱེད་པ་པོ་ཡང་གཅིག་ཏུ་འགྱུར་ན་དེ་དག་ནི་གཅིག་པ་ཉིད་དུ་རིགས་པ་མ་ཡིན་པས་ན། མེ་དང་བུད་ཤིང་མཚན་ཉིད་དང་མཚན་གཞི་དག་ཀྱང་གཅིག་ཏུ་ཐལ་བའི་ཕྱིར་རོ། དེས་ན་དངོས་པོ་རྣམས་བདག་ལས་སྐྱེ་བར་ཁས་བླང་བར་བྱ་བ་མིན་ཏེ།
གོང་དུ་རྒྱ་ཆེར་བཤད་པའི་ཉེས་པ་དེ་དག་ཐོག་ཏུ་འབབ་པར་འགྱུར་ཞིང་ཐལ་བ་བཟློག་ཏུ་མེད་པར་འགྱུར་བའི་ཕྱིར་རོ། གཉིས་པ་གཞན་སྐྱེ་དགག་པ་ལ་གཞན་སྐྱེ་འདོད་པ་ཕྱིར་གག་པ་དང༌། སེམས་ཙམ་པའི་ལུགས་བྱེ་བྲག་ཏུ་དགག་པ་གཉིས། དང་པོ་ལ། དེ་ཁོ་ན་ཉིད་དུ་གཞན་སྐྱེ་འདོད་པའི་ལུགས་ཕྱིར་དགག་པ་དང༌། ཐ་སྙད་དུ་རང་བཞིན་གྱིས་སྐྱེ་བ་ཡོད་པར་འདོད་པའི་ལུས་བྱེ་བྲག་ཏུ་དགག་པ་༼༩༢༽གཉིས། དང་པོ་ལ་གཞན་སྐྱེ་བཀག་པ་དངོས། བཀག་པ་ལ་འཇིག་རྟེན་གིས་གནོན་པ་སྤང་བ། དེ་ལྟར་བཀག་པའི་ཧོན་ཏན་བསྟན་པ་གསུམ། དང་པོ་ལ་ཧ་ཅང་ཐལ་བས་དགག
སྐྱོན་སྤང་གི་ལན་དགག་པ་གཉིས། དང་པོ་གཞན་ལ་བརྟེན་ནས་སོགས་ཚིག་བཅད་གཅིག་གིས་བསྟན་ཏེ། དེ་ལ་རང་སྡེ་དག་དངོས་པོ་རྣམས་རྒྱུ་དང་དེ་ལ་ཐག་རྐྱེན་སོགས་བཞི་པོ་དཔེ་བསྐྱེད་པར་བྱེད་པས་ན་གཞན་ལས་སྐྱེའོ་ཞེས་འདོད་ལ། དེ་ལ་སློབ་དཔོན་གྱིས་རྐྱེན་བཞི་པོ་སོ་སོར་དགག་པར་མཛཛ་པས་ན་འདིར་གཞན་སྐྱེ་སྤྱིར་དགག་པའོ། རྒྱུ་གཞན་ལ་བརྟེན་ནས་གལ་ཏེ་འབྲས་བུ་གཞན་ཞིག་འབྱུང་བར་འགྱུར་བར་འདོད་ན་ནི། འོ་ན་མེ་ལྕེ་ལས་༼༩༣༽ཀྱང་མུན་པ་འཐུག་པོ་འབྱུང་བར་འགྱུར་ཏེ། དེ་དག་གཞན་ཧཡིན་པ་ལ་མཚུངས་པའི་ཕྱིར་རོ། དེ་སན་གཞན་ཡིན་པ་ལ་མཚུངས་པའི་ཕྱིར་རོ། དེས་ན་རྒྱུ་དང་རྒྱུ་མ་ཡིན་པ་ཐམ་སཅད་ལས་ཀྱང་འབྲས་བུ་དང་འབྲས་བུ་མ་ཡིན་པ་ཐམས་ཅད་ཀྱེ་བར་འགྱུར་ཏེ། རྒྱུ་མཚན་གང་ཕྱིར་ཞེ་ན་ས་ལུའི་ས་བོན་ས་ལུའི་མྱུ་གུ་ལས་གཞན་ཡིན་པ་བཞིན་དུ་སཱ་ལུའི་མྱུ་གུའི་སྐྱེད་བྱེད་མ་ཡིན་པ་་་་་་རྡོ་དང་སོལ་བ་ལ་སོགས་མ་ལུས་པ་ཀུན་ལ་ཡང་པཱ་ལུའི་མྱུ་གུ་དང་གཞན་ཉིད་ཡིན་པ་ཙམ་ཐམས་ཅད་ལ་མཚུངས་སོ།
གཉིས་པ་སྐྱོན་སྤང་གི་ལན་དང༌། ལན་དེ་དགག་པ་གཉིས། དང་པོ་རབ་ཏུ་བྱ་བར་སོགས་ཚིག་བཅད་གཅིག་གིས་བསྟན་ཏེ། གཉིས་པ་སྐྱོན་སྤང་གི་ལན་དང༌། ལན་དེ་དགག་པ་གཉིས། དང་པོ་རབ་ཏུ་བྱ་བར་སོགས་ཚིག་བཅད་གཅིག་གིས་བསྟན་ཏེ། ཧ་ཅང་ཐལ་བའི་ཉེས་པ་སྤོང་་འདོད་ནས་རྒྱུ་དང་འབྲས་བུ་གཞན་ཡིན་ཡང་ཐམས་ཅད་ལས་ཐམས་ཅད་མི་༼༩༤༽འབྱུང་ཏེ། ངེས་པ་མཐོང་བའི་ཕྱིར་ཏེ། གང་ཞིག་གང་གིས་རབ་ཏུ་བྱེད་པར་ནུས་པ་དེ་ཕྱིར། དེ་ནི་དེའི་འབྲས་བུར་ངེས་པར་བརྗོད་ཅིང༌།
གང་ཞིག་འབྲས་བུ་དེ་སྐྱེད་པར་བྱེད་པའི་ནུས་པ་ལྡན་པ་དེ་ནི་གཞན་ཡིན་དུ་ཟིན་ཀྱང་རྒྱུ་ཡིན་ཏེ། དེས་ན་གཞན་ཁྱད་པར་བ་རྒྱུ་འབྲས་ཡིན་གྱི། གཞན་ཙམ་ནི་མ་ཡིན་ལ། རྒྱུད་གཅིག་ཏུ་གཏོག་ཤིང་རིགས་འདྲ་བ་དང་སྐྱེད་པར་བྱེད་པ་ལས་སྐྱེ་བ་ཡིན་པ་དེའི་ཕྱིར་རྒྱུ་ཐ་དད་པ་ནས་ཀྱི་ས་བོན་ལས་སཱ་ལུའི་མྱུ་གུའམ། རྒྱུད་གཅིག་མིན་ཀྱང་སྐང་ཅིག་མ་ཕྱི་མས་སྐད་ཅིག་མ་སྔ་མ་སྔ་མའི་སྐྱེད་བྱེད་མ་ཡིན་པ་དེའི་ཕྱིར་ཐམས་ཅད་ལས་ཐམས་ཅད་སྐྱེ་བར་ཐུལ་བ་དེ་ལྟར་མིན་ནོ་ཞེ་ན། གཉིས་པ་ཇི་ལྟར་སོགས་ཚིག་བཅད་གཅིག་གིས་བསྟན་ཏེ། འདི་ནི་གཞན་ཀྱད་པར་བ་བསྒྲུབ་བྱ་དང་མཚུངས་པའི་མ་གྲུབ་པ་སྟེ། ཇི་ལྟར་ནད་དང་གེ་སར་དང་ནི་ཀེང་ཤུ་ཀ་ལ་སོགས་པ་སཱ་ལུའི་མྱུ་གུ་སྐྱེད་པར་བྱེད་པ་ལ་འོད་པ་མིན་ཞིང་བྱད་པའི་ནུས་པ་དང་ལྡན་པའང་མིན་ལ་རྒྱུད་གཅིག་གི་ཁོངས་སུ་༼༩༥༽གཏོགས་པ་མིན་པ་དང༌། རིགས་འདྲ་བའམ་ཡིན་པ་ཉིད་ཀྱི་པེ་དེ་བཞིན། སཱ་ལུའི་ས་བོན་དུ་གྱུར་པ་ཡང་ནི།
སཱ་ལུའི་མྱུ་གུ་དེ་ཡི་བསྐྱེད་པར་བྱེད་པ་ལ་ནུས་ལྡན་སོགས་མིན་ཏེ། ས་མྱུག་གཉིས་གཞན་ཡིན་པ་ཉིད་ཐམས་ཅད་ལ་མཚུངས་པའི་ཕྱིར་རོ། དེ་སན་གཞན་ཁྱད་པར་བའི་སྒྲུབ་བྱེད་ཀུ་བསྒྲུབ་བྱ་དང་མཚུངས་བར་མ་གྲུབ་བར་འགྱུར་བའི་ཕྱིར་རོ། གཉིས་པ་བྱེ་བྲག་ཏུ་དགག་པ་ལ། རྒྱུ་འབྲས་སྔ་ཕྱི་འདས་ལ་གཞན་སྐྱེས་དགག་པ། རྒྱུ་འབྲས་དུས་མཉམ་པ་ལ་གཞན་སྐྱེ་དགག་པ་གཉིས། དང་པོ་ལ་བཀག་པ་དངོས་དང༌། སྐྱོན་སྤང་གི་ལན་དགག་པ་གཉིས། དང་པོ། མུ་གུ་སོགས་ཚིག་བཅད་གཅིག་གིས་བསྟན་ཏེ།
འདི་ན་བྱམས་དང་ཉེར་སྦས་ལྟར་དུས་མཉམ་བདག་ཁོ་ན་ཕན་ཚུན་ལྟོས་ནས་གཞན་ཉིད་དུ་འཇོག་གོ། ༼༩༦༽ན། མྱུ་གུ་དང་ས་བོན་དུས་མཉམ་པ་ཡོད་པ་མ་ཡིན་ཏེ་ས་བོན་མ་འགགས་པར་མྱུ་གུ་མེད་པའི་ཕྱིར་རོ། དེའི་ཕྱིར་དེ་དག་གཞན་ཉིད་དུ་མེད་པས་ས་བོན་ལས་མྱུ་གུ་གཞན་དུ་ག་ལ་འགྱུར། གཞན་ཉིད་མེད་པ་དེས་ན། མུ་གུ་ས་བོན་དོན་གཞན་ལས་སྐྱེ་བར་འགྲུབ་པ་མིན་པས། དངོས་པོ་རྣམས་གཞན་ལས་སྐྱེ་བ་ཡིན་དོན་ཞེས་བྱ་བའི་ཕྱོགས་འདི་གཏོང་བར་བྱོས་ཤིག གཉིས་པ་ལ་ལན་དང༌། དེ་དགག་པ་གཉིས། དངཔོ་ཇི་ལྟར་སོགས་ཚིག་རྐང་གསུམ་གྱིས་བསྟན་ཏེ།
ཇི་ལྟར་སྲང་གི་མདའ་མགོ་མཇུག་གཉིས་མཐོ་བ་དང་དམའ་བ་དག་དུས་མཉམ་པ་མ་ཡིན་པ་མིན་པ་མཐོང་བ་དེ་བཞིན་དུ། དུས་མཉམ་ཡིན་པའི་དམ་བཅས་ནས་དེ་སྒྲུབ་བྱེད་ཀྱི་རིགས་བསྐྱེད་པར་བྱ་བ་མྱུ་གུ་དང་སྐྱེད་བྱེད་ས་བོན་དག་གིས་ཀྶྱེ་བ་དང་འགག་པ་་་་་འང་དུས་མཉམ་པར་འགྱུར་བས་༼༩༧༽གཞན་ཉིད་དུལ་གྲུབ་པས་འབྲས་བུ་དངོས་མེད་ཀྱང་སྐྱེ་བའི་བྱ་བ་ཙམ་གྲུབ་པོ་ཞེ་ན། གཉིས་པ། གལ་ཏེ་གཅིག་ཚེ་སོགས་ཚིག་རྐང་ལྔས་བསྟན་ཏེ། གལ་ཏེ་སྲང་མདའི་མཐོ་དམན་ད་ལྟ་བ་ཡིན་པས་དུས་གཅིག་གི་ཚེ་ཡིན་ན་ཡང༌། ས་བོན་དང་མྱུ་གུ་འདིར་ནི་དུས་གཅིག་མེད་དེ། དེ་ཕྱིར་དུས་མཉམ་དུ་ཡོད་པ་མིན་པས་དུས་མཉམ་པར་དམ་བཅའ་མི་འགྲུབ་ལ་གལ་ཏེ་མུ་གུ་སྐྱེད་བཞིན་པ་ནི་སྐྱེ་བ་ལ་མངོན་པར་ཕྱོགས་པས་ས་བོན་གྱི་དུས་ད་ལྟ་ཡོད་པ་མིན་ཞིང༌། ས་བོན་འགག་བཞིན་ས་ནི་དེ་ལྟ་ཡོད་ཀྱང་འཇིག་པ་ལ་མངོན་དུ་ཕྱོགས་པར་འདོད་པ་ཡིན་པས་མྱུ་གུའི་དུས་ད་ལྟ་ཡོད་པ་མ་ཡིན་པ་དེའི་ཚེ། མྱུ་གུ་དང་ས་བོན་གྱི་སྐྱེ་བ་དང་འགག་པ་་འདི་དག་ནི་ཇི་ལྟ་བུར་ན་སྲང་གི་མཐོད་མན་དང་མཚུ་ས་པ་ཡིན་ཏེ་མིན་པས་ཁྱོད་ཀྱིས་རིགས་པ་༼༩༨༽འགོགས་པ་དོན་མེད་ལ། ཅི་ལྟེ་ས་མྱུག་གི་ཆོས་དག་དུ་མི་མཉམས་ན་ཡང་སྐྱེ་བ་དང་འགག་པའི་བྱ་བ་དུས་མཉམ་མོ་ཞེ་ན་མ་ཡིན་ཏེ།
མྱུ་གུ་སྐྱེ་བའི་བྱ་བ་འདི་ནི་ས་བོན་འགགས་ས་ལ་མངོན་དུ་ཕྱོགས་པའི་ཚེ་ཡོད་པར་རིགས་པ་མ་ཡིན་ཏེ། དེའི་ཚེ་སྐྱེ་བའི་བྱ་བ་དེའི་བྱེད་པོ་སྟེ་རྟེན་མྱུ་གུ་མེད་པའི་རྟེན་ཆོས་སྐྱེ་བའི་བྱ་བ་ཙམ་ཡང་མེད་པའི་ཕྱིར་རོ། དེའི་ཕྱིར་འགག་བཞིན་པའི་ཚེ་སྐྱེ་བཞིན་པའི་བྱ་བའི་ངོ་བོ་ཡོད་པར་ཡང་རིག་པའམ་འཐད་པ་མིན་པས་སོ། འོ་ན་སྐྱེ་འགགས་བྱ་བའི་དཔེ་པཱ་ལུ་ལྗང་པའི་མདོ་ལས་གསུངས་བ་མ་ཡིན་མ་ཞེ་ན། དེའི་ཅིག་ཆར་བརྟེན་ནས་འབྱུང་བ་མ་བརྟག་པར་གྲུབ་པར་སྒྱུ་མ་ལྟ་བུར་གསུངས་པའི་ཕྱིར་རོ། གཉིས་པ་རྒྱུ་འབྲས་དུས་མཉམ་པ་ལ་གཞན་སྐྱེ་དགག་པ་ནི། གལ་ཏེ་མིག་སོགས་ཚིག་༼༩༩༽བཅད་གཅིག་གིས་བསྟན་ཏེ། ཁོ་ན་རེ་ས་མྱུག་ལྟ་བུ་དུས་མི་མཉམ་པ་ལ་དེ་དག་གཞན་དུ་མེད་ཀྱང་མིག་ལ་སོགས་པ་དང་ཚོར་བ་དང༌། འདུ་ཤེས་ལ་སོགས་པ་རང་དང་ལྷན་ཅིག་པ་རྣམས་མིག་གི་རྣམ་ཤེས་ཀྱི་ཀྱེན་དུ་འགྱུར་བས་དེ་ལྟ་བུའི་རྒྱུ་འབྲས་མཉམ་པ་དག་ལ་གཞན་ཉིད་ཡོད་པས། གཞན་སྐྱེས་གྲུབ་བོ་ཞེ་ན་མ་ཡིན་ཏེ།
གལ་ཏེ་མིག་གི་བློ་ལ་རང་གི་སྐྱེད་བྱེད་རང་དང་དུས་གཅིག་པའི་མིག་དབང་དང་གཟུགས་ལ་སོགས་པ་དང༌། རང་དང་ལྷན་ཅིག་འབྱུང་བའི་ཚོར་བ་དང་འདུ་ཤེས་ལ་སོགས་པ་སེམས་བྱུང་རྣམས་མིག་ཤེས་ལས་གཞན་ཉིད་དུ་ཡོད་ན་དེ་ལྟོས་མིག་གི་ཤེས་པ་དེ་ཡོད་དགོས་ལ། མེད་ན་ལྟོས་ཆོས་ལོག་པས་གཞན་ཡོད་པའི་དངོས་པོ་སྒྲུབ་བྱེད་དུ་མི་འགྱུར་བའི་ཕྱིར། ཡོད་ན་ཡོད་པའང་འབྱུང་བ་དགོས་པཅི་ཞིག་ཡོད་སྟེ་༼༡༠༠༽གྲུབ་ཟིན་སྒྲུབ་མི་དགོས་སོ། ཅི་སྟེ་ཉེས་པ་དེ་སྤང་བར་འདོད་ནས་མིག་ཤེས་དེ་དང་པོ་མེད་དོ་ཞེ་ན། དེ་སྐད་སྨྲས་པ་འདི་ལ་ཡོད་པ་མ་ཡིན་པའི་མིག་གི་རྣམ་པར་ཤེས་པ་ལས་མིག་ལ་སོགས་པ་གཞན་ལ་ཡོད་པ་ལ་ཡིན་ནོ་ཞེས་བཤད་ཟིན་ཏེ། གསུམ་པ་འབྲས་བུ་མུ་བཞིར་དཔྱད་ནས་དགག་པ་ནི་སྐྱེད་པར་བྱེད་པ་དེ་རྒྱུ་ཡིན་ན། བསྐྱེད་བྱ་འབས་བུ་ཡོད་པའམ་འོན་ཏེ་མེད་པའམ། གཉིས་ཀའམ། གཉིས་བྲལ་ཏེ་གཉིས་ཀ་མ་ཡི་པ་ཞིག་སྐྱེད་གྲང་ཞིག་འདྲི་ན།
དེ་ལ་རེ་ཞིག་ཕྱོགས་དག་པོ་མི་རིགས་ཏེ། ཡོད་པ་ལ་སྐྱེད་བྱེད་ཀྱི་རྒྱུ་ཅི་དགོས་འབྲས་བུ་རང་ཉིད་གྲུབ་ཟིན་པའི་ཕྱིར་རོ། ཏལ་ཏེ་བསྐྱེད་ན་འབྲས་བུ་གཅིག་ལ་ཡོད་མེད་ཀྱི་ཆ་༼༡༠༡༽གཉིས་ཡོད་པའི་ཕྱིར་རོ། བསྐྱེད་བྱ་རང་གི་ངོ་བོ་མེད་པ་བསྐྱེད་བྱེད་དཔེ་ནི་ཅི་ཞིག་བྱ་སྟེ་མེད་པ་སྔ་མ་ལས་འབྱུར་བ་བསྐྱེད་མི་རིགས་ན། དཔེར་ན་རི་བོང་གི་རྭ་ལྟར་མེད་པའི་ཕྱིར་རོ། བསྐྱེད་བྱ་ཡོད་མེད་གཉིས་ཀ་ཡིན་པ་ཉིད་ལ་རྒྱུ་དེས་ཅི་བྱ་སྟེ་སྐྱོན་གཉིས་ཀར་ཐལ་བའི་ཕྱིར་རོ། ཡོད་མེད་གཉིས་ཀ་མིན་པ་ལ་རྒྱུ་དེས་ཅི་ཞིག་གི་བྱ་བ་བྱས་ཏེ་ཡོད་མེད་གཉིས་མ་གྲུབ་ན་དེ་བཀག་པའི་གཉིས་ཀ་མིན་པ་མི་སྲིད་པའི་ཕྱིར་ཏེ། ཕན་ཚུན་ལྟོས་གྲུབ་ཡིན་པའི་ཕྱིར་རོ། གཉིད་པ་དེ་ལྟར་བཀག་པ་ལ་འཇིག་རྟེན་གྱི་གནོད་པ་སྤང་བ་ལ། འཇིག་རྟེན་གྱིས་གནོད་པའི་ཙོད་པ་བཀོད་པ་དང༌།
དེའི་ལན་བསྟན་པ་གཉིས། དང་པོ། གང་གི་རང་ལྟ་ལ་སོགས་ཚིག་བཅད་གཅིག་གིས་བསྟན་ཏེ། འཇིག་རྟེན་ས་གང་གིས་ནི་རིགས་པའི་རྗེ་སུ་༼༡༠༢༽མི་འབྲག་བར་རང་གི་ལྟ་བ་ཁོ་ན་ལ་གནས་ནས་བླང་དོར་ལ་འཇུག་ལྡོག་བྱེད་ཅིང༌། བྱེད་པ་ལྟར་དོན་ཡང་ཐོབ་པས་འཇིག་རྟེན་པའི་ལྟ་བ་ཉིད་ཚད་མར་འདོད་པ་ན། གཞན་སྐྱེ་སྒྲུབ་པའི་སྐབས་འདིར་རིགས་པ་སྨྲས་པ་ཉིད་ཀྱི་ཅི་ཞིག་བྱ་སྟེ། རྒྱུ་གཞན་ལས་འབྲས་བུ་གཞན་འབྱུང་བ་ཡང་འཇིག་རྟེན་པའི་ལྟ་བས་རྟོགས་པར་འགྱུར་བའི་ཕྱིར་ཏེ། རྒྱུ་མཚན་དེས་ན་གཞན་ལས་སྐྱེ་བ་ཡོད་པས་གཞན་སྐྱེ་བསྒྲུབ་པ་འདིར་རིགས་ཅི་ཞིག་དགོས། དེས་ན་གཞན་སྐྱེ་འགོགས་པ་ལ་འཇིག་རྟེན་པའི་ལྟ་བས་གནོད་དོ་ཞེས་སོ། གཉིས་པ་ལ་འཇིག་རྟེན་པའི་གཞན་སྐྱེ་ཁས་བླང་ཀྱང་འཇིག་རྟེན་པས་མི་གནོད་པའི་ཚུལ་དང༌།
འཇིག་རྟེན་ཐ་སྙད་དུ་ཡང་རང་བཞིན་གྱིས་གྲུབ་པའི་གཞན་སྐྱེ་མེད་པས་འཇིག་རྒཏེན་གྱིས་མི་གནོད་པའི་ཚུལ་གཉིས། དང་པོ་ལ། ཡུལ་དང་ཡུལ་༼༡༠༣༽ཅན་ཕྱིན་ཅི་མ་ལོག་པ་དང་ལེས་པའི་དབྱེ་བས་བདེན་གཉིས་ཀྱི་རྣམ་བཞག་མདོར་བསྟན་པ་དང༌། དེ་ཉིད་རྒྱས་པར་བཤད་པ། དེ་དག་གི་ཕྱིར་ཡུལ་གང་ལ་འཇིག་རྟེན་གྱིས་མི་གནོད་པ་དང་གནོད་པའི་ཁྱད་པར་བསྟན་པས་མཇུག་བསྡུ་བ་གསུམ། དང་པོ། དང་པོ་ཀུན་སོགས་ཚིག་བཅད་གཅིག་གིས་བསྟན་ཏེ། འདིར་བདེན་པ་གཉིས་ཀྱི་ངོ་བོ་ཕྱིན་ཅི་མ་ལོག་པ་མཁྱེན་པ་སངས་རྒྱས་ཀྱིས་ཕྱི་ནང་གི་དངོས་པོ་ཀུན་ལ་ངོ་བོ་གཉིས་གཉིས་འཛིན་པས་ཉེ་བར་བསྟན་ཏེ། དངོས་པོ་ཀུན་ཡང་དག་པར་མཐོང་བས་འཕགས་པའི་ཡེ་ཤེས་ཀྱི་དང༌། རྫུན་པ་སྟེ་བདེན་པ་མེད་པ་ལ་ཡོད་པར་འཛིན་པའི་སོ་སོའི་སྐྱེ་བོ་མ་རིག་པས་སྒྲིབ་པའི་བློས་མཐོང་བ་ཡིས་ཡུལ་ལ་དངོས་རྙད་སྟེ་ངོས་པའི་སྒོ་ནས་འཛིན་ལ།
སྔ་མའི་ཡུལ་དོན་དམ་པའི་ངོབོ་་དང་ཕྱི་མའི་ཡུལ་ཀུན་༼༡༠༤༽རྫོབ་ཀྱི་ངོ་བོ་གཉིས་འཛིན་པར་འགྱུར་ཏེ། དེས་ན། ཡང་དག་པ་མཐོང་བ་འཕགས་པའི་ཡེ་ཤེས་ཀྱི་ཡུལ་གང་ཡིན་པ་དེ་ནི་དེ་ཁོ་ན་ཉིད་ཡེ་ཤཻས་ཀྱི་ཤེས་ངོ་ལ་མི་བསྲུ་ཞིང་བདེན་པ་རྟོགས་བྱ་དམ་པ་ཡིན་པས་དོན་དམ་བདེན་པའི་མཚན་ཉིད་དང༌། མཐོང་བ་རྫུན་པ་སོ་སྐྱེ་བའི་ཐ་སྙད་ཚད་མའི་ཧཡུལ་ལ་འཁྲུལ་བའི་ཤེས་ངོ་ལ་ལྟོས་ནས་མི་བསུ་བས་ཀུན་རྫོབ་བདེན་པའི་མམཚན་ཉིད་ཡིན་པར་གསུངས་སོ། གཉིས་པ་ལ། ཡུལ་ཅན་ཚད་མའི་སྒོ་ནས་འཇིག་རྟེན་གྱིས་མི་གནོད་པའི་ཚུལ་དག༌། ཡུལ་བདེན་གཉིས་ཀྱི་སྒོ་ནས་འཇིག་རྟེན་གྱིས་མི་གནོད་པའི་ཚུལ་གཉིས། དང་པོ་ལ། ཐ་སྙན་དཔྱོད་པའི་ཚད་མ་བསྟན་པ་དང༌། དེས་དོན་དམ་དཔྱོད་བྱེད་ཀྱི་ཚད་མ་ལ་མི་གནོད་པའི་ཚུལ་གཉིས།
དང་པོ་ལ་ཡུལ་ཅན་ཚད་མ་དང་ཚད་མིན་གྱི་དབྱེ་བ་དང༌། དེས་ཚུལ་༼༡༠༥༽འཇལ་ཚུལ་གཉིས། དང་པོ། མཐོང་བ་རྫུན་པ་སོགས་ཚིག་བཅད་གཅིག་གིས་བསྟན་ཏེ། མཐོང་བ་རྫུན་པ་ཐ་སྙན་དཔཡོད་བྱེད་ཀྱི་ཚད་མ་འཀྲུལ་མ་འཁྲུལ་རྣམ་པ་གཉིས་སུ་འདོད་དེ། དབང་པོ་དྲུག་པོ་ཕྱི་ནང་གི་རྐྱེནགྱིས་མ་བསླད་པའི་དབང་པོ་གསལ་བ་སྟེ་འཇིག་རྟེན་པའི་ཡང་དག་ཚད་མ་དང༌། དབང་པོ་དྲུག་ཕྱི་ནང་གིས་རྐྱེན་གྱིས་བསླད་པ་འཁྲུལ་ཤེས་སྐྱོན་ལྡན་ནོ། རབ་རིབ་དང་མིག་སེར་གྱི་ནད་དང༌། དྷ་ཏུ་ར་ཟོས་པ་སོགས་དབང་པོ་གཟུགས་ཅན་གནོད་པའི་རྐྱེན་ནང་ན་ཡོད་པའོ། བྲག་ཧཡུག་དང་མེད་ལོང་དང༌།
ཉི་མའི་ཟེར་སོགས་རྐྱེན་ཕྱི་ན་གནས་པས། བྲག་ཆ་དང༌། གཟུགས་བརྙན་དང༌། རྨིག་རྒྱུ་ལ་སོགས་པའི་སྣང་བ་འབྱུང་བའི་དབང་པོ་སྐྱོན་ལྡན་རྣམས་ཀྱི་ཤེས་པ་ནི། དབང་པོ་དྲུག་པོ་ཁྱི་ནང་གི་འཁྲུལ་རྐྱེན་གྱིས་མ་བསླད་པའི་དབང་པོ་ལེགས་པར་༼༡༠༦༽གྱུར་སྟེ་མ་འཁྲུལ་བའི་ཤེས་པ་ལ་ལྟོས་ན། སྔ་མ་ལོག་པ་འཁྲུལ་ཤེས་སུ་འདོད་དོ། གཉིས་པ་ལ་ཡང་ལོག་ཁྱད་པར་སྤྱིར་བསྟན་པ་དང༌། བྱེ་བྲག་ཏུ་ཞེན་ཡུལ་ལ་འཁྲུལ་པའི་ཞེན་ཡུལ་ཐ་སྙད་དཔཡོད་བྱེད་ཀྱི་ཚད་མ་དེའི་ངོར་ཡང་བདེན་པར་མི་གྲུབ་པའི་ཚུལ་གཉིས། དང་པོ། གནོད་པ་མེད་པའི་དབང་པོ་སོགས་ཚིག་བཅད་གཅིག་གིས་བསྟན་ཏེ།
ཕྱི་ནང་གི་རྐྱེན་གྱིས་གནོད་པ་མེད་པའི་དབག་པོ་དྲུག་པོ་རྣམས་ཀྱིས་འཇལ་བའི་གཟུང་བ་གང་ཞིག་འིག་རྟེན་གྱིས་བདེན་པར་རྟོགས་ཏེ། འཇིག་རྟེན་པའི་ཐ་སྙད་དཔྱོད་པའི་ཚད་མ་ཉིད་ཀྱི་ངོར་མི་བསླུ་བ་བདེན་པར་ཡིན་པ་ལ་ཡང་དག་ཀུན་རྫོབ་ཞེས་བཞག་ལ་འཕགས་པ་ལ་ལྟོས་ནས་ནི་མ་ཡིན་ནོ། རྟོག་གེའི་གཞུང་ནས་གྲགས་འགལ་བཤད་པ་ནི་འཇིག་རྟེན་ན་གྲགས་ཟིན་གྱི་ཚད་མས་གནོད་པ་ནི་འཇིག་རྟེན་པའི་ཐ་སྙད་༼༡༠༧༽ལ་རང་གི་ཚད་མས་གཞལ་སྐབས་ཡིན་ལ། འདིར་ནི་འཔགས་པའི་ཚད་མ་ལ་འཇིག་རྟེན་པའི་གཙང་བདེ་སོགས་པའི་ཚད་མས་མི་གནོད་པའི་ཚུལ་ཚད་མ་གཉིས་ཤན་ཕྱེ་ནས་སྨྲ་བའི་ཚུལ་ཤེས་པ་གལ་ཆེའི། ལྷག་མ་དབང་པོ་སྐྱོན་གྱིས་བསླད་པའི་འཁྲུལ་ཤེས་ཀྱི་ངོ་ཡུལ་ནི་འཇིག་རྟེན་པའི་ཚད་མ་ཉིད་ལས་ལོག་པ་མི་བདེན་པ་བསླུ་བའི་ཡུལ་ལ་ལོག་པའི་ཀུན་རྫོབ་ཏུ་རྣམ་པར་བཞག་གོ། གཉིས་པ། མི་ཤེས་གཉིད་ཀྱི་སོགས་ཚིག་བཅད་གཅིག་གིས་བསྟན་ཏེ། གནས་ལུགས་ལ་རྨོང་པའི་མི་ཤེས་པའི་གཉིད་ཐུག་པོས་རབ་ཏུ་བསྐྱོད་པའམ་དཀྲུགས་པའི་མུ་སྟེགས་ཅན་རྣམས་ཀྱིས། རང་གི་གཞུང་ལུགས་དག་ཏུ་བདག་དང༌། གཙོ་བོ་ལ་སོགས་བདག་ཉིད་ཇི་ལྟ་བ་བཞིན་བརྟགས་དང༌།
དང་པོ་བསླད་པའི་སྣང་བ་སྒྱུ་མ་དང་སྨིག་རྒྱུ་ལ་སོགས་༼༡༠༨༽པ་ལ་ཕྱི་རོལ་ཏུ་ཀུན་བརྟགས་པ་གང་ཡིན་པ་དེ་དག་ནི་འཇིག་རྟེན་གྱི་ཡང་དག་པའི་ཐ་སྙད་ཚད་མའི་ངོར་ཡོད་པ་མ་ཡིན་ཏེ། འཇིག་རྟེན་པས་དེ་དག་གི་སྒོ་ནས་ཐ་སྙད་བྱེད་པ་མེད་པའི་ཕྱིར་རོ། གཉིས་པ་དོན་དམ་དཔྱོད་བྱེད་ཀྱི་རིགས་ཤེས་དྲི་མེད་ལ་མི་གནོད་པའི་ཚུལ། མིག་ནི་རབ་རིབ་སོགས་ཚིག་བཅད་གཅིག་གིས་བསྟན་ཏེ། མིག་ནི་རབ་རིབ་ཀྱི་ནད་ཅན་གིས་དམིགས་པ་ཡི་རབ་རིབ་མེད་པའི་ཤེས་པས་མཐོང་བ་ལ་གནོད་པ་ཡིན་པ་ཇི་ལྟར། དེ་བཞིན་དྲི་མ་མེད་པ་འཕགས་པའི་ཡེ་ཤེས་སྤང་བ་སྟེ་མ་ཐོབ་པ་སོ་སྐྱེའི་ཐ་སྙད་ཚད་མའི་བློས་གཞན་ལས་སྐྱེ་བ་སོགས་གྲུབ་ཏུ་ཟིན་ཀྱང༌། མི་ཤེས་པའི་རབ་རིབ་ཀྱི་དྲི་མ་མེད་པ་འཕགས་པའི་བློའི་ཡུལ་སྐྱེ་མེད་སོགས་ལ་གནོད་པ་ཡོད་པ་མ་ཡིན་ནོ། གཉིས་པ་ཡུལ་ཕྱིན་ཅི་ལོག་པ་ཀུན་རྫོབ་བདེན་༼ ༡༠༩༽པ་ངེས་ཚིག་གི་སྒོ་ནས་བཤད་པ་དང༌། ཕྱིན་ཅི་མ་ལོག་པ་དོན་དམ་བདེན་པ་དཔོའི་སྒོ་ནས་བསྟན་པ་གཉིས། དང་པོ།
གཏི་མུག་རང་བཞིན་སོགས་ཚིག་བཅད་གཅིག་གིས་བསྟན་ཏེ། དའདིས་སེམས་ཅན་རྣམས་གནས་ལུགས་ལ་རྨོངས་པར་བེད་པས་གཏི་མུག་གོ། དེ་ནི་དངོས་པོ་ལ་སྒྲོ་འདོགས་ནས་རང་བཞིན་མཐོང་བལ་སྒྲིབ་ཕྱིར་ཀུན་རྫོབ་ཞེས་བྱ་ལ་དེས་ན་མ་རིག་པ་དེས་ཀུན་རྫོབ་ཀྱི་དངོས་པོ་གང་ཞིག་ལ་བདེན་པར་མཐོང་ཞིང༌། ཞེན་པ་དེ་ནི་གནས་ལུགས་ལ་མ་ཞུགས་པས་བཅོས་མ་རྟེན་ཅིང་འབྲེལ་བར་འབྱུང་བ་ཡིན་ལ། དེ་ལ་བདེན་པར་སྣག་བདེ་ནི་ཀུན་རྫོབ་ཀྱི་བདེན་པ་ཞེས་བདེན་གཉིས་ཀྱི་ཚུལ་གཟིགས་པ་ཐུབ་པ་དེས་གསུངས་སོ། དེ་ལྟར་ན་ཉོན་མོངས་པ་ཅན་གྱི་མ་རིག་པའི་དབང་གིས་ཀུན་རྫོབ་བདེན་པར་༼༡༡༠༽བཞག་ལ། ཉན་རང་བྱང་སེམས་འཕགས་པ་རྣམས་ཀྱི་ཉོན་མོངས་པ་ཅན་གྱི་མ་རིག་སྤང་བ་རྣམས་ཀྱིས་བཅོས་མར་གྱུར་པ་སཏེ་དངོས་པོ་རྣམས་གཟུགས་བརྙན་དང་འདྲ་བར་རྗེས་ཐོབ་ཏུ་གཟིགས་ཕྱིར། ཀུན་རྫོབ་ཙམ་དུ་བཞག་གི། བདེན་པ་ནི་མ་ཡིན་ཏེ་བདེན་པར་རློམ་པ་མེད་པའི་ཕྱིར་རོ། གཉིས་པ་རབ་རིབ་མཐུ་སོགས་ཚིག་བཅད་གཅིག་གིས་བསྟན་ཏེ།
རབ་རིབ་ཀྱི་ནང་ཀྱིས་མཐུས་རང་གི་ལག་ན་མཐོག་བའི་སྣོད་ཀྱི་ནང་དུ་སྐྲ་ཤད་ལ་སོགས་པའི་ངོ་བོ་ལོག་པ་གང་ཞིག ཡོད་པར་རྣ་པར་བརྟགས་ནས་དེ་བསལ་བར་འདོད་པས་སྣོད་འགྲོ་ལྡོག་བྱེད་པའི་ཚེག་ཐོབ་པ་རིག་སྟེ། རབ་རིབ་ཀྱི་རྟོགས་པ་བསམ་ཕྱིར་རབ་རིབ་མེད་དོ་ཞེས་མཐོང་བ་དག་པས་སྨྲ་ན་སྨྲ་བོ་དེས་བསྐུར་པ་བཏབ་པའང་མ་ཡིན་ལ། རབ་རིབ་ཅན་གྱིས་དེར་སྐྲ་ཤད་མཐོང་ལ། རབ་རིབ་ཅན་གྱི་མཐོང་༼༡༡༡༽བ་ནི་གཅིག་ཤོས་ལ་ལྟོས་ན་མཐོང་བ་དག་པ་མ་ཡིན་པ་དེ་བཞོིན་འདིར་འཕགས་པའི་ཡེ་ཤེས་ཀྱི་ངོར་གཞན་སྐྱེ་སོགས་དངོས་པོའི་ཆོས་མེད་པར་རྟོགས་ལ། མ་རིག་པའི་རབ་རིབ་ཅན་བདེན་པ་ལྟར་སྣང་བ་ལ་དེས་དོན་དམ་དཔྱོད་པའི་བློ་ལ་གནོད་པ་མེད་ལ་མཐོང་བ་དག་པས་མ་ཡིན་ནོ། དེས་ན་དོན་དམ་དཔྱོད་བྱེད་ཀྱི་ཚད་མས་དངོས་པོ་ལ་བསྐུར་པ་བཏགས་པའང༌། མིན་ལ་འཇིག་རྟེན་པའི་ཚད་མས་གམོད་པའང་མེད་དོ། གསུམ་པ་འཇུག་བསྡུ་བ། དེ་ཁོ་ན་ཉིད་ལ་དཔྱོད་པའི་སྐབས་སུ་འཇིག་རྟེན་གྷྱིས་མི་གནོད་པའི་ཚུལ་དང༌།
འཇིག་རྟེན་རྔ་གི་དོན་ལ་འཇིག་རྟེན་གྱིད་གནོད་ཚུལ་གཉིས། དང་པོ་འཇིག་རྟེན་ཚད་མར་མི་རིགས་པའི་ཚུལ་དང༌། དེས་ན་ཚད་མིན་གྱིས་ཚད་མ་ལ་མི་གནོད་པར་བསྟན་པ་གཉིས། གལ་ཏེ་འཇིག་རྟེན་སོགས་ཚིག་༼༡༡༢༽བཅད་གཅིག་གིས་བསྟན་ཏེ། གལ་ཏེ་དེ་ཁོ་ན་ཉིད་དཔྱོད་པའི་སྐབས་སུ་འཇིག་རྟེན་གྱི་མཐོག་བ་ཚད་མ་ཡིན་ན་ནི། འཇིག་རྟེན་པས་དེ་ཁོ་ན་ཉི་མཐོང་བས། འཕགས་པའི་ཚད་མ་གཞན་གྱི་ཅི་དགོས་འཕགས་པའི་གཟིགས་པ་ཚད་མ་ཡིན་པར་འདོད་དགོས་ན་དེ་མི་རིག་ལ། འཕགས་པའི་ལམ་ཐབས་ཚུལ་དང་ཐོས་པ་ལ་སོགས་པ་ལམ་ཕྱི་ཅི་བྱ་འཇིག་རྟེན་པའི་མཐོང་བ་ཉིད་དེ་ཁོ་ན་ཉིད་ལ་དཔྱོད་པའི་ཚད་མ་ཡིན་ཕྱིར་དང་གཟོད་ལམ་སྒྲུབ་ཏུ་མེད་པའི་ཕྱིར་རོ། དེས་ན་དེ་ཁོ་ན་ཉིད་ལ་བླུན་པོ་ཇིག་རྟེན་པ་ཚད་མར་རིག་པ་མ་ཡིན་པས་འཇིག་རྟེན་པས་གཞན་སྐྱེས་སྨྲས་ཀྱང་གནོད་པ་མེད་དོ། གཉིས་པ་རྣམ་ཀུན་སོགས་ཚིག་རྐང་གཉིས་ཀྱིས་བསྟན་ཏེ།
གོང་དུ་བཤད་པའི་ཚུལ་དེ་ཉིད་ཀྱིས་དོནདམ་དཔྱོད་པའི་སྐབས་སུ་རྣམས་པ་ཀུན་ཏུ་འཇིག་རྟེན་པ་ཚད་མ་མིན་ཞིང་༼༡༡༣༽འཁྲུལ་པ་དེའི་ཕྱིར། དེ་ཁོ་ན་ཉིད་ལ་དཔྱོད་པའི་སྐབས་སུ་འཇིག་རྟེན་གྱིས་ཚད་མས་གནོད་པ་མེད་དོ། གཉིས་པ། འཇིག་རྟེན་དོན་ནི་ཚིག་རྐང་གཉིས་ཀིས་བསྟན་ཏེ། འཇིག་རྟེན་པའི་དོན་ལ་རྫས་ལ་སོགས་པ་རྐུན་པོས་ཁྱེར་ནས་ངའི་རྫས་རྐུན་པོས་ཁྱེར་རོ་ཞེས་སྨྲས་ན། དེ་ལ་སྒྲས་པ་རྫས་དེ་ཅི་ཞིག་ཞེ་ན། དེས་བུམ་པའོ། བུམ་པ་རྫས་མ་ཡི༨ན་ཏེ་གཞལ་བྱ་ཡིན་པའི་ཕྱིརརྨི་ལམ་གྱི་བུ་པ་བཞིན་ཞེས་པུ་འབྱིན་པ་ལྟ་བུ། འཇིག་རྟེན་ན་བདེན་མེད་དུ་གྲགས་པ་རྨི་ལམ་ཉིད་ཀྱིས་དཔེས། གལ་ཏེ།
དེ་སེལ་བར་བྱེད་ན་འཇིག་རྟེན་གྱི་ཚད་མས་གནོད་ལ། འདིར་འཕགས་པའི་གཟིགས་པ་ལ་གནས་ནས་ཁས་པ་ཚད་མར་བྱེད་ན་འཇིག་རྟེན་བས་གནོད་པ་མ་ཡིན་ནོ། གཉིས་པ་ཐ་སྙད་དུ་ཡང་རང་བཞིན་གྱི་གཞན་སྐྱེ་མེད་པར༼༡༡༤༽སྟོན་པ། གང་ཕཀྵིར་སོགས་ཚིག་བཅད་གཅིག་གིས་བསྟན་ཏེ། གང་གགི་ཕྱིར་འཇིག་རྟེན་པ་དག་མའི་མངལ་དུ་བུའི་ས་བོན་མི་གཙང་བ་བླུགས་ནས། ཕྱིས་ཁྱེའུ་ལ་དམིགས་ནས་བདག་གི་བུ་འདི་སྐྱེད་ཅེས་སྨྲས་བར་བྱེད་ཅིང༌། ཤིང་གི་ས་བོན་ཙམ་བཏབ་ནས་ཕྱིས་ཀྱི་ཤིང་ལྗོན་པ་ལ་དམིགས་ནས་འདིའང་བདག་གིས་ཤིང་འདི་ཡང་བཙུགས་སོ་སྙམས་དུ་རྟོག་པར་བྱེད་པ་དཔེ་ན། ས་བོན་འདི་ལས་བུ་དང་ཤིང་གཞན་སྐྱེས་སོ་ཞེས་གཞན་ལས་སྐྱེ་བ། འཇིག་རྟེན་པས་ཀྱང་ཁས་ལེན་པ་མེད་དོ། གསུམ་པ་དེ་ལྟར་བཀག་པའི་ཡོན་ཏན།
གང་ཕྱིར་མྱུ་གུ་སོགས་ཚིག་བཅད་གཅིག་གིས་བསྟན་ཏེ། གལ་ཏེ་མྷཡུ་གུ་ས་བོན་ལས་གཞན་ཡིན་ན་ཉིད་མྷཡུ་གུ་སྐྱེ་བའི་ཚེ་ས་བོན་རྒྱུན་ཆད་པར་འགྱུར་ཏེ། གང་གི་ཕྱིར་བ་ཡོན་ཡོད་པས་བ་ལང་ཤི་བ་རྒྱུནཡ་ཆད་པར་མི་འགྱུར་༼༡༡༥༽བ་བཞིན་ནོ། ཁོ་བོ་ཅག་གི་ལྟར་ན། མྱུ་གུ་སྐྱེ་བའི་ཚེ་ས་བོན་ཞིག་ཅིར་རྒྱུན་ཆད་པ་མེད་དེ། གང་གི་ཕྱིར་མྱུ་གུ་ས་བོན་ལ་གཞན་མིན་པ་དེ་ཕྱིར། དེས་ན་ཆ་དང་རྣམ་པར་སྤང་བ་ཡིན་ནོ། མྱུ་གུའི་ཚེ་ས་བོན་རྟག་པར་ཡོད་པ་མིན་ཏེ། གང་གི་ཕྱིར་མྱུ་གུ་དང་ས་བོན་གཅིག་པ་ཉིད་དུ་ཡོད་པ་མིན་པ་དེའི་ཕྱིར་ཡང་མྱུ་གུའི་ཚེ་པ་བོན་རྟག་པར་ཡོད་ཅེས་བརྗོད་པར་མི་བྱ་སྟེ་དེས་ནི་རྟག་པ་རནམ་པར་སྤང་བ་ཡིན་ནོ། གཉིས་པ་ཀུན་རྫོབ་ཙམ་དུའང་རང་བཞིན་གྱིས་སྐྱེ་བ་མེད་པར་སྟོན་པ་ལ།
ཀུན་རྫོབ་ཏུའང་རང་བཞིན་གྱི་སྐྱེ་བ་བཀག་པ་དང༌། དེ་ལྟར་བཀག་པའི་ཕན་ཡོན་གིས། དང་པོ་ལ་བཀག་པ་དངལོས་དང༌། དེ་ལ་རྩོད་པ་སྤང་བ་གཉིས། དང་པོ་ལ་འཕགས་པའི་མཉམ་བཞག་དངོས་པོའི་འཇིག་རྟུར་ཐལ་བས་བཀག ཐ་སྙད་༼༡༡༦༽བདེན་པ་རིག་པ་རིག་པས་དཔྱད་བཟོད་དུ་ཐལ་བས་དགག དོན་དམ་པའི་སྐྱེ་བ་མི་ཁེགས་པར་ཐལ་བས་དགག་པ་གསུམ་ལས་དང་པོ་གལ་ཏེ་རང་གི་སོགས་ཚིག་བཅད་གཅིག་གིས་བསྟན་ཏེ། གལ་ཏེ་གཟུགས་སོགས་དངོས་པོ་རྣམས་བློས་ཕར་བཏགས་མིན་པར་རང་གི་མཚན་ཉིད་དམ་ངོ་བོ་ཉིད་ཀྱི་རྒྱུ་རྐྱེན་ལ་བརྟེན་ནས་འབྱུང་བར་འགྱུར་ན། རྣལ་འབྱོར་པས་ཆོས་ཐམས་ཅད་སྐྱེ་བ་མེད་པར་མཐོང་བ་དེས་དངོས་པོ་རང་གི་མཚན་ཉིད་ཀྱི་སྐྱེ་བ་དེ་ལ་སྐུར་པ་བཏབ་པས་སྟོང་པ་ཉིད་ཀྱིས་དངོས་པོ་འཇིག་པའི་རྒྱུ་བེད་པའི་ཕྱིར། སྟོང་པ་ཉིད་དངོས་པོ་འཇིག་པའི་རྒྱུར་འགྱུར་ན།
དེ་ནི་མི་རིགས་པ་དེའི་ཕིར་ཆོས་ཐམས་ཅད་སྟོང་པ་ཉིད་དང་མཚན་མ་མེད་པ་དང༌། སྨོན་པ་མེད་པའི་བདག་ཉིད་དུ་ཡེ་ནས་གནས་པ་དེ་ཉིད་སོ་སོ་རང་རིག་པའི་ཡེ་ཤེས་ཀྱི་མངོན་དུ་བྱས་པར་ཟད་ཀྱི་དངོ་་རང་གི་ངོ་བོས་ཡོད་པ་༼༡༡༧༽ཕྱིས་སྟོང་ཉིད་རྟོགས་པས་མེད་པར་མཐོང་བ་མ་ཡིན་པ་དའི་ཕིར་དངོས་པོ་རྣམས་རང་བཞིན་གྱིས་ཡོད་པ་མ་ཡིན་ཏེ་རང་བཞིནགྱིས་མ་གྲུབ་པའི་ཕྱིར་རོ། གཉིས་པ། གང་ཕིར་དངོས་པོ་སོགས་ཚིག་བཅད་གཅིག་གིས་བསྟན་ཏེ། རང་བཞིན་མ་གྲུབ་པ་གང་གི་ཕྱིར་གཟུགས་སོགས་དངོས་པོ་འདི་དག་ལ་རྣམས་པར་དཔྱད་ན་དེ་ཉིད་བདག་ལས་སྐྱེ་བའམ་གཞན་ལས་སྐྱེ་སོགས་དོན་དམ་དཔྱོད་པའི་རིག་བས་དཔྱད་ན་དངོས་པོ་རྣམསསྐྱེ་བ་དང་འགགས་པ་མེད་པའི་རང་བཞིན་ལས་ཚུ་རོལ་བདེན་མཐོང་དུ་གྱུར་པ་སྐྱེ་འགགས་ལ་སོགས་པའི་བདག་ཉིད་ཅན་དུ་གནས་པ་རྙེད་པ་་ཡིན་ཏེ་དེ་ཕྱིར་འཇིག་རྟེན་ཐ་སྙད་ཀྱི་བདེན་པ་ལ་བདག་གཞན་སོགས་རྣམས་པར་དཔྱོད་པ་མི་བྱ་སྟེ་དཔྱད་པེ་ད་པའི་ཚུལ་གྱི་ཕན་ཚུན་བརྟེན་ནས་འབྱུང་བ་ཙམ་དུ་ཁས་བླངས་ཏེ་རྣམས་པར་༼༡༡༨༽འཇིག་གོ། དེས་ན་རིགས་པས་བདག་གཞན་སོགས་སུ་དཔྱད་བཟོད་པའི་ཆོས་ནི་ཤེས་བྱ་ལ་མི་སྲིད་དོ། གསུམ་པ། དེ་ཉིད་སྐབས་སུ་སོགས་ཚིག་བཅད་གཅིག་གིས་བསྟན་ཏེ། དེ་ཁོ་ན་ཉིད་ལ་དཔྱོད་པའི་སྐབས་སུ་དངོས་པོ་སྟོབས་ཞུགས་ཀྱི་རིག་པ་གང་ཞིག་གིས་བདག་དང་གཞན་ལས་དངོས་པོ་རྣམས་སྐྱེ་བ་རིག་པ་མིན་པར་གུར་བཔའི་རིགས་པ་དེ། ཐ་སྙད་དུ་ཡང་རིགས་པ་མིན་པས་ཁྱོད་ཀྱི་དངོས་པོ་རྣམས་ཀྱི་སྐྱེ་བ་གང་གིས་འགྲུབ་པར་འགྱུར།
དེའི་ཕྱིར་དངོས་པོ་རྣམས་དརང་གི་མཚན་ཉིད་ཀྱིས་སྐྱེ་བ་བདེན་པ་གཉིས་ཀར་མ་གྲུབ་པོ། གཉིས་པ་རྩོད་སྤངས། དངོས་པོ་སྟོང་པ་སོགས་ཚིག་བཅད་ཕྱེད་གཉིས་ཀྱིས་བསྟན་ཏེ། དངོས་པོ་རང་བཟིན་གིས་སྟོང་པ་གཟུགས་བརྣན་ལ་སོགས་པ་རྒྱུ་རྐྱེན་གྱི་ཚོགས་པ་ལ་ལྟོས་ན་འབྱུང་བ་རྣམས་འཇིག་རྟེན་ནམ་གྲགས་པ་ཡང་མིན་ལ། དེའི་ཕྱིར་༼༡༡༩༽ཇི་ལྟར་མེ་ལོང་སོགས་དེར་ནི་གཟུགས་བརྙན་ལ་སོགས་པ་རང་བཞིན་གྱི་བདེན་པས་སྟོང་པའི་རྫུན་པ་ལས་གཟུགས་བརྙན་གྱི་སེས་པ་ཡུལ་དེའི་རྣམ་པ་ཅན་དུ་སྐྱེ་འགྱུར་ལྟར། དེ་བཞིན་ཕྱི་ནང་གི་དངོས་པོ་ཐམས་ཅད་སྟོང་ན་ཡང་སཏོང་བཞིན་པའི་སྟོང་ཉིད་དག་ལས་ཐ་སྙན་ཀྱི་སྣང་བ་རྟེན་ཅིང་འབྲེལ་བ་འབྱུང་བ་མི་འགགས་པ་རབ་ཏུ་སྐྱེ་བར་འགྱུར་རོ། གཉིས་པ་ཐ་སྙན་དུ་ཡང་རང་བཞིནགྱི་སྐྱེ་བ་བཀག་པའི་པན་ཡོན་ལ་རྟག་ཆད་ཀྱི་ལྟ་བ་ཤིན་ཏུ་ཁྲབ་་སྤང་བའི་ཡོན་ཏན་དང༌། ལས་འབྲས་ཀྱིས་འབྲེལ་བ་ཆེས་འཐད་པའི་ཡོན་ཏན་གཉིས། དང་པོ། བདེན་པ་གཉིས་སུ་སོགས་ཚིག་རྐང་གཉིས་ཀྱིས་བསྟན་ཏེ།
དངོས་པོའི་ཆོས་ཐམས་ཅད་རང་བཞིན་མེད་པ་གཟུགས་བརྙན་དང་འདྲ་བ་དེའི་ཕྱིར་དོན་དམ་དང༌། ཀུན་རྗོབ་ཀྱི་བདེན་གཉིས་སུ་རང་བཞིན་མེད་ལ། དཔེ་ན་དེ་དག་རྟག་པ་མ་༼༡༢༠༽ཡིན་ཞིང་ཚད་པའང་མ་ཡིན་ཏེ་བདེན་གིས་ཟུང་དུ་ཆུད་པ་རང་བཞིན་སྤྲོས་པ་དག་བྲལ་བའི་ཕྱིར་རོ། གཉིས་པ་ཀུན་གཞི་སོགས་མེད་ཀྱང་ལས་འགགས་པ་ལས་འབྲས་བུ་འབྱིན་ནུས་པའི་ཚུལ་དག༌། དེ་ལྟར་བསྟན་པ་ལ་རྩོད་པ་སྤང་བ་གཉིས། དང་པོ་ལ་དངོས་དང་དཔེ་བསྟན་པའོ། དང་པོ་གང་ཕྱིར་རང་བཞིན་སོགས་ཚིག་བཅད་གཅིག་གིས་བསྟན་ཏེ། འདི་ལ་ཁ་ཅིག་ལས་བྲས་ཀྱི་རྟེན་དཔང་རྒྱ་བཞིན་ཆུད་མི་ཟ་བའི་རྫས་དང༌། བག་ཆགས་ཀྱི་བགོ་གཞི་རྣམ་པར་ཤེས་པའི་རྒྱུ་དང༌། ཀུན་གཞི་རྣམས་མི་འདོད་ཀྱང༌།
འདིར་ནི་གང་གི་ཕྱིར་ལས་རང་བཞིན་གྱིས་མ་སྐྱེས་པ་དེའི་ཕྱིར། རང་བཞིན་གྱིས་དེ་མི་འགགས་ལ། དེའི་ཕྱིར་ཐ་སྙད་དུ་བརྟེན་ནས་འབྱུང་བ་འཐད་པའི་ཕྱིར། ཀུན་གཞི་ལ་སོགས་པའི་ལས་འབྲས་ཀྱི་རྟེན་མེད་ཀྱང༌། འདས་པའི་ལས་ཀྱི་འབྲས་བུ་༼༡༢༡༽ནུས་པའི་ཕྱིར། ཡུལ་དང་དུས་ལ་ལར་ལས་འགག་ནས་ཡུན་རིང་པོ་ལོན་པའི་ལས་ལས་ཀྱང་རྣམ་པར་སྨིན་པའི་འབྲས་བུ་ཡང་དག་པར་འབྱུང་བ་རིགས་པར་གྱིས་ཤིག གཉིས་པ། རྨི་ལམ་སོགས་ཚིག་བཅད་གཅིག་གིས་བསྟན་ཏེ། རྨི་ལམ་དུ་དམིགས་པའི་ཡུལ་བུདེ་ད་བཟང་མོ་དག་དང་ལྷན་ཅིག་འདོད་པ་སྤྱད་པ་མཐོང་ཞིང་རྨི་ནས་ནི། སླར་སད་པ་ན་རྨི་ལམ་གྱི་བུད་མེད་ནི་རང་བཞིན་གྱིས་མེད་ཅིང་འགག་ཟིན་ཀྱང༌།
བླུན་པོ་འགའ་ཞིག་ལ་འདོད་པའི་འདོད་ཆགས་པའི་རྒྱུད་འགྱུར་བ་དེ་བཞིན་དུ་ལས་འགགས་ནས་ཡུན་རིག་པོར་ལོན་ཞིང་རང་བཞིན་ཡོད་པ་མིན་པར་འདོད་པའི་ལས་ལས་ཀྱང་ནི་རྣམ་པར་སྨིན་པའི་འབྲས་བུ་འབྱུང་བ་ཡིན་ནི། གཉིས་པ་རྩོད་སྤང་ལ་རྣམ་སྨིན་ཐུག་མེད་དུ་འབྱིན་པའི་ཙོད་སྤང་དང༌། ཀུན་༼༡༢༢༽གཞི་ཡོད་པར་གསུང་བའི་ལུང་དང་འགལ་བའི་རྩོད་སྤང་གཉིས། དང་པོ་ལ་དོན་གཉིས་མཚོན་པའི་དཔེ་བསྟན་པ་དང༌། དཔེ་ཅན་ལས་ཀྱི་འབྲས་བུ་བསྐྱེད་ཚུལ་གཉིས། དང་པོི་་ལྟར་སོགས་ཚིག་རྐང་གསུམ་གྱིས་བསྟན་ཏེ། ཇི་ལྟར་ཡུལ་རབ་རིབ་དང་རི་བོང་གི་རྭ་གཉིས་ཡོད་པ་མ་ཡིན་པ་ཉིད་དུ་མཚུང་ཀྱང༌། རབ་རིབ་ཀྱི་ནད་ཅན་གྱི་མིག་གིས་སྐྲ་ཤད་ཀྱི་རྣམ་པར་ནི་མཐོང་གི། རི་བོང་གི་རྭ་ལ་སོགས་པའི་དངོས་པོ་གཞན་གྱི་རྣམ་པར་མཐོང་བ་མ་ཡིན་པ་ལཏྲ་རོ། གཉིས་པ་རྣམ་སྨིན་ཐུག་མེད་དུ་མི་འབྱིན་པའི་ཚུལ་དང༌།
འབྲས་བུ་འཚོལ་བར་མི་འབྱིན་པའི་ཚུལ་གཉིས། དང་པོ་དེ་བཞིན་སྨིན་ལས་སླར་སྨིན་མིན་ཤེས་ཀྱིས་ཞེས་པས་བསྟན་ཏེ། རབ་རིབ་ནད་ཀྱི་རྒྱུ་ཅན་གྱི་སྐྲ་ཤད་མཐོང་གི་རྒྱུ་མེད་པ་ལ་གཞན་གྱིས་ལ་ཡིན་པ་དེ་བཞིན་རྣམ་༼༡༢༣༽སྨིན་བྱུང་ཟིན་པ་དང་མ་བྱུང་བ་གཉིས་ཀ་ཐ་སྙད་དུ་འགག་ཅིང་རང་བཞིན་མེད་པར་མཚུངས་ཀྱང་རྣམ་སྨིན་བྱུང་མ་ཟིན་པའི་འབྲས་བུ་འབྱུང་ལ། རྣམ་སྨིན་བྱུང་ཟིན་པའི་ལས་ཀྱིས་སླར་ཡང་འབྲས་བུ་སྨིན་པ་མིན་པར་ཤེས་པར་གྱིས་ཤིག་ཅེས་རྒྱུ་འབྲས་འབྲེལ་པ་དཔྱད་པའི་སོ་ནས་ལན་བཏབ་པའོ།་ གཉིས་པ་དེ་ཕྱིར་རྣམ་སྨིན་སོགས་ཚིག་རྐང་བཞིས་བསྟན་ཏེ། བཤད་མ་ཐག་པ་དེའི་ཕྱིར་དགེ་མི་དགེའི་འབྲས་བུ་སོ་སོར་ངེས་པ་ཡིན་ཏེ། རྣམ་སྨིན་མི་དགེ་ཞིང་ཡིད་དུ་མི་འོང་བ་ནི་ནག་པོའི་ལས་མི་དགེ་བའི་འབྲས་བུད་ཡིན་གྱི་དགེ་བ་ལས་མ་ཡིན་ལ། རྣམ་སྨིན་དགེ་ཞིང་ཡིད་དུ་འོང་བ་ཉིད་དཀར་པོ་དགེ་བའི་རྒྱུ་ལས་འབྱུང་བ་ཡིན་པར་མཐོང་གི་མི་དགེ་བ་ལས་མ་ཡིན་པ། མཁས་པ་གང་ཞིག་དགེ་བ་དང་མི་དགེ་བའི་༼༡༢༤༽ལས་གཉིས་ཀར་རང་བཞིན་མེད་པར་མཐོང་ཞིང་མངོན་པར་ཞེན་པའི་བློ་མེད་པ་ཅན་ནི་ཐར་པར་འགྱུར་རོལ། དེ་ལྟར་རང་བཞིན་མེད་པའི་ལས་ཀྱི་འབྲས་བུ་འབྱིན་པ་དག་རྣམ་སྨིན་ངེས་པའི་ཚུལ་ཤིན་ཏུ་རྟོགས་ཀའི་ཕྱིར།
སོ་སྐྱེ་དང་རྟོག་གེ་བས་ལས་འབྲས་ཀྱི་འབྲེལ་པ་གཞལ་ནི་མ་རྟོགས་པས་བསྐུར་བ་འདེབས་པའི་ཕྱིར་རོ། བཅོམ་ལྡན་འདས་ཀྱིས་ལས་དང་ལས་ཀྱི་འབྲས་བུ་ནི་བསམ་གྱིས་མི་ཁྱབ་པོ་ཞེས་པོ་སྐྱེས་བྱིས་པ་རྣམས་ཀྱིས་ལས་འབྲས་རྣམས་ལ་སེསམ་པ་དགག་པ་མཛད་དོ། གཉིས་པ་ལ་ལུང་དེ་དྲང་དོན་དུ་བསྟན་པ་དང༌། དེ་དག་གི་དཔེ་བསྟན་པ་གཉིས། དང་པོ་ཀུན་གཞི་ཡོད་ཅིང་སོགས་ཚིག་རྐང་གཅིག་གིས་བསྟན་ཏེ། མདོ་སྡེ་ལང་གཤེགས་ལས་ཀུན་གཞི་ཡོད་པར་བསྟན་དང༌། གཞན་ཡང་ཁུར་ཁུར་བ་གང་ཟག ཕུང་པོ་ལྔ་༼༡༢༥༽ཁུར་རོ་ཞེས་བསྟན་པ་དང༌། ཁ་གཅིག་ལ་ཕུང་པོ་ཙམ་ཡང་སྟོན་པར་མཛད་དེ། སེམས་སམ་ཡིད་དམ་རྣམས་པར་ཤེས་པའི་ཕུང་པོ་དེ་ལ་ཡུན་རིང་པོར་དད་པ་ལ་སོགས་པ་དགེ་བས་བསྒོས་ན་མཐོ་རིས་སུ་འགྲོ་བ་གསུངས་པ་ལྟ་བུའོ།
དེ་དག་ནི་དྲང་བའི་དོན་ཏེ་མདོ་སྡེ་གང་དུ་ཀུན་གཞི་ཡོད་པར་བསྟན་ཅིང༌། གང་ཟག་ཉིད་ཡོད་པར་བསྟན་པ་དང༌། བདག་དང་བྲལ་བའི་ཕུང་པོ་འབའ་ཞིག་ཡོད་དོ་ཞེས་བསྟན་པ་འདི་ནི་གདུལ་བྱ་གང་དག་ཡུན་རིང་པོར་མུ་སྟེགས་ཅན་གྱི་ལྟ་བ་ལ་གོམས་པས་ཆེས་ཟབ་པའི་དོན་སྟོང་པ་ཉིད་རིག་པར་མི་འགྱུར་ཞིང་སྟོང་ཉིད་ལ་སྐྲག་པའི་གང་ཟག་རྣམས་ལ་བསྟན་པ་ལ་རིམ་གྱིས་གཞུགས་པའི་ཆེད་དུ་དེ་ལ་བསྟན་པ་ཡིན་ན། དེས་ན་དགོངས་གཞི་སྟོང་ཉིད་དང༌། དགོས་པ་གཙོ་བོ་ལ་སོགས་པས་བྱེད་པར་༼༡༢༦༽འདོད་པ་དགག་པའི་རིག་པས་གནོད་ཚུལ་རྒྱས་པར་འོག་ཏུ་སོན་པའོ། གཉྀས་པ། འཇིག་ཚོགས་སོགས་ཚིག་བཅད་གཅིག་གིས་བསྟན་ཏེ། ཇི་ལྟར་འཇིག་ཚོགས་ལ་ལྟ་བ་ཐམས་ཅད་དང་བྲལ་ཞིང་སྤང་ནད་ང་དང་ང་ཡིར་འཛིན་པ་མེད་ཀྱང་སངས་རྒྱས་ཀྱིས། དགོས་པའི་དབང་གིས་བཏགས་ཙམ་གྱི་ང་དང་ང་ཡིན་པ་གསུངས་པ། སངས་རྒྱས་བཅོམ་ལྡན་འདས་ཀྱི་ང་དེའི་ཚེ་དེའི་དུས་ན་འཁོར་ལོས་བསྒྱུར་བའི་རྒྱལ་པོ་ག་ལས་ནུ་སོགས་སུ་སྐྱེ་བ་སོགས་ཇི་ལྟར་ང་དང་ངའི་ཞེས་བསྟན་པ་ལྟར་དེ་བཞིན་དུ་དངོས་པོ་རྣམས་རང་བཞིན་གྱིས་གྲུབ་པ་མེད་མོམད་ཀྱིས།
འཇིག་རྟེན་གྱི་དོན་ཁོང་དུ་ཆུད་པའི་ཕྱིར་གཟུགས་དང་ཚོར་བ་ལ་སོགས་པ་ཕྱི་ནང་གི་དངོས་པོ་ཡོད་ཅེས་དྲང་དོན་ཉིད་དུ་བསྟན་པ་ཡིན་ནོ། གཉིས་པ་སེམས་ཙམ་པའི་ལུགས་བྱེ་བྲག་ཏུ་དགག་པ་ལ། ཕྱོགས་༼༡༢༧༽སྔ་མ་བརྗོད་པ་དང༌། དེ་དགག་པ་གཉིས། དང་པོ། གཟུང་བ་མེད་པར་སོགས་ཚིགས་སུ་བཅད་པ་གསུམ་གྱིས་བསྟན་ཏེ། འདི་ལས་དྲུག་པ་ལ་གནས་པའི་བྱང་སེམས་དེས། གཟུང་བ་གཟུགས་ལ་སོགས་པ་ཕྱི་གཟུང་བའི་ཡུལ་མེད་པས་ནང་འཛིན་པའི་སེམས་ཡང་ཡོད་པར་མ་མཐོང་ཞིང༌། ཁམས་གསུམ་ལམ་སྲིད་པ་གསུམ་པོ་འདི་ནི་རྣམ་པར་ཤེས་པ་ཙམ་མོ། ཞེས་ཡུན་རིང་དུ་གམོས་པར་བྱེད་པས་གསལ་སྣང་རབ་ཏུ་གྱུར་པར་བརྗོད་དུ་མེད་པའི་དངོས་པོ་ཙམ་ཞིག་སོ་སོར་རང་རིག་པས་མཐོང་ཞིང་རྟོགས་པའི་ས་དྲུག་པ་ཤེས་རབ་ཀྱི་ཕར་ཕྱིན་ཐོབ་པའི་མངོན་དུ་གྱུར་པ་ལ་གནས་པའི་བྱང་ཆུབ་སེམས་དཔའ་དེས་རྣམས་པར་ཤེས་པ་ཙམ་དུ་དེ་ཁོ་ན་ཉིད་རྟོགས་པར་གྱུར་ལ།
འོ་ན་ཕྱི་རོལ་གྱི་དོན་མེད་པར་ཤེས་པ་ཙམ་གང་ལས་སྐྱེ་བར་༼༡༢༨༽འགྱུར་ཞེ་ན། ཇི་ལྟར་རླུང་གིས་རབ་ཏུ་བསྐུལ་ཞིང་བསྐྱོད་པའི་རྒྱ་མཚོ་ཆེན་པོ་ལ་ཆུ་རླབས་རྟ་གླག་ལ་སོགས་པའི་གཟུགས་སྣ་ཚོགས་པ་འབྱུང་བ་དེ་བཞིན་ཏུ། འཁོར་འདས་ཀུན་གྱི་ས་བོན་ཐོག་མ་མེད་པ་ནས་གཅིག་ནས་གཅིག་ཏུ་བརྒྱུད་དེ་འོང་བས་བཞག་པའི་བག་ཆགས་སྣ་ཚོགས་པའི་ཀུན་གཞི་ཞེས་བྱ་བ་ལས། རང་གི་ནུས་པ་དངོས་པོའི་བག་ཆགས་ཕྱི་རོལ་ཏུ་སྨིན་པས་རྣམ་སཻས་སྟེ་སེམས་སྣང་ཙམ་དུ་དངོས་པའི་ཆོས་ཐམས་ཅད་གཟུང་བ་དང་འཛིན་པའི་རྣམ་པར་སྣང་གི་རྣམ་པར་ཤེས་པ་ལས་ཐ་དད་པའི་གཟུང་བ་ཅུང་ཟད་ཙམ་ཡང་ཡོད་པ་མ་ཡིན་ནོ། དེ་བས་ན་མ་དག་གཞན་གྱི་དབང་གི་ངོ་བོར་གང་ཞིག་ཀུན་བརྟགས་གང་ཟག་དང་ཆོས་ཀྱི་དངོས་པོར་བཏགས་པར་མདོ་པ་རྣམས་ཀྱིས་སྒྲོ་བཏགས་པའི་རྒྱུར་འགྱུར་བས་ཁས་བླང་དགོས་ཏེ་༼༡༢༩༽གཞན་དུ་ན་འཀྲུལ་གཞི་མེད་པའི་ཕྱིར་བདག་དང་ཆོས་སུ་འཁྲུལ་མི་རུང་བའི་ཕྱིར་རོ། དེ་བས་ན་གཞན་དབང་རང་གི་ངོ་བོ་གཟུང་འཛིན་གཉིས་མེད་འདི་ནི་ཕཀྵི་རོལ་གྱི་གཟུང་བ་མེད་པར་རང་ཉིད་གནིས་སུ་སྣང་བའི་ངོ་བོར་འབྱུང་བ་འགྱུར་བ་གཉིས་མེད་གཉིས་སུ་སྣང་བའི་རྒྱུར་བསམ་མི་ཁྱབ་པ་དང༌། བདག་དང་ཆོས་སུ་སགྲོ་བཏགས་པའི་གཞིར་རྫས་སུ་ཡོད་པ་དང༌། སྤྲོས་པ་སྒྲ་རཏོག་གི་ཡུལ་གྱི་ཡུལ་མིན་པའི་རང་བཞིན་ཡོད་དེ། སྒྲ་དང་རྟོགས་རྣམས་ནིསྒྲོ་བཏགས་པའི་སྤྱད་ཡུལ་ཅན་ཡིན་ལ་འདི་ནི་རྟོགས་དཀའ་བའི་ཕྱིར་རོ། གཉིས་པ་རིག་པས་དགག་པ་དང༌།
སེམས་ཙམ་དུ་གསུངས་པའི་ལུང་གི་དགོངས་དོན་བཤད་པ་གཉིས། དང་པོ་ལ་ཕྱི་རོལ་མེད་པར་ཤེས་པ་རང་བཞིན་གྱིས་གྲུབ་པ་དགག་པ། གཞན་དབང་རང་བཞིན་གྱིས་གྲུབ་པ་དགག་པ་༼༡༣༠༽གཉིས། དང་པོ་ལ་ཕི་རོལ་མེད་པར་ཤེས་པ་རང་བཞིན་གྱིས་གྲུབ་པའི་དཔེ་དགག བག་ཆགས་ཀྱི་ནུས་པ་ལས་དོན་གྱིས་སྟོང་པའི་ཤེས་པ་སྐྱེ་བའི་དགག་པ་གཉིས། དང་པོ་ལ་རྨི་ལམ་གྱི་དཔེ་དགག་པ་དང༌། སྐྲ་ཤད་མཐོང་བའི་དཔེ་དགག་པ་གཉིས། དང་པོ་ལ་དྲི་བ་དང༌། འདོད་པ་དེ་དགག་པ་གཉིས། དང་པོ་ཕྱི་རོལ་མེད་སོགས་ཚིག་རྐང་གཉིས་ཀྱིས་བསྟན་ཏེ།
ཕྱི་རོལ་ཡུལ་མེད་པའི་སེམས་གསལ་རིག་གི་ངོ་བོ་བདེན་པར་ཡོད་པའི་དཔེ་ནི་གང་དུ་ཡོད་ཅེས་དྲིས་ན། རྨི་ལམ་ཅི་བཞིན་ཏེ། ཇི་ལྟར་ཁག་མིག་ཆུང་ངུར་གཉིད་ལོག་ཞིང་རྟོག་མེད་དུ་འཁྲུལ་ངོར་གླང་པོའི་ཁྱུ་འབྱུང་བ་རྨིས་པའི་ཚེ་ཡུལ་ཡོད་པ་མ་ཡིན་པའི་ཕྱིར་ཏེ་ཡོད་ན་ཁང་མིག་ནང་དུ་ཤོང་བ་མི་པ་དེ་བཞིན་དུ། ཤེས་པ་ཐམས་ཅད་མེད་བཞིན་དུ་འབྱུང་ངོ་ཞེ་ན། དེ་བསམ་པར་བྱ་སྟེ། རྨི་ལམ་ན་ཡུལམེད་པའི་ཤེས་པ་༼༡༣༡༽གྲུབ་མ་གྲུབ་དཔྱད་པར་བྱ་བ་ཡིན་ནོ་ཞེས་པའི་དོན་དེ། གཉིས་པ་ལ། རྨི་ལམ་གྱི་དཔེ་ཤེས་པ་རང་བཞིན་གྱིས་ཡོད་པར་མི་འགྲུབ་པར་བསྟན་པ། རྨི་ལམ་གྱི་དཔེས་སད་དུས་ཀྱི་ཕྱི་རོལ་མེད་པར་མི་འགྲུབ་པར་བསྟན་པ། དེ་ཡི་ཕྱི་རོལ་རྨི་ལམ་གྱི་དཔེས་དངོས་པོ་ཐམས་ཅད་རྫུན་པར་འགྲུབ་འཚུལ་བསྟན་པ་གུསམ།
དང་པོ། གང་ཚེ་ང་ལ་སོགས་ཚིག་རྐང་དདྲུག་གིས་བསྟན་ཏེ། གང་ཚེ་དབུ་མ་པ་དང་ལ་སད་པའི་གནས་སྐབས་མ་ཟད་རྨི་ལམ་ན་ཡང་སེམས་བདེན་པ་ཡོད་པ་མིན་པ་དེའི་ཚེ་རྣམ་རིག་པ་ཁྱོད་ཀྱིས་བཀོད་པའི་རྨི་ལམ་ནི་ཤེས་པ་བདེན་པར་གྲུབ་པའི་དཔེར་ཡོད་པ་མ་ཡིན་ནོ། གལ་ཏེ་སད་པའི་ཚེ་རྨི་ལམ་གྱི་ཤེས་པ་འཁྲུལ་པ་མྱོང་བ་དྲན་པ་ལས་ཡིད་ཀྱི་ཤེས་པ་འཁྲུལ་པ་ཡོད་པར་གྲུབ་བོ་ཞེ་ན། འོ་ན་ཇི་ལྟར་རྨི་ལམ་གྱི་ཤེས་པ་ཡོད་༼༡༣༢༽པ་དེ་བཞིན་དུ་ཕྱི་རོལ་གྱི་ཡུལ་ཡང་ཡོད་པར་འགྱུར་ཏེ། ཇི་ལྟར་པད་པའི་གནས་སྐབས་ན་ངས་འདི་ལྟ་བུ་མཐོང་ངོ་སྙམ་དུ་ཤེས་པ་དྲན་པ་དེ་དང་འདྲ་བའི་ཕྱིར་རོལ་པད་པའི་སྣང་བ་ལ་གླང་པོ་ཆེལ་སོགས་པའི་ཡུལ་ལའང་དྲན་པ་ཡོད་པ་མཚུངས་པ་ཡིན་ནོ། གཉིས་པ་ལ་འདོད་པ་བཀོད་པ་དང༌། དེ་དགག་པ་གཉིས། དང་པོ་གལ་ཏེ་གཉིད་ན་སོགས་ཚིག་བཅད་གཅིག་གིས་བསྟན་ཏེ། གལ་ཏེ་གཉིད་པའི་གནས་སྐབས་་མིག་བློ་ལ་སོགས་པའི་དབང་པོའི་ཤེས་པ་རྣམས་མི་སྲིད་པས་གཟུགས་སོགས་ཕྱིར་རོལ་གྱི་ཡུལ་ཡོད་པ་མིན་ལ།
འོན་ཀྱང་ཡིད་ཤེས་ཁོ་ན་ཡུལ་དུ་སྣང་བ་ཡོད་ན་དེའི་རྣ་པ་ལ་རྨི་ལམ་གྱི་ཆེ། ཕྱི་རོལ་ཉིད་དུ་ཞེན་པ་ཙམ་སྟེ། དཔེ་ན་རྨི་ལམ་ན་ཡུལ་མེད་ཤེས་པ་ཡོད་པ་དེ་བཞི་དུ་པད་པའི་གནས་སྐབས་འདིར་ཡུལ་མདོ་ཤེས་པ་ཁོ་ན་གཟུང་འཛིན་༼༡༣༣༽ལྟར་སྣང་བར་འདོད་པའོ། གཉིས་པ། ཇི་ལྟར་ཁྱེད་ཀྱི་སོགས་ཚིག་བཅད་གཉིས་ཀྱིས་བསྟན་ཏེ། ཇི་ལྟར་ཁྱེད་ཀྱི་སོགས་ཚིག་བཅད་གཉིས་ཀྱིས་བསྟན་ཏེ། ཇི་ལྟར་ཁྱོད་ཀྱི་ལུགས་ལ་རྨ་ལམ་དུ་ཕྱི་རོལ་གྱི་ཡུལ་སྐྱེ་བ་མེད་པ་དེ་བཞིན་དུ། ཡིད་ཀྱི་རྣམ་པར་ཤེས་པ་ཁོ་ན་སྐྱེ་བ་མ་ཡིན་ནོ། འོན་ཀྱང་ཇི་ལྟར་སད་པའི་ཚེ་མིག་དང༌། མིག་གི་ཡུལ་གཟུགས་དང༌།
དེས་བསྐྱེད་པའི་རྣམ་པར་ཤེས་པ་གསུམ་པོ་དམིགས་པ་དེ་བཞིན་དུ། རྨི་ལམ་ཚེ་དེ་དག་དམིགས་ལ། རྨི་ལམ་གྱི་མིག་གཟུགས་བདེན་པ་མེད་པ་དེ་བཞིན་དཔེ་བསྐྱེད་པའི་ཤེས་པ་ཐམས་ཅད་རྫུན་པ་འགའ་ཞིག་ཡིན་ནོ། དེ་བཞིན་དུ་རྨི་ལམ་གྱི་སྐབས་ཀྱི་རྣ་བ་ནས་ཡིད་ཀྱི་བར་གྱི་ཡུལ་དང་ དབང་པོ་རྣམས་དང་དེས་བསྐྱེད་པའི་ཤེས་པ་གསུམ་པོ་ལའང་སྐྱེ་བ་མེད་དོ། ཇི་༼༡༣༤༽ལྟར་རྨི་ལམ་གྱི་ཡུལ་དག་དབང་པོ་དང་རྣམ་པར་ཤེས་པ་རྫུན་པ་ཡིན་པ་དེ་བཞིན་དུ་པད་པའི་སྐབས་འདིར་ཡང༌། སྤྱིར་དངོས་པོ་ཐམས་ཅད་རྫུན་པ་ཡིན་ཞིང་བྱེ་བྲག་ཏུ་དམིགས་བྱེད་སེམས་ཡང་ཡོད་པ་མ་ཡིན་ལ། དམིགས་བྱའི་སྤྱོད་ཡུལ་རྣམས་མེད་ཅིང་རྟེན་དངོས་པོ་རྣམས་ཀྱང་བདེན་པར་གྲུབ་པ་མེད་དོ། གསུམ་པ་འདི་ནི་སོགས་ཚིག་བཅད་གཅིག་གིས་བསྟན་ཏེ། འཇིག་རྟེན་འདི་ན་ཇི་ལྟར་སད་པའི་གནས་སྐབས་ན་དབང་ཡུལ་ཤེས་གསུམ་ཡོད་པ་དེ་བཞིན་དུ་ཇི་སྲིད་གཉིས་ལས་མ་སད་པ་དེ་སྲིད་དུ་དེ་ལ་རྨི་ལམ་གྱི་དབང་ཡུལཤེས་པ་གསུམ་པོ་ཡོད་ལ་སྣང་བ་ལྟར་ཞེན་པ་ཡོད་ལ་གཉིད་ལས་སད་པར་གྱུར་ན་རྨི་ལམགྱི་དབང་ཡུལ་ཤེས་པ་གསུམ་ཆར་ཡོད་པ་མིན་པ་ལྟར། ཇི་ལྟར་མ་རིག་པའི་གཉིད་མ་སད་པ་དེ་སྲིད་དུ་ཡུལ་དང་བང་པོ་རྣམ་ཤེས་གསུམ་ཆར་ཡོད་པ་མཚུངས་ཀྱང་༼༡༣༥༽གང་གི་ཚེ་གཏི་མུག་གལ་མ་རིག་པའི་གཉིད་ལས་སད་དེ།
ཆོས་ཉིད་མངོན་དུ་བྱས་ན་རྨི་ལམ་གྱི་ཤེས་པ་སད་དུས་ཡོད་པ་མིན་པ་དེ་བཞིན་ད་ལྟ་སད་པའི་དབང་ཡུལ་ཤེས་གསུམ་བདེན་པར་ཡོད་པ་མིན་ནོ། གཉིས་པ་སྐྲ་ཤད་ཀྱི་དཔེ་་དགག་པ། དབང་པོ་རབ་སོགས་ཚིག་བཅད་གཉིས་ཀྱིས་བསྟན་ཏེ། ཇི་ལྟར་དབང་པོ་རབ་རིབ་ཀྱི་ནད་ཀྱིས་བསླད་པ་དང་བཅས་པའི་བློ་གང་གིས། རབ་རིབ་ཀྱིས་བསླད་པའི་མཐུ་ལས་སྐྲ་ཤད་ལ་སོགས་པའི་ཡུལ་རྣམས་གང་མཐོང་བ་དེའང་དེའི་བློ་ལ་ལྟོས་ནས་ཡུལ་དང་ཡུལ་ཅན་གཉིས་ཆར་བདེན་པ་སྟེ། དེ་དང་དེར་སྣང་བའི་ཕྱིར་རོ། རབ་རིབ་དང་བྲལ་བའི་དོན་གསལ་པོར་མཐོང་བས་ལྟོས་ན་རབ་རིབ་ཀྱི་ཡུལ་ཡུལ་ཅན་གཉིས་ཀའང་རྫུན་པ་ཡིན་ཏེ་གཉིས་ཀ་དེ་ལ་མི་སྣང་བའི་ཕྱིར་རོ། གལ་ཏེ་ཤེས་བྱའི་ཡུལ་སྐྲ་ཤད་སོགས་མེད་པར་༼༡༣༦༽དེར་འཛིན་པའི་བློ་ཡན་གར་གཞིག་ཡོད་ན། སྐྲ་ཤད་དེའི་ཡུལ་དང་རྗེས་སུ་འབྲེལ་བའི་མཁར་གཞོང་ལ་སོགས་པའི་ཡུལ་དེ་རབ་རིབ་མེད་པའི་མིག་ཅན་གྱི་མིག་གཏད་པསི་མིག་དེའི་རྗེས་སུ་འབྲེལ་བའི་རབ་རིབ་མེད་པ་ལའང་སྐྲ་ཤད་ཀྱི་བློར་སྐྱེ་བར་འགྱུར་བ་ཞིག་ན། དེ་ལྟར་སྐྱེས་པ་མ་ཡིན་པ་དེའི་ཕིཡར་ཡུལ་མེད་པའི་ཤེས་པ་རང་གི་ངོ་བོས་གྲུབ་པ་མེད་དོ།
གཉིས་པ་དོན་གྱི་སྟོང་པའི་ཤེས་པ་སྐྱེ་ཙུལདགག་པ་ལ། མཚམས་སྦྱོར་བའི་སྒོ་ནས་གཞན་ལུགས་བརྗོད་པ་དང༌། དེ་དགག་པ་གཉིས། དང་པོ་གང་ཕྱིར་མཐོང་བ་སོགས་ཚིག་རྐང་གསུམ་གྱིས་བསྟན་ཏེ། གང་ཕྱིར་མཐོང་བ་དག་པ་ལ་རབ་རིབ་སྣང་བའི་བློའི་ནུས་པ་སྨིན་པ་མེད་པ་དེའི་ཕྱིར་དེ་ལ་སྐྲ་ཤད་འཛིན་པའི་བློ་འབྱུང་བར་མི་འགྱུར་ལ། ཡུལ་ཤེས་བྱ་ཡོད་པ་དང་ཡོད་པའི་དངོས་པོ་དང་བྲལ་བ་མེད་པས་ཤེས་པ་སྐྱེ་བ་དང་མི་སྐྱེ་བ་མིན་ཏེ། རང་གི་བག་༼༡༣༧༽ཆགས་སྨིན་པ་དང༌། མ་རྨིན་པའི་ཁྱད་པར་གྱིས་ཡིན་ནོ་ཞེ་ན། གཉིས་པ་དེ་དགག་པ་ལ། མདོར་བསྟན་རྒྱས་བཤད་གཉིས།
དང་པོ་ནུས་དེ་མེད་པས་འདི་ནི་འགྲུབ་མ་ཡིན་ཞེས་པས་བསྟན་ཏེ། འཆད་པར་འགྱུར་བའི་རིག་པས་དཔྱད་ན་ནུས་པ་ཞེས་པ་དེ་མེད་པས་བཤད་མ་ཐག་པའི་ཁྱོད་ཀྱིས་འདོད་པ་ངེས་པ་འདི་ནི་འགྲུབ་པ་མ་ཡིན་ནོ། གཉིས་པ་རྣམ་ཤེས་ད་ལྟ་བ་ལ་ནུས་པ་རང་བཞིན་གྱིས་ཡོད་པ་དགག་པ། མ་འོངས་པ་ལ་ནུས་པ་རང་བཞིན་གྱིས་ཡོད་པ་དགག་པ། འདས་པ་ལ་ནུས་པ་རང་བཞིན་གྱིས་ཡོད་པ་དགག་པ་གསུམ། དང་པོ་སྐྱེལ་ནུས་པ་སྲིད་པ་ཡོད་མ་ཡིན་ཞེས་པས་བསྟན་ཏེ། རྣམ་ཤེས་སྐྱེས་ཟིན་པ་ད་ལྟ་བ་ལ་མནུས་པ་སྲིད་པ་མ་ཡིན་ཏེ། ནུས་པའི་རྣམ་ཤེས་ཞེས་དྲུག་སྒྲ་སྦྱར་ན་རྣམ་ཤེས་ད་ལྟ་བ་ཡིན་ཅིང་ནུས་པ་དེའང་རྣམ་ཤེས་ལས་གཞན་མ་ཡིན་པས་༼༡༣༨༽འབྲས་བུར་གྱུར་པའི་ད་ལྟ་བ་ཉིད་རྒྱུ་ཉིད་དུ་འགྱུར་ན་དེའང་རིགས་པ་མ་ཡིན་ནོ། ཡང་ནུས་པ་ལ་ཞེས་ལྔ་པ་འབྱུང་ཁུང་གི་སྒྲ་ཡིན་པ་དེའི་ཚེ་ནུས་པ་ལ་རྣམ་ཤེས་ད་ལྟ་བ་འབྱུང་བར་གྱུར་ན། དེ་མི་རིགས་ཏེ་ལྟ་བ་ཡོད་ཟིན་པས་གཞན་ལ་རག་མ་ལས་པའི་ཕྱིར་རོ་གཉིས་པ་ལ་སྤྱིར་དགག་པ་དང༌།
སྐྱོན་སྤོང་གི་ལན་དགག་པ་གཉིས། དངོ་་མ་སཀྱེས་སོགས་ཚིག་རྐང་གསུམ་གྱིས་བསྟན་ཏེ་རྣམ་ཤེས་མ་སྐྱེས་པ་མ་འོངས་པའི་འབྲེལ་བའི་ངོ་བོ་ཅན་གྱི་ནུས་པ་ཡོད་པ་མ་ཡིན་ཏེ། རྣམ་པར་ཤེས་པའི་ནུས་པ་ཞེས་རྣམ་པར་ཤེས་པ་ཁྱདལ་པར་ཡིན་ལ། ཁྱད་གཞིའི་རྣམ་པར་ཤེས་པ་མ་འོངས་པ་རང་གི་ངོ་བོ་མ་སྐྱེས་ལ་མེད་པས་དེའི་ཁྱད་པར་ཅན་གྱི་ནུས་པ་དེ་ནི་ཡོད་པ་མ་ཡིན་ཏེ། ཁྱད་གཞི་ལ་སཀྱེས་པའི་ཕྱིར་ཁྱད་ཆོས་མི་འགྲུབ་པའི་ཕྱིར་རོ། ཁྱད་པར་མེད་པའི་ཁྱད་པར་ཅན་མེད་ལ་༼༡༣༩༽ཡོད་ན་མོ་གཤམས་ཀྱི་བུ་ལའང་དབྱིབས་དང་ཁ་དོག་ལ་སོགས་པའི་ཁྱད་པར་དེ་དག་ཡོད་པར་ཐལ་ཏེ། མ་སྐྱེས་པར་མཚུངས་པའི་ཕྱིར་རོ། གཉིས་པ། གལ་ཏེ་འབྱུང་བ་སོགས་ཚིག་བཅད་གཅིག་གིས་བསྟན་ཏེ། གལ་ཏེ་ནུས་པ་ལས་འབྱུང་བར་འགྱུར་བའི་རྣམ་ཤེས་ལ་བསམ་ནས་རྣམ་པར་ཤེས་པ་འདིའི་ནུས་པ་འདིའོ་ཞེས་འབྱུང་འགྱུར་བས་ཁྱད་པར་དུ་བྱས་ནས་བསྙད་པ་ལ་འགལ་བ་མེད་དེ།
དཔེར་ན་འབྲས་ཆན་ཚོས་ཤིག་པ་ལྟ་བུར་འདོད་ན། གལ་ཏེ་ནུས་པ་ཡོད་ན་དེ་ལྟས་འབྱུང་འགྱུར་མ་འོངས་བ་ཞིག་གློའི་ཡུལ་དུ་འགྱུར་བ་ཞིག་ན། རྣམ་ཤེས་མ་འོངས་པ་མེད་པས་དེའི་ནུས་པའང་མེད་པར་ནུས་པ་འདིའི་འབྱུང་འགྱུར་རྣམ་ཤེས་མ་འོངས་པ་ཡང་མེད་དོ། ནུས་པ་གྲུབ་སྟེ་ཕན་ཚུན་ལྟོས་གྲུབ་ཡིན་ཞེ་ན། ཕན་ཚུལ་བརྟེན་ནས་འགྲུབ་པ་རྣམས་ནི་༼༡༤༠༽རིང་ཐུང་དང༌། ཆེ་ཆུང་དང༌། སྡུག་མི་སྡུག་ལ་སོགས་ངོ་བོ་ཉིད་ཀྱིས་གྲུབ་པ་མིན་ཞེས་དམ་པ་མཁྱེན་རབ་མངའ་བ་ཀླུ་གྲུབ་ལ་སོགས་པ་རྣམས་ཀྱིས་གསུངས་སོ། གསུམ་པ་འདས་པའི་ནུས་པ་དགག་པ་ལ། བཀག་པ་དངོས་དང༌། དེའི་ཉེས་སྤོང་གི་ལན་དགག་པ་གཉིས།
དང་པོ། གལ་ཏེ་འགགས་པ་སོགས་ཚིག་བཅད་གཅིག་གིས་བསྟན་ཏེ། གལ་ཏེ་འགགས་ཤིང་འདས་པའི་རྣམ་པར་ཤེས་པ་དག་རང་འགགས་བཞིན་པས་རང་དང་རྗེས་སུ་མཐུན་པའི་འབྲས་བུ་ཕྱི་མའི་རྒྱུ་ཀུན་གཞི་ལ་ནུས་པ་བཞག་པ་ཡོངས་སུ་སྨིན་པ་ལས་རྣ་པར་ཤེས་པ་འབྱུང་བར་འགྱུར་རོ་ཞེ་ན། གལ་ཏེ་འགགས་པའི་ནུས་པ་སྨིན་པ་ལས་འབྲས་བུ་ཤེས་པ་ཕྱི་མ་གཞན་སྐྱེ་བར་འགྱུར་ན། རྒྱུ་གཞན་གྱི་ནུས་པ་ལ་འབྲས་བུ་གཞན་འབྱུང་བར་འགྱུར་རོ། གང་གི་ཕྱིར་ཞེ་ན་རྒྱུན་ཅན་རྣམས་སྐང་ཅིག་སྔ་༼༡༤༡༽ཕྱིར་དེ་དག་ཕན་ཚུན་ཐ་དད་དུ་ཡོད་པ་གཞན་གྱི་ཁས་བླང་བས་སོ། ཁོ་ན་རེ་དེ་ལྟ་ན་མི་རིགས་པ་ཅི་ཡོད་ཞེ་ན། རྒྱུན་ཅན་ཏམས་ཅད་ལ་ཐ་དད་འབྱུང་བ་དེ་ཕྱིར་ཐམས་ཅད་ཀུན་ལ་ཐམས་ཅད་འབྱུང་བར་འགྱུར་ཏེ་སྔར་བཤད་ཟིན་ཏོ། གཉིས་པ་ལ་ལན་དང༌། དེ་དགག་པ་གཉིས་དང་པོ།
གལ་ཏེ་དེར་ནི་རྒྱུན་ཅན་ཐ་དད་ཀྱི། དེ་དག་ལ་རྒྱུན་ཐ་དད་མེད་དེའི་ཕྱིར་ཉེས་མེད་ཅེ་ན། ཞེས་པས་བསྟན་ཏེ། གལ་ཏེ་རྣམ་ཤེས་རྒྱུན་གྱིས་འཇུག་པའི་སྐབས་འདིར་རྒྱུན་ཅན་སྐད་ཅིག་སྔ་ཕྱི་ཐ་དད་པར་ཡོད་ཀྱང༌། དེ་དག་དེ་ལ་རྒྱུན་ཐ་དད་པ་མེད་པ་དེའི་ཕྱིར་ཀུན་ལས་ཐམསཅད་སྐྱེ་བའི་ཉེས་པ་མེད་དོ་ཞེ་ན། གཉིས་པ་འདི་ནི་སྒྲུབ་བྱ་ཞིག་སོགས་ཚིག་རྐང་ཕྱེད་དྲུག་གིས་བསྟན་ཏེ། འདི་ནི་མ་གྲུབ་པས་འདི་ནི་བསྒྲུབ་བྱ་ཞིག་གོ། ཅིའི་ཕྱིར་ཞེ་ན་ཐ་མི་༼༡༤༢༽དད་པའི་རྒྱུན་གྱིས་སྐབས་མི་རིགས་པའི་ཕྱིར་ཏེ། སྐད་ཅིག་སྔ་ཕྱི་རྫས་ཐ་དད་པ་རྣམས་ལ་ཐ་མི་དད་པའི་རྒྱུན་རྗེས་སུ་འཇུག་པའི་གོ་སྐབས་མེད་དེ། ཇི་ལྟར་བྱམས་པ་དང་ཉེར་སྦས་ལྟ་བུ་གཞན་དང་གཞན་ལ་བརྟེན་པའི་ཆོས་རྣམས་ནི་གཞན་ཡིན་པའི་ཕྱིར་ན་རྒྱུད་གཅིག་ཏུ་གཏོག་པ་མ་ཡིན་ལ་དེ་བཞིན་དུ་རྣམ་པར་ཤེས་པ་སྐད་ཅིག་སྔ་ཕི་གང་དག་རང་མཚན་ཉིད་ཀྱིས་སོ་སོ་བ་ཐ་དད་པ་དེ་དག་གཅིག་ཏུ་གཏོག་པ་རིགས་པ་མ་ཡིན་ནོ།
གཉིས་པ་ཤེས་པ་དེ་ལས་བེམ་པོར་སྣང་བའི་བག་ཆགས་སྨིན་ཚུལ་དགག་པ་ལ། ཕྱོགས་སྔ་མ་བརྗོད་པ་དང༌། དེ་དགག་པ་གཉིས། དང་པོ་མིག་བློ་སོགས་ཚིགས་སུ་བཅད་པ་གསུམ་གྱིས་བསྟག་ཏེ། མིག་གི་དབང་པོའི་བློ་སྐྱེ་བར་འགྱུར་བའི་རང་གི་ནུས་པ་གང་ཞིག་ཀུན་གཞི་ལ་རྣམ་ཤེས་སྔ་མའི་བག་ཆགས་བཞག་པ་གང་༼༡༤༣༽ཡིན་པ་དེ་ལས་དེ་མ་ཐག་ཏུ་མིག་གི་རྣམ་པར་ཤེས་པ་ཀུན་ནས་སྐྱེ་བར་འགྱུར་ཞིང་མིག་གི་རྣམ་ཤེས་རང་གི་རྟེན་དུ་གྱུར་པའི་ནུུས་པ་དེ་ལ། གཏི་མུག་གི་དབང་གིས་འཇིག་རྟེན་དབང་པོ་གཟུགས་ཅན་མིག་ཅེས་བྱ་བར་རྟོག་ལ་རྣམ་ཤེས་ལས་ཐ་དད་པའི་མིག་གི་དབང་པོ་ཡོད་པ་མ་ཡིན་ནོ། འདི་ན་མིག་ལ་སོགས་པའི་དབང་པོ་ལས་བྱུང་བའི་རྣམ་པར་རིག་པ་རྣམས་ཕྱི་རོལ་གྱི་གཟུང་བའི་ཡུལ་ལ་ལྟོས་པ་མེད་པར་ཐོག་མ་མེད་པ་ནས་གོམས་པ་རང་གི་ས་བོན་ལས། སྔོ་སོགས་སྣང་བ་ཉིད་བྱུང་བར་མ་རྟོགས་ནས་འཇིག་རྟེན་གྱི་སྐྱེ་བོས་ཤེས་པ་ལ་སྣང་བ་ཉིད་གཞན་ཕྱི་རོལ་གཟུང་བར་སེམས་ཤིང་ཁས་ལེན་པར་བྱེད་དོ། ཇི་ལྟར་རྨི་ལམ་ནི་གཟུགས་སོགས་ཕྱིའི་ཡུལ་དོན་གཞན་མེད་པར་རང་གི་ནུས་པ་སྨིན་པ་ལས་གཟུགས་སོགས་སྣང་ལ་་་་་་དེའི་རྣམ་པ་ཅན་གྱི་ཡིད་ཀྱི་སེམས་འབྱུང་བ་ཇི་ལྟར་དེ་བཞིན་སད་པའི་གནས་སྐབས་ལའང༌། ༼༡༤༤༽འདིར།
ཕྱི་རོལ་མེད་པ་ཡིད་ཀྱི་ཤེས་པ་ཡོད་པ་ཡིན་ཅེ་ན། གཉིས་པ་ལ་བཀག་པ་དངོས་དང༌། ཤེས་པ་ལས་དོན་སྣང་སྐྱེ་བའི་སྒྲུབ་བྱེད་ལྷག་མ་རྣམས་ཀྱང་དོན་མེད་པར་བསྟན་པ་གཉིས། དང་པོ་ལ་ཕྱིར་རོལ་མེད་པར་ཤེས་པ་ཁོ་ན་དོན་སྣང་གི་རྣམ་ཤེས་སྐྱེ་ན་སད་དུས་སུ་ལོང་བ་ལ་གཟུགས་སྣང་བར་ཐལ་བས་དགག སད་དུས་སུ་ནུས་པ་མ་སྨིན་པར་འདོད་ན་རྨི་ལམ་གྱི་ཚེ་ཡང་གཟུགས་སྣང་མི་སྐྱེ་བར་ཐལ་བས་དགག་པ། དེས་ན་ཡུལ་དབང་ཤེས་གསུམ་བདེན་རྫུན་མཉམ་པར་བསྟན་པར་གསུམ། དང་པོ། ཇི་ལྟར་མིག་མེད་སོགས་ཚིག་བཅདག་གཅིག་གིས་བསྟན་ཏེ། ི་ལྟར་མིག་དང་གཟུགས་མེད་པར་ཡང་རྨི་ལམ་དུ་རངགི་བག་ཆགས་སྨིན་པ་སྔོ་སོགས་ཡུལ་དུསྣང་བའི་ཡིད་ཀྱིས་སེམས་འབྱུང་བ་དེ་ལྟར། སད་པའི་གནས་སྐབས་འདིར་མིག་དབང་མེད་པར་རང་གི་བག་ཆགས་༼༡༤༥༽སམ་ས་བོན་ཡོངས་སུ་སྨིན་པ་ལས་སྔོ་སོགས་སྣང་བ་དེ་ཉྀད་ལོང་བ་ལ་ཡང་སད་དུས་འདིར་ཅིས་ཕྱིར་མི་སྐྱེས་པོ་གཉིད་ལོག་པའི་གནས་སྐབས་ན་མིག་མེད་པ་འདྲ་བའི་ཕྱིར་རོ།
གྀས་པ་གལ་ཏེ་ཁྱོད་ལྟར་སོགས་ཚིག་རྐང་དྲུག་གིས་བསྟན་ཏེ། གལ་ཏེ་ཁྱོད་ཀྱི་ལྟར་ན་རྨི་ལམ་གྱི་སྐབས་དྲུག་པ་ཡིད་ཀྱི་བག་ཆགས་ཡོངས་སུ་མསིན་པས་སྔོ་སོགས་སྣང་བ་ཡོད་ལ་སད་པར་གྱུར་པའི་སྐབས་ན་ལོང་བ་ལ་སྔོ་སོགས་སྣང་བ་མེད་པར་གྱུར་ན། དུག་པ་ཡིད་ཤེས་ཀྱིས་ནུས་པ་སྨིན་པ་ནི་ལོང་བ་ལ་སད་དུས་འདིར་སྨིན་པ་མེད་པར་འདོད་པ་དེ་ལྟར་མི་ལམ་གྱི་ཚེ་ནའང་ནུས་པ་སྨིན་པ་མེད་ཅེས་ཅིའི་ཕྱིར་ཁས་ལེན་པར་མི་རིགས་སྟེ་རིགས་སོ་གལ་ཏེ་ཇི་ལྟར་མིག་མེད་པ་ཉིད་ཤེས་པ་དེ་ལྟ་བུའི་རྒྱུ་མ་ཡིན་གྱི་འོ་ན་ཅི་ཞེ་ན། ལོང་བ་དེ་ལྟ་བུའི་ཡིད་ཀྱི་རྣམ་པར་ཤེས་པའི་༼༡༤༦༽ནུས་པ་ཡོཤ་སུ་སྨིན་པ་ཡིན་ལ། རྨི་ལམ་གྱི་ཚེ་གཉིས་ཀྱི་རྐྱེན་གྱི་དེ་ལྟ་བུའི་དྲུག་པ་ཡིད་ཀྱི་ཤེས་པའི་ནུས་པ་སྨིན་པ་ཡོད་ལ། སད་པ་ལ་མེད་པས་ཇི་སྐད་བཤད་པའི་ཉེས་པ་མི་འགྱུར་ཞེ་ན། ཇི་ལྟར་མིག་མེད་པ་སད་པའི་གནས་སྐབས་ཀྱི་ལོང་བ་ལ་སྔོ་སོགས་སྣང་བའི་ཡིད་ཀྱི་རྣམ་པར་ཤེས་པའི་ནུས་པ་སྨིན་པར་བྱེད་པའི་རྒྱུ་མིན་པ་དེ་ལྟར། རྨི་ལམ་དུའང་གཉིད་ནི་དེ་ལྟ་བུའི་ཡིད་ཀྱི་ཤེས་པའི་ནུས་པ་སྨིན་པའི་རྒྱུ་མ་ཡིན་ཏེ། གནས་སྐབས་དེ་གཉིས་ཀར་མིག་མེད་པར་མཚུངས་པའི་ཕྱིར་རོ། གསུམ་པ་དེ་ཕྱིར་རྨི་ལམ་སོགས་ཚོག་རྐང་གཉིས་ཀྱིས་བསྟན་ཏེ།
དེ་ཕྱིར་རྨི་ལམ་དུ་ཡང་རྫུན་པའི་དངོས་པོའམ་རང་བཞིན་ཅན་གྱི་མིག་ནི། རྫུན་པའི་རང་བཞིན་ཅན་གྱི་ཡུལ་རྟོགས་པའི་རྒྱུར་ཁས་བླང་བར་བྱ་སྟེ། མིག་སོགས་དབང་པོ་མེད་པར་གཟུགས་སོགས་༼༡༤༧༽ཡུལ་རྟོགས་པ་མ་མཐོང་བའི་ཕྱིར་རོ། གཉིས་པ་སེམས་ཙམ་པའི་སྒྲུབ་བྱེད་གཞན་དོན་མེད་པར་སྟོན་པ་ལ་རིགས་པས་སྒྲུབ་བྱེདེ་ད་པ། ལུང་གིས་སྒྲུབ་བྱེད་མེད་པ། དཔས་སྒྲུབ་བྱེད་མེད་པ་གསུམ། དང་པོ་འདི་ཡི་ལན་སོགས་ཚིག་རྐང་ཕྱེད་གསུམ་གྱིས་བསྟན་ཏེ། དབུ་མ་པས་ཡུལ་དབང་ཤེས་གསུམེ་མེད་པར་བསྟན་པ་ན། རྣམ་རིག་སྨྲ་བ་འདིའི་ཡུལ་བདེན་པར་མེད་ཀྱང་ཤེས་པ་བདེན་པར་སྒྲུབ་པའི་ལན་ནི། སད་དུས་དོན་སྟོང་གི་ཤེས་པ་ཡོད་པའི་སྒྲུབ་བྱེད་རྨི་ལམ་གྱི་ཤེས་པ་བཟིན་ཞེས་པ་དང༌།
དེ་བཞིན་དུ་ཀུཀན་ཉོན་དང་རྣམ་བྱང་གི་གཞི་གཞན་དབང་མེད་ན་རྟེན་མེད་པའི་ཕྱིར་རུས་སྦལ་སྤུའི་གོས་བཞིན་ནོ་ཞེས་ལན་གང་དང་གང་བཏབས་པ་དེ་དང་དེ་ནི་མཁས་པ་དབུ་མ་དག་གིས་དམ་བཅའ་དང་མཚུངས་པར་བསྒྲུབ་བྱ་ལ་ཕན་པའི་ནུས་པ་མེད་པར་མཐོང་ཕྱིར་༼༡༤༨༽རྣམ་རིག་པའི་རྩོད་པ་འདི་རྣམས་སེལ་བར་བྱེད་དོ། གཉིས་པ། སངས་རྒྱས་རྣམས་ཀྱས་ནི་སོགས་ཚིག་རྐང་གཉིས་ཀྱི་བསྟན་ཏེ་སངས་རྒྱས་ཀྱི་ཟབ་མོའི་མདོ་རྣམས་ལས་མེད་པར་བསྟན་ཏེ། གསུམ་པ་དཔེ་གཞན་མ་སྡུག་པ་སྒོམ་པའི་ཡིད་ངོར་ཀེང་རསུ་སྣང་བའི་དཔེ་སྒྲུབ་པ་དང༌། ཡི་དྭགས་རྣམས་ཀླུང་ལ་རྣག་ཏུ་མཐོང་བའི་དཔེས་སྒྲུབ་པ་གཉིས་དོན་མེད་པར་བསྟན་པ་གཉིས། དང་པོ་རྣལ་འབྱོར་པ་ཡིས་སོགས་ཚིག་བཅད་གཉིས་ཀྱིས་བསྟནཏེ༌། གལ་ཏེ་ཧཡུལ་མེད་པར་ཤེས་པ་ཧཡོད་པ་མ་ཡིན་ན་རྣལ་འབྱོར་པ་ཡིས་བླ་མའི་མན་ངག་ལས་བྱུང་བའི་མི་སྡུག་སྒོམ་པ་ན། འདོད་་་་་་་རུས་ཀྱི་ས་གཞི་ཐམས་ཅད་༼༡༤༩༽རྣམ་རིག་པའི་རྩོད་པ་འདི་རྣམས་སེལ་བར་བྱེད་དོ། གཉིས་པ། སངས་རྒྱས་རྣམས་ཀྱིས་ནི་སོགས་ཚིག་རྐང་གཉིས་ཀྱིས་བསྟན་ཏེ།
སངས་རྒྱས་ཀྱི་ཟབ་མོའི་མདོ་རྣམས་ལས་མེད་པར་བསྟན་ཏེ། ཇི་སྐད་དུ་འཕགས་པ་ལང་ཀར་གཤེགས་པ་ལས། སྲིད་པ་གསུམ་ནི་བཏགས་པ་ཙམ། ངོ་བོ་ཉིད་ཀྱི་དངོས་པོ་མེད། ཅེས་སོགས། འགའ་ཡང་དངོས་པོ་བདེན་པར་ཡོད་ཅེས་མ་བསྟན་ཏོ། གསུམ་པ་དཔེ་གཞན་མ་སྡུག་པ་སྒོམ་པའི་ཡིད་ངོར་ཀེང་རུས་སྣང་བའི་དཔེ་སྒྲུབ་པ་དང༌། ཡི་དྭགས་རྣམས་ཀླུང་ལ་རྣག་ཏུ་མཐོང་བའི་དཔེས་སྒྲུབ་པ་གཉིས་དོན་མེད་པར་བསྟན་པ་གཉིས། དང་པོ་རྣལ་འབྱོར་པ་ཡིས་སོགས་ཚིག་བཅད་གཉིས་ཀྱིས་བསྟན་ཏེ། གལ་ཏེ་ཡུལ་མེད་པར་ཤེས་ས་ཡོད་པ་མ་ཡིན་ན་རྣལ་འབྱོར་པ་ཡིས་བླ་མའི་མན་ངག་ལས་བྱུང་བའི་མི་སྡུག་སྒོམ་པ་ན།
འདོད་རུས་ཀྱི་ས་གཞི་ཐམས་༼༡༤༩༽ཅད་གང་བར་མཐོང་དེ་ཇི་ལྟར་ཞེ་ན། རྣལ་འབྱོར་བས་ས་གཞི་ཀེང་རུས་ཀྱིས་གོང་བ་མཐོང་བ་དེར་དབང་ཡུལ་དང་དབང་པོ་དག་རྣམ་པར་ཤེས་པ་གསུམ་ཆར་སྐྱེ་བ་མེད་པར་མཐོང་སྟེ། དེ་ཁོ་ན་ཉིད་ཡིད་ལ་བྱེད་པ་མ་ཡིན་ལ་ལོག་པ་ཡིད་ལ་བྱེད་པ་ཡིན་པར་ལུང་ལས་བསྟན་པའི་ཕྱིར་རོ། ཁྱོད་ཀྱི་མི་སྡུག་པ་སྒོམ་པའི་ཡུལ་ལོག་པ་མ་ཡིན་པར་ཡང་དག་པར་འགྲུབ་པར་འགྱུར་ན་མི་སྡུག་པ་སྒོམ་པའི་དབང་བློའི་ཡུལ་རྣམས་ཇི་ལྟ་བ་དེ་ལྟར་མི་སྡུག་པའི་ཡིད་ཀྱི་ཡང་དེར་འགྱུར་ན། དེ་ལ་ཀོང་རུས་སྣང་བ་དེ་བཞིན་ཡུལ་དེར་བློ་གཏད་པའི་མི་སདུག་པ་མ་སྒོམ་པ་ཅིག་ཤོས་ཀྱིས་ཀེང་རུས་ཀྱི་ས་གཞི་གང་བར་མཐོང་ཞིང་རྟོགས་པར་འགྱུར་ན་ཡུལ་དེ་ལོག་པ་མ་ཡིན་ཞིང་ཡང་དག་པར་འགྲུབ་ཅིང་རྫུ་པར་ཡང་མི་འགྱུར་ན། དེ་ལྟར་མ་ཡིན་པས་ལོག་༼༡༥༠༽ས་དང་རྫུན་པ་ཡིད་ལ་བྱེད་པའི་ཕྱིར་རོ། གཉིས་པ་རབ་རིག་ལྡན་སོགས་ཚིག་རྐང་གཉིས་ཀྱིས་བསྟན་ཏེ། རབ་རིབ་དང་ལྡན་པའི་སྐྱོན་ཅན་ལ་ཇི་སྐད་བཤད་པ་དང་མཚུངས་པར་ཆུ་འབབ་པའི་ཆུ་ཀླུང་ལ་ཡི་དྭགས་རྣམས་རྣག་ཏུ་སྣང་བ་ལོག་པའི་བློ་རྫུན་པ་པའམ་ལོག་པའི་སྣང་བ་ཡིན་པར་རིགས་པར་བྱཱོ། གསུམ་པ་མཇུག་བསྡུ། མདོར་ན་ཇི་ལྟར་སོགས་ཚིག་རྐང་གཉིས་ཀྱིས་བསྟན་ཏེ།
མདོར་ན་ཇི་སྐང་བཤད་པའི་ཚུལ་དེ་ལྟར། ཤེས་བྱའི་ཡུལ་རང་བཞིན་མེད་པ་དེ་བཞིན་དུ་ཡུལ་ཅན་བློ་ཡང་རང་བཞིན་མེད་ཅེས་བྱ་བའི་དོན་འདི་ཤེས་པར་གྱིས་ཤིག་ཅེས་སོ། གནིས་པ་གཞན་དབང་རང་བཞིན་གྱིས་གྲུབ་པ་དགག་པ་ལ། གཞན་དབང་རང་བཞིན་གྱི་ཡོད་པར་མི་འཐད་པ་བསྟན་པ། དེས་ན་སེམས་ཙམ་པའི་ལུགས་བདེན་པ་གཉིས་ཆར་ལས་ཉམས་པར་བསྟན་པ། བདེན་གཉིས་མ་ནོར་བ་ཀླུ་སྒྲུབ་ཀྱི་༼༡༥༡༽ལུགས་ཁོ་ནར་བསྟན་པ། གཞན་དབང་ཁས་ལེན་པ་དང་འཇིག་རྟེན་ཐ་སྙད་ཙམ་དུ་ཁས་ལེན་པ་དང་མི་མཚུངས་པར་བསྟན་པ་བཞི། དང་པོ་གཞན་དབང་གི་སྒྲུབ་བྱེད་དྲི་བའི་ཚུལ་གྱིས་དགག་པ་མདོར་བསྟན་པ། དེ་རྒྱས་པར་བཤད་པ་གཉིས། དང་པོ་གལ་ཏེ་གཟུང་མེད་སོགས་ཚིག་བཅད་གཅིགགིས་བསྟན་ཏེ།
གལ་ཏེ་ཕྱི་གཟུང་བ་དེ་དང་ནང་གི་འཛིན་པ་ཉིད་དང་བྲལ་ཞིང༌། གཉིས་གྱིས་སྟོང་པའི་གཞན་དབང་གི་དངོས་པོ་བདེན་པར་ཡོད་ན། འདིའི་ཡོད་པ་ཉིད་དུ་ཡུལ་ཅན་གང་གིས་ཤེས་པར་འགྱུར། ཡུལ་ཅན་འགའ་ཞིག་གིས་མ་གཟུང་བ་ཡང་ཡོད་ཅེས་བྱ་བར་མི་རུང་སྟེ་ཧ་ཅང་ཐལ་བའི་ཕྱིར་རོ། དེ་ལ་རེ་ཞིག་འདི་རང་ལས་ཡོད་ན་གཞན་པའི་ཤེས་པས་འཛིན་པ་མ་ཡིན་ཏེ། ཤེས་པ་གཞན་ཐམས་ཅད་ཀྱིས་འཛིན་པ་དང་བྲལ་བར་ཁས་བླང་བའི་ཕྱིར་རོ། གཞན་གྱིས་འཛིན་ན་རང་རིག་༼༡༥༢༽ཞེས་པའི་དམ་བཅའ་ཉམས་སོ། གཉིས་པ་གཞན་དབང་ཡོད་པར་རྟོག་པའི་ཚད་མ་རང་རིག་དགག་པ་དང༌། དེ་བཀག་པའི་ཚད་མ་མེད་པར་གཞན་དབང་མི་འགྲུབ་པའི་ཚུལ་གཉིས། དང་པོ་ལ།
དམ་བཅའི་སྒོ་ནས་མདོར་བསྟན་པ། དེ་རིག་པའི་སྒོ་ནས་རྒྱས་པར་བཤད་པའོ། དང་པོ། དེ་གཉིད་ཀྱིས་དེ་མྱོང་བར་འགྲུབ་མ་ཡིན་ཞེས་པས་བསྟན། གལ་ཏེ་རང་ཉིད་ཀྱིས་རང་མྱོང་བར་འགྲུབ་པོ་ཞེ་ན་མ་ཡིན་ཏ། རང་གི་རང་ལ་བྱད་པ་འགལ་ཏེ་བྱ་བྱེད་གཅིག་ཏུ་ཐལ་བའི་སྐྱོན་དང༌། རལ་གྲི་པོས་རང་ཉིད་གཅོད་པ་དང༌། མར་མེས་རང་སྲོག་པར་འགྱུར་དགོས་ན་དེ་ནི་མི་རིགས་སོ། གཉིས་པ་ལ་རང་རིག་རྗེས་དཔག་གི་སྒོ་ནས་མི་འགྲུབ་ན་ཞེས་པས་བསྟན་ཏེ། འོ་ན་ཤེས་པས་རང་དང་བགཞན་གཉིས་ཀ་གསལ་ཞིང་ཕྱིས་མཐོང་ངོ་སྙམ་པ་ཡོད་པས་རང་རིག་གྲུབ་པར་འདོད་པར་བྱ་དགོས་ཏེ།
གཞན་དུ་ན་དུས་༼༡༥༣༽ཕྱིས་ངས་གཟུགས་མཐོང་ངོ་སྙམ་དུ་གཟུགས་ཉམས་སུ་མྱོང་བའི་དྲན་པ་སྐྱེ་བརམི་འགྱུར་ཏེ། དྲན་པ་ནི་མྱོང་བའི་ཡུལ་ཅན་ཡིན་པའི་ཕྱིར་དང༌། གཟུགས་མྱོང་བའི་ཤེས་པ་ལ་མྱོང་བྱེད་མེད་པའི་ཕྱིར་རོ། གལ་ཏེ་ཤེས་པས་རང་མ་མྱོང་ཞིང་གིས་ཤེས་པ་གཞན་གྱིས་མྱོང་ན་ཐུག་མེད་དུ་འགྱུར་བས་དེའི་ཕྱིར། དུས་ཕྱིས་དངས་གཟུགས་མཐོང་ངོ་སྙམ་དུ་གཟུགས་མྱོང་བ་དྲན་པས་ཤེས་པ་མྱོང་བྱེད་ཡོད་པར་གྲུབ་ལ། དེའང་གཞན་གྱིས་མྱོང་བ་མི་འཐད་པའི་ཕིར་ང་རིག་གྲུབ་ལ། རང་རིག་པས་གཞན་དབང་ཡོད་པར་གྲུབ་པོ་ཞེས་སྒྲུབ་པར་བྱེད་དཽ། གཉིས་པ་ལ། དྲན་པ་རང་རིག་བསྒྲུབ་པའི་གཏན་ཚིགས་སུ་མ་གྲུབ་པས་དགག་པ་དང༌། རང་རིག་ཡོད་དུ་ཆུག་ཀྱང་དེ་དྲན་པས་དྲན་པར་མི་རིགས་པས་དགག་པ་གཉིས།
དང་པོ། མ་གྲུབ་སོགས་ཚིག་རྐང་གཉིས་ཀྱིས་བསྟན་ཏེ། དོན་དམ་པར་སྒྲུབ་པའི་༼༡༥༤༽དབང་དུ་བྱས་ནས་དྲན་པ་སྒྲུབ་བྱེད་དུ་སྨྲ་ན། དོན་དམ་པར་མ་གྲུབ་པའི་རང་རིག་པ་བསྒྲུབ་པར་བྱ་བའི་ཕྱིར་དུ་སྒྲུབ་བྱེད་དྲན་པ་བརྗོད་པ་འདི་ནི་རང་རིག་ལྟར་དྲན་པའང་མ་གྲུབ་སྟེ། རང་རིག་ནི་དྲན་པས་བསྒྲུབ་ལ་དྲན་པ་རང་ཉིད་བདག་དང་གཞན་ལས་སྐྱེ་བ་མེད་པའི་ཕྱིར་སྒྲུབ་བྱེད་གྲུབ་པ་མིན་ནོ། གཉིས་པ་ལ་དངོས་དང༌། ཝར་བྱུང་རང་ལུགས་ལ་རང་རིག་མེད་ཀྱང་དྲན་པ་སྐྱེ་ཚུལ་གཉིས། དང་པོ་ལ་འགོགས་པའི་རིག་པ་དངོས་བཤད་པ་དང༌། རིགས་པ་དེས་ལན་གྱི་ཁྱད་པར་གཞན་རྣམས་ཀྱང་འཇོམ་པར་བསྟན་པའོ། དང་པོ་རང་རིག་པ་ནི་སོགས་ཚིང་རྐང་གསུམ་གྱིས་བསྟན་ཏེ།
ཅི་སྟེ་ཤེས་པ་ཡུལ་དང་བདག་ཉིད་གཉིས་ཀ་མྱོང་བའི་ཕྱིར། རང་རིག་པ་ན་གྲུབ་དུ་ཆུག་མདོ་ཀྱི་འདོད་པ་དེ་ལྟ་ནའང་དུས་ཕྱིས་ཀྱིས་དྲན་པས་སྔར་གྱི་ཤེས་པའི་མྱོང་བ་དྲན་པར་རིག་པ་མིན་ཏེ་སྔར་གྱི་མྱོང་བ་དང་ཕྱིས་དྲན་པ་གཉིས་༼༡༥༥༽གཞན་དུ་ཁས་བླང་བའི་ཕྱིར་རོ། དཔེར་ན་བྱ་མས་པས་རྒྱུད་ཀྱི་དྲན་པས། རང་གིས་མ་ཤེས་པའི་ནེར་སྦས་ཀྱི་རྒྱུད། ལ་སྐྱེས་པའི་རང་རིག་དང་ཡུལ་མྱོང་བ་དྲན་དུ་མེད་པ་བཞིན་ནོ། གཉིས་པ་གཏན་ཚིག་འདིས་ནི་ཁྱད་པར་དག་ཀྱངའཇོམ་ཞེས་བསྟན་ཏེ། ཁོ་ན་རེ་སྔར་གྱི་མྱོང་བ་དང་ཕྱིས་དྲན་པ་གཉིས་རྒྱུད་གཅིག་པའི་ཕྱིར་ཏེ། རྒྱུ་འབྲས་ཀྱི་ངོ་བོ་ཡིན་པས་གཞན་ཡིན་འང་དྲན་ནོ་ཞེ་ན། གཞན་ཡིན་པ་ཞེས་པའི་གཏན་ཚིག་འདིས་ནི་བཤད་མ་ཐག་པའི་རྟགས་ཀྱི་ཁྱད་པར་དག་ཀྱང་འཇོམ་པར་བྱེད་དེ། གཉིས་པ་རང་ལུགས།
གང་ཕྱིར་སོགས་ཚིག་བཅད་གཅིག་གིས་བསྟན་ཏེ། སྔར་གང་གི་ཡུལ་ཉམས་སུ་མྱོང་བར་གྱུར་པ་དེ་ལས་ཕྱིས་ཀྱི་དྲན་པ་དོན་གཞན་ཡོད་པ་མ་ཡིན་ཏེ་མྱོང་བ་ཞིག་པའི་ཕྱིར་རོ། དོན་གཞན་མ་ཡིན་པ་དེའི་ཕྱིར་ངས་གང་ཉམས་སུ་མྱོང་བ་༼༡༥༦༽དེ་དྲན་པས་མ་མྱོང་བ་ཡང་མ་ཡིན། མྱོང་པས་ཡོངས་སུ་བཅད་པ་དེ་དྲན་པས་ཡོངས་སུ་མ་བཅད་པའང་མ་ཡིན་པས་བདག་གིས་མཐོང་སྙམ་དུ་དྲན་པར་འགྱུར་རོ། དེའི་ཕྱིར་འདིའང་འཇིག་རྟེན་ཐ་སྙད་ཀྱི་ཚུལ་ལུགས་ཙམ་ཡིན་གྱི་ཤིན་ཏུ་དཔཡད་ན་དོན་ཐམས་ཅད་རྫུན་པའི་ཕྱིར་གྲུབ་པ་མ་ཡིན་ནོ། གཉིས་པ་རང་རིག་མངོན་སུམ་གྱིས་མི་འགྲུབ་པའི་ཚུལ། དེ་ཕྱིར་རང་རིག་སོགས་ཚིག་བཅད་གཅིག་གིས་བསྟན་ཏེ། གོང་དུ་བཤད་པའི་རྒྱུ་མཚན་དེ་དག་གི་ཕྱིར་རང་རིག་ནི་རང་བཞིན་ཡོད་པ་མ་ཡིན་ཞིང༌། ཤེས་པ་གཞན་གྱིས་ཀྱང་མི་འཛིན་ན། ཁྱོད་ཀྱི་གཞན་དབང་ཡལ་ཅན་གང་གིས་འཛིན་པར་འགྱུར་ཏེ།
གཞན་ཡང་ཤེས་པ་དེཉིད་ཀྱིས་འཛིན་པ་མི་རིགས་ཏེ། དེ་ལྟ་ན་བྱེད་པ་པོ་དང༌། ལས་དང་བྱ་བ་རྣམས་གཅིག་ཏུ་འགྱུར་ན་དེ་ཡག་རིག་པ་མིན་པས། ཤེས་པ་དེ་ཉིད་ཀྱས་རང་འཛིན་༼༡༥༧༽པ་ནི་ནམ་ཡག་རིགས་པ་མ་ཡིན་ནོ། གཉིས་པ་ཡོད་པར་ངེས་པའི་ཚད་མ་མེད་བཞིན་དུ་ཡོད་པར་ཁས་ལེན་མི་རིགས་ཚུལ། གལ་ཏེ་སྐྱེ་བ་སོགས་ཚིག་བཅད་གཅིག་གིས་བསྟན་ཏེ། གལ་ཏེ་ཤེས་པ་རང་གི་ངོ་བོ་སྐྱེ་བ་མེད་པར་གོང་དུ་བསཏྣ་ཞིང་ཤེས་པ་གང་གིས་མ་ཤེས་པའི་བདག་ཉིད་ཅན། སྤྲོས་པ་ཐམས་ཅད་དང་བྲལ་བའི་གཞན་དབང་གི་ངོ་བོ་སྐྱེ་བ་མེད་པར་གོང་དུ་བསྟན་ཞིང་ཤེས་པ་གང་གིས་མ་ཤེས་པའི་བདག་ཉིད་ཅན། སྤྲོས་པ་ཐམས་ཅད་དང་བྲལ་བའི་གཞན་དབང་གི་ངོ་བོའི་དངོས་པོ་ཡོད་པར་འདོད་ན། རྒྱུ་མཚན་གང་གིས་ན་གཞན་དབང་དང་མཚུངས་པའི་ཆོས་ཅན་ཡིན་དུ་ཟིན་ཀྱང་འདི་ཡོད་པ་ཉིད་དུ་མི་རིགས་པར་འདོད་པ་ཁྱེད་ལ་མོ་གཤམ་བུས་གནོད་པ་ཅི་ཞིག་བསྐྱལ་ནས་ཡོད་པར་མི་འདོད།
མོ་གཤམསབུ་སྤོས་པ་ཐམས་ཅད་དང་བྲལ་བ་ཡོད་དདེ་ཞེས་ཁས་ལེན་པར་གྱིས་ཤིག གཉིས་པ་བདེན་གཉིས་ས་ཉམས་པར་བསྟན་པ། གང་ཆེ་གཞན་དབང་སོགས་ཚིག་བཅད་གཅིག་༼༡༥༨༽གིས་བསྟན་ཏེ། གང་གི་ཚེ་ཇི་སྐད་བཤད་པའི་རིག་པས་གཞན་དབང་ཅུང་ཟད་ཡོད་པར་གྲུབ་པ་མིན་པ་དེའི་ཚེ། གང་ཟག་དང་ཆོས་ལ་སོགས་པ་ཀུན་རྫོབ་བདེན་པ་རྣམ་པར་འཇོག་པའི་རྒྱུར་གང་ཞིག་འགྱུར། གཞན་རྣམ་རིག་པ་ལྟར་ན་གཞན་གྱི་དབང་གི་རྫས་ཀུན་གཞི་རྣམ་ཤེས་ཡོད་པ་ཀཀུན་བྱང་གི་རྒྱུར་མགོན་པར་ཞེན་ཅིང་ཆགས་པ་ཡིས། འཇིག་རྟེན་ན་མཁས་པ་ནས་བྱིས་པའི་བར་ལ་གྲགས་པའི་ཀུན་རྫོབ་ཀྱི་རྣམ་བཞག་ཀུན་ཀྱང་བརླག་ཅིངའཇིག་པར་བྱེད་དེ་དེ་གཟུང་བ་མེད་པར་ཁས་བླང་བས་དོན་དམ་ལས་ཉམས་སོ། གསུམ་པ་ཐར་འདོད་ཀྱི་ལམ་རྣམ་དག་ཀླུ་སྒྲུབ་ཀྱི་ལུགས་ཁོ་ནར་བསྟན་པ་དང་དེ་ལ་འཐད་པ་སྒྲུབ་པ་གཉིས། དང་པོ་སློབ་དཔོན་ཀླུ་སྒྲུབ་ཞབས་སོགས་ཚིག་རྐང་གཉིས་བསྟན་ཏེ། སློབ་དཔོན་འཕགས་པ་ཀླུ་༼༡༥༩༽སྒྲུབ་ཞབས་ཀྱི་གཞུང་དེའི་ལམ་ལས།
ཕྱི་རོལ་དུ་གྱུར་བ་གཞན་དག་ལ་ཞི་བའི་གོ་འཕང་སྒྲུབ་པའི་ལམ་རྣམ་པར་དག་པ་བདེན་གཉིས་ཟུང་འཇུག་དང་ཚོགས་གཉིས་ཟུང་འཇུག་གི་ལམ་ལམ་ཐབས་མེད་དོ། ཅིའི་ཕྱིར་ཞེ་ན་དང་པོ་སྒྲ་བ་དེ་དག་ཀུན་རྫོབ་དང༌། དེ་ཁོ་ན་ཉིད་དོན་དམ་པའི་བདེན་པ་གཉིས་ཀ་ལས་ཉམས་པ་ཡིན་པའི་ཕྱིར་རོ། གཉིས་པ་བདེན་གཉིས་ཀྱི་རྣམ་བཞག་མ་ནོར་བ་ཁོང་དུ་མ་ཆུད་པར་མི་སྒྲོལ་བའི་ཚུལ་དང༌། བདེན་པ་གཉིས་ཇི་ལྟ་བ་བཞིན་མ་ཤེས་པ་དེ་ཁོ་ན་ཉིད་མི་རྟོགས་པར་བསྟན་པ་གཉིས། དང་པོ། དེ་དག་ཀུན་རྫོབ་སོགས་ཚིག་རྐང་གཉིས་ཀྱིས་བསྟན་ཏེ། དངོས་སྨྲ་བ་དེ་དག་གི་འདོད་པའི་གཞན་དབང་དང་རྡུལ་ཕྲན་ལ་སོགས་པ་བདེན་པའི་དངོས་པོ་དོན་དམ་དང་ཐ་སྙད་གཉིས་ཀར་མེད་ལ། དངོས་སྨྲ་རྣམས་ཀྱིས་༼༡༦༠༽རིགས་པས་དཔྱད་ནས་རང་གི་ལུགས་འཇིག་པར་བྱེད་ན་འཐད་པ་བཅུག་ནས་དེའི་གྲུབ་པ་ནི་མེད་པས་བདེན་པ་གཉིས་ཀ་ལས་ཉམས་པས་ཐར་པ་འགྲུབ་པའི་ལམ་རྣམ་དག་ཡོད་པ་མིན་ནོ། གཉིས་པ།
ཐ་སྙད་བདེན་པ་ཐབས་སུ་སོགས་ཚིག་བཅད་གཅིག་གིས་བསྟན་ཏེ། འདིར་ཐ་སྙད་ཀྱི་བདེན་པ་གྲུབ་པས་བསྟན་པ་ནི། དོན་དམ་རྟོགས་པའི་ཐབས་སུ་གྱུར་པ་ཡིན་པ་དང༌། དོན་དམ་བདེན་པ་ཏབས་ལས་བྱུང་བ་ཀུན་རྫོབ་དེའི་རང་བཞིན་དུ་གྱུར་པ་སྟེ་རྟོགས་པར་བྱ་བ་ཡིན་ལ་དོན་དམ་ཁོང་དུ་ཆུད་པ་ལས་ཐར་པ་ཐོབ་པ་ཡིན་ལ་དེས་ན་དོན་དམ་པ་རྟོག་པར་འདོད་པས་དང་པོ་ཀུན་རྫོབ་རྐྱེན་འདི་པ་ཙམ་འདི་དཔྱད་པའི་གཞིར་གདོན་མི་ཟ་བར་ཁས་བླངས་ནས་བདེན་གཉིས་ཟུངས་སུ་སྦྱར་བས་དོན་དམ་བདེན་པ་རྟོགས་ལ་དོན་དམ་པ་ཀུན་རྫོབ་ལ་མ་ལྟོས་པར་རྗེན་ཆར་དུ་འཇལ་ཤེས་པ་མི་འདྲའོ། དེས་ན༼༡༦༡༽བདེན་གཉིས་ཐབས་དང་ཐབས་ལས་བྱང་བར་མ་ཤེས་པ་དེ་གཉིས། གཅིག་ཤོས་ཁས་བླངས་གཅིག་ཤོས་སེལ་བ་དེས་བདེན་པ་གཉིས་ཀྱི་རྣམ་བྱེད་མི་ཤེས་ཞིང༌། ལོག་པར་རྣམ་པར་རྟོག་པ་དེ་ལས་ནི་ལམ་ངན་པ་རྟག་ཆད་མཐར་འཛིན་གྱི་ལམ་ངན་པར་ཞུགས་པ་ཡིན་པས་བདེན་གཉིས་ཟུངས་སུ་ཆུད་པའི་དོན་ལ་རྟོགས་པར་གྱིས་ཤིག་ཅེས་གདམས་པའོ། བཞི་པ་ཇི་ལྟར་ཁྱོད་ཀྱི་སོགས་ཚིག་བཅད་གསུམ་གྱིས་བསྟན་ཏེ། ཇི་ལྟར་ཁྱོད་ཀྱི་རང་དབང་དུ་བྱས་ནས་གཞན་གྱི་དབང་གང་ཞིག་སྤྲོས་པ་དང་བྲལ་བའི་འཕགས་པའི་ཡེ་ཤེས་ཀྱིས་རྟོགས་པར་བྱ་བའི་དངོས་པོ་འདོད་པ་ལྟར། དབུ་མ་བདག་གིས་ཀུན་རྫོབ་གྱི་བདེན་པ་རང་དབང་དུ་བྱས་ནས་གྲུབ་པར་ཁས་མ་བླངས་ལ།
དང་པོ་ཇི་ལྟར་ཁས་ལེན་ཞེ་ན། འཇིག་རྟེན་བཞུགས་པའམ་འབྲས་༼༡༦༢༽བུའི་ཕྱིར་རམ་དགོས་པའི་དབང་གིས། ཀུན་རྫོབ་འདི་དག་དོན་དམ་པར་མེད་ཀྱང་འཇིག་རྟེན་གྲགས་པའི་སྒོ་ནས་ཡང་དག་ཀུན་རྫོབ་བློ་གནོད་མེད་ཀྱི་ཤེས་པའི་ཡུལ་འདི་ཡོད་དེ་ཞེས། འཇིག་རྟེན་པའི་ངོར་བྱས་ནས་བདག་གིས་སྨྲ་བར་བྱེད་དེ། དེ་རྗེས་སུ་བརྗོད་པ་ནི་དེ་ལྡོག་པའི་ཐབས་ཡིན་པའི་ཕྱིར།

ཅི་སྟེ་ཀུན་རྫོབ་འདི་དག་ཇི་ལྟར་ཕུང་པོ་ལྷག་མ་མ་ལུས་པ་གྲང་ནས་ཞི་བ་མྱ་ངན་ལས་འདས་པར་ཞུགས་པའི་དགྲ་བཅོམ་པ་རྣམས་ལ་ཀུན་རྫོབ་རྣམ་པ་ཐམས་ཅད་དུ་ཡོད་པ་མིན་པ་དེ་ལྟར། འཇིག་རྟེན་པ་ལ་ཡང་མེད་ན་ནི། དགྲ་བཅོམ་པའི་ཕུང་པོ་དེ་བཞིན་དུ་ཀུན་རྫོབ་འིད་འཇིག་རྟེན་གྱི་གྲགས་པ་ལས་ཡོད་ཅེས་བདག་མིམ་སྒྲ་སྟེ། དེའི་ཕྱིར་གཞན་ངོར་ཁོ་ན་ཡིན་ལ་རང་དབང་གིས་མ་ཡིན་ནོ། ཁོ་བོ་ཅག་ནི་འཇིག་རྟེན་ཀུན་རྫོབ་བཟློག་པའི་ཕྱིར་ཤིན་ཏུ་ཚེགས་ཚེར་༼༡༦༣༽གནས་པར་འགྱུར་གྱི་གལ་ཏེ། ཁྱོད་ལ་འཇིག་རྟེན་གྱི་གྲགས་པས་མི་གནོད་ན། འཇིག་རྟེན་ཉིད་ལ་ལྟོས་ནས་འཇིག་རྟེན་ལ་གྲགས་པའི་ཀུན་རྫོབ་འདི་དག་དགག་པར་གྱིས་ཤིག་དང༌། ཁྱོད་དང་འཇིག་རྟེན་པ་གཉིས་པོས་སྐབས་འདིར་ནི་ཀུན་རྫོབ་འདི་མེད་དོ་ཞེས་རྩོད་པར་གྱིས་དང་ཕྱིས་ནས་གལ་ཏེ་ཁྱོད་རྒྱལ་ན་ཁོ་བོས་ཀྱང༌། ཀུན་རྫོབ་གཏན་ཁས་བླང་བར་མི་བྱའོ། གལ་ཏེ་ཁྱོད་འཇིག་རྟེན་གྱི་ཕམ་པར་བྱས་པས་དེའི་ཚེ་ཤིན་ཏུ་སྟོབས་དང་ལྡན་པའི་འཇིག་རྟེན་པ་འདི་ལ་བདག་གིས་བརྟེན་པར་བྱའོ། གཉིས་པ་སེམས་ཙམ་དུ་གསུངས་པའི་ལུང་གི་དོན་བཤད་པ་ལ།
མདོ་སྡེ་ས་བཅུ་པ་ལས་གསུངས་པའི་ལུང་གི་དོན་བཤད་པ་དང༌། ལང་ཀར་གཤེགས་པ་ལས་གསུངས་པའི་ལུང་གི་དོན་བསཛ་པ་གཉིས། དང་པོ་ལ། འདུང་གི་དོན་༼༡༦༤༽བཤད་པ་དག༌། དེ་འཐད་པ་སྒྲུབ་པ་གཉིས། དང་པོ་མངོན་གྱུར་མངོན་ཕྱོགས་སོགས་ཚིག་བཅད་གཅིག་གིས་བསྟན་ཏེ། ས་དྲུག་པ་མངོན་དུ་ཕྱོགས་པའི་བྱང་ཆུབ་སེམས་དཔའ་ཡིས་སྲིད་པ་གསུམ་པོ་རྣམ་ཤེས་ཙམ་དུ་གང་གིས་རྟོགས་པོ་ཞེས་གསུངས་པའི་དོན་ནི། བྱང་སེམས་དེ་རྗེས་ཐོབ་ཏུ་ཕྱི་ནང་གི་ཆོས་ཐམས་ཅད་ཀྱི་བྱེད་པ་པོ་ནི་ཡང་དག་པ་མ་ཡིན་པའི་ཀུན་ཏུ་རྟོགས་པའི་རང་བཞིན་གྱི་སེམས་ཙམ་ཡིན་པར་རྟོགས་པས། རྟག་པའི་རང་བཞིན་གྱི༨ས་བདག་དང་གཙོ་བོ་ལ་སོགས་པའི་བྱེད་པ་པོ་གཞན་བཀག་པར་རྟོགས་པའི་ཕྱིར། དེ་སྐད་གསུངས་པ་ཡིན་ནོ།
དེས་ན་བྱེད་པ་པོ་ནི་སེམས་གཙོ་བོ་ཙམ་ཡིན་པར་རྟོགས་པའི་ཕྱིར་རོ། གཉིས་པ་ལ་ལུང་གིས་བསྒྲུབ་པ་དང༌། རིགས་པས་བསྒྲུབ་པ་དེ་ལྟར་གྲུབ་པའི་མཇུག་བསྡུ་བ་གསུམ། དང་པོ་ལ་མདོ་གང་ལས་གསུངས་པའི་༼༡༦༥༽གནས་པར་འགྱུར་གྱི་གལ་ཏེ། ཁྱོད་ལ་འཇིག་རྟེན་གྱི་གྲགས་པས་མི་གནོད་ན། འཇིག་རྟེན་ཉིད་ལ་ལྟོས་ནས་འཇིག་རྟེན་ལ་གྲགས་པའི་ཀུན་རྫོབ་འདི་དག་དགག་པར་གྱིས་ཤིག་དང༌། ཁྱོད་དང་འཇིག་རྟེན་པ་གཉིས་པོས་སྐབས་འདིར་ནི་ཀུན་རྫོབ་འདི་མེད་དོ་ཞེས་རྩོད་པར་གྱིས་དང་ཕྱིས་ནས་གལ་ཏེ་ཁྱོད་རྒྱལ་ན་ཁོ་བོས་ཀྱང༌། ཀུན་རྫོབ་གཏན་ཁས་བླང་བར་མི་བྱའོ། གལ་ཏེ་ཁྱོད་འཇིག་རྟེན་གྱི་ཕམ་པར་བྱས་པས་དེའི་ཚེ་ཤིན་ཏུ་སྟོབས་དང་ལྡན་པའི་འཇིག་རྟེན་པ་འདི་ལ་བདག་གིས་བརྟེན་པར་བྱའོ། གཉིས་པ་སེམས་ཙམ་དུ་གསུངས་པའི་ལུང་གི་དོན་བཤད་པ་ལ།
མདོ་སྡེ་ས་བཅུ་པ་ལས་གསུངས་པའི་ལུང་གི་དོན་བཤད་པ་དང༌། ལང་ཀར་གཤེགས་པ་ལས་གསུངས་པའི་ལུང་གི་དོན་བཤད་པ་གཉིས། དང་པོ་ལ། འདུང་གི་དོན་༼༡༦༤༽བཤད་པ་དང༌། དེ་འཐད་པ་སྒྲུབ་པ་གཉིས། དང་པོ་མངོན་གྱུར་མངོན་ཕྱོགས་སོགས་ཚིག་བཅད་གཅིག་གིས་བསྟན་ཏེ། ས་དྲུག་པ་མངོན་དུ་ཕྱོགས་པའི་བྱང་ཆུབ་སེམས་དཔའ་ཡིས་སྲིད་པ་གསུམ་པོ་རྣམ་ཤེས་ཙམ་དུ་གང་གིས་རྟོགས་པོ་ཞེས་གསུངས་པའི་དོན་ནི། བྱང་སེམས་དེས་རྗེས་ཐོབ་ཏུ་ཕྱི་ནང་གི་ཆོས་ཐམས་ཅད་ཀྱི་བྱེད་པ་པོ་ནི་ཡང་དག་པ་མ་ཡིན་པའི་ཀུན་ཏུ་རྟོགས་པའི་རང་བཟིན་གྱི་སེམས་ཙམ་ཡིན་པར་རྟོགས་པས། རྟག་པའི་རང་བཞིན་གྱིས་བདག་དང་གཙོ་བོ་ལ་སོགས་པའི་བྱེད་པ་པོ་གཞན་བཀག་པར་རྟོགས་པའི་ཕྱིར། དེ་སྐད་གསུངས་པ་ཡིན་ནོ།
དེས་ན་བྱེད་པ་པོ་ནི་སེམས་གཙོ་བོ་ཙམ་ཡིན་པར་རྟོགས་པའི་ཕྱིར་རོ། གཉིས་པ་ལ་ལུང་གིས་བསྒྲུབ་པ་དང༌། རིགས་པས་བསྒྲུ་པ་དེ་ལྟར་གྲུབ་པའི་མཇུག་བསྡུ་བ་གསུམ། དང་པོ་ལ་མདོ་གང་ལས་གསུངས་པའི་༼༡༦༥༽ཚུལ་དང༌། ཇི་ལྟར་གསུངས་པའི་ཚུལ་གསལ་བར་བཤད་པ་གཉིས། དང་པོ།་ དེ་ཕྱིར་བློ་ལྡན་སོགས་ཚིག་བཅད་གཅིག་གིས་བསྟན་ཏེ། སེམས་ཙམ་པོ་བྱེད་པ་པོ་ཡིན་པ་དེའི་ཕྱིར་བློ་ལྡན་བྱང་ཆུབ་སཻམས་དཔའ་རྣམས་ཀྱི་བདག་མེད་རྟགོས་པའི་བློ་གྲོས་འཕེལ་བར་བྱ་བའི་ཕྱིར། འཕགས་པ་ལང་ཀར་གཤེས་པའི་མདོ་དེ་ལས་ཀུན་མཁྱེན་གྱིས་མུ་སྟེགས་རྣམས་ཀྱིས་གཙོ་བདག་ལ་སོགས་པ་བྱེད་པར་སེམས་པའི་ལྟ་བ་དངན་པའི་རི་བོ་སྤོ་ཤིན་ཏུལ་མཐོ་ཞིང་ལྷུན་སྡུག་པོ་འཇོམས་པར་བྱེད་པ་ལ་རྡོ་རྗེའི་མེ་དང་འདྲ་བའི་ངག་གི་རང་བཞིན་རྡོ་རྗེ་འདི་དགོས་པ་ཅིའི་ཕྱིར་གསུང་ཞེ་ན། སེམས་ཙམ་དུ་གསུངས་པའི་དགོངས་པ་ཡོངས་སུ་གཅད་ཅིང་གསལ་བར་བྱ་བའི་ཕྱིར་དུའོ།
གཉིས་པ་ཇི་ལྟར་རང་གི་སོགས་ཚིག་བཅད་གཅིག་གིས་བསྟན་ཏེ། ༼༡༦༦༽ཇི་ལྟར་མུ་སྟེགས་རང་གི་བསྟན་བཅོད་ལས་གང་ཟག་དང་གཙོ་བོ་ལ་སོགས་པ་ཆོས་རྣམས་ཀྱི་བྱེད་པ་པོར་སྨྲས་པ་དེ་དག་དོན་དམ་པར་མ་ཟད་ཐ་སྙད་དུའང་བྱེད་པ་པོར་མ་གཟིགས་ནས་རྒྱལ་བས་ཐ་སྙད་དུ་སེམས་ཙམ་པོ་ཉིད་འཇིག་རྟེན་གྱི་བྱེད་པ་པོར་གསུངས་སོ་ཞེས་བྱ་བ་ནི་ལང་ཀར་གཤེགས་པའི་མདོའི་དོན་ཡིན་ནོ། གཉིས་པ་ལ། སེམས་ཙམ་གྱི་སྒྲ་ཕྱི་རོལ་འགོགས་པའི་དོན་མིན་པར་སེམས་གཙོ་བོར་གྱུར་པ་ཡིན་པར་སྟོན་པ། དེ་ལྟར་འཐད་པའི་ཚུལ་བཤད་པ་གཉིས། དང་པོ་དེ་ཉིད་རྒྱས་ལ་སོགས་ཚིག་བཅད་གཅིག་གིས་བསྟན་ཏེ། དེ་ཁོ་ན་ཉིད་ཀྱི་རྟོགས་པ་རྒྱས་པ་ལ་སངས་རྒྱས་ཞེས་ཚིག་སྔ་མ་མི་མངོན་པར་བྱས་ནས་བཤད་པ་ཇི་བཞིན་དུ་སེམས་ཙམ་གཙོ་བོར་གྱུར་པ་ལའང་གཟུགས་ལ་སོགས་པ་གཞན་གཙོ་བོ་ཡིན་པ་བཀག་པས་གདུལ་བྱའི་འཇིག་རྟེན་༼༡༦༧༽ལ་མདོ་ལས་ཁམས་གསུམ་པོ་འདི་ནི་སེམས་ཙམ་མོ་ཞེས་གསུངས་པར་ཤེས་པར་བྱའོ། དེའི་ཕྱིར་མདོ་འདིར་གཟུགས་སོགས་བྱེད་པོར་སེལ་བ་ཡིན་གྱི་སེམས་ཙམ་ཞི་གསུངས་པའི་གཟུགས་སོགས་ཕྱི་རོལ་མ་འདིར་འགོགས་ཞིང་ཙམ་སྒྲས་སེམས་ཞིག་བདེན་པར་ཡོད་ཞེས་འཛིན་པ་དེ་ལྟར་མདོའི་དོན་མ་ཡིན་ནོ། གཉིས་པ་ཙམ་གྱི་སྒྲས་ཕྱི་རོལ་འགོགས་པར་འདོད་པ་མི་འཐད་པའི་ཚུལ་དང༌། གཙོ་བོར་འདོད་པ་འཐད་པའི་ཚུལ་གཉིས།
དང་པོ། གལ་ཏེ་འདི་དག་སོགས་ཚིགས་སུ་བཅད་པ་གཉིས་ཀྱིས་བསྟན་ཏེ། གལ་ཏེ་ཁམས་གསུམ་པོ་འདི་སེམས་ཙམ་དུ་གྲུབ་པར་མཁྱེན་ནས་ས་བཅུ་པའི་མདོ་དེ་ལས་གཟུགས་ཉིད་བྱེད་པོར་དགག་པར་མཛད་ནས་སེམས་སུ་བདེན་པར་སྟོན་ན་ནི། སླར་ཡང་མདོ་དེ་ལས་བདག་ཉིད་ཆེན་པོས། དེ་ལྟར་བྱ་ཆུབ་༼༡༦༨༽སེམས་དཔའ་ལུགས་སུ་འབྱུང་བའི་རྣམ་པར་རྟེན་ཅིང་འབྲེལ་བར་འབྱུང་བ་རབ་ཏུ་རྟོག་གོ། བདེན་པ་རྣམས་མི་ཤེས་པ་ནི་སེམས་བྱུང་མ་རིག་པ་གཏི་མུག་ལས་འདུ་བྱེད་དང༌། དེ་མས་རྣམ་པར་ཤེས་པའོ་ཞེས་རྟེན་འབྲེལ་ལས་སྐྱེ་བར་ཅི་ཕྱིར་གསུངས། གལ་ཏེ་སེམས་ངོ་བོ་ཉིད་ཀྱིས་བདེན་པར་གྲུབ་པ་ཞིག་ཡིན་ན་རྒྱུ་དང་ཀྱེན་ལ་ལྟོས་པར་མི་རིགས་པའི་ཕྱིར་རོ། ཅིའི་ཕྱིར་སེམས་གཙོ་བོ་ཡིན་ཞེ་ན་སེམས་ཉིད་ཀྱིས་ནི་དགེ་སྡིག་གིས་སྲིད་རྩེ་ནས་དབྱལ་བའི་བར་གྱི་སེམས་ཅན་གྱི་འཇིག་རྟེན་ཐུན་མོང་དུ་ལས་ལས་སྣོད་ཀྱི་འཇིག་རྟེན་ནམ་མཁའི་དཀྱིལ་འཁོར་ནས་འོག་མིན་གྱི་བར་གྱི་ཤིན་ཏུ་སྣ་ཚོགས་རྣམ་པར་འགོད་པར་བྱེད་དོ། ཕྱི་ནང་གི་འགྲོ་བ་མ་ལུས་པ་ཐུན་མོང་དང་ཐུན་མོང་མ་ཡིན་པའི་ལས་ལས་སྐྱེ་བར་གསུངས་ཞིང༌།
ལས་རྣམས་སེམས་ལ་བརྟེན་པ་ཡིག་ཕྱིར་༼༡༦༩༽སེམས་དང་བཅས་པ་ཁོ་ནས་ལས་སོག་པར་བྱེད་ལ། སེསམ་སྤང་ནས་ནི་ལས་ཀྱང་སོག་པ་ཡོད་པ་མ་ཡིན་པའི་ཕྱིར་རོ། གཉིས་པ། གལ་ཏེ་གཟུགས་སོགས་ཤློ་ཀ་གཅིག་གིས་བསྟན་ཏེ། གལ་ཏེ་གཟུགས་སོགས་ཡོད་མདོ་ཀྱི་གུགས་སོགས་དེ་ལ་ནི་བེམ་པོ་ཡིན་ཕྱིར་སེམས་བཞིན་བྱེད་པ་པོ་ཡོད་པ་མ་ཡིན་ནོ། འོ་ན་གཙོ་བོ་ལ་སོགས་པས་བྱེད་པ་པོ་ཡོད་དམ་སྙམ་ན་མ་ཡིན་ཏེ་དེ་དག་རྟོག་པས་སྒྲོ་བཏགས་ནས་གཞི་མེད་ལ་སོགས་པར་གཟུང་ཕྱིར་བྱེད་པ་པོ་མིན་ལ། དེས་ན་སེམས་ལ་བརྟེན་པའི་ལས་ཙམ་ལས་གཞན་པའི་གཙོ་བོ་སོགས་བྱེད་པོ་ར་ཡིན་པ་བཟློག་གི་གཟུགས་སོགས་ཡུལ་ཡོད་པ་བཀག་ནས། སེམས་བདེན་པར་གྲུབ་པའི་དོན་ལ་ཡིན་ནོ། གསུམ་པ་མཇུག་བསྡུ་བ། འཇིག་རྟེན་པ་ཡི་སོགས་ཚིག་༼༡༧༠༽བཅད་གསུམ་གྱིས་བསྟན་ཏེ།
འཇིག་རྟེན་པའི་ལྟ་བའི་དེ་ཁཀོ་ན་ཉིད་ལ་གནས་པ་ལ་ཕུང་པོ་ལྔ་ཆར་ཡོད་དེ། དེ་དག་འཇིག་རྟེན་ལ་གྲགས་པའི་ཕྱིར་ཏེ་ཐ་སྙད་ཡང་དག་པའི་ངོར་ཕུང་པོ་ལྔ་ཆར་ཡོད་ལ། དེ་ཁོ་ན་ཉིད་སྟོང་པ་ཉིད་རྟོགས་པའི་ཡེ་ཤེས་འཆར་བར་འདོད་པའི་རྣལ་འབྱོར་པ་རྣམས་ལ་མཉམ་བཞག་སྤྲོས་བྲལ་གྱི་ངོར་ཕུང་པོ་ལྔ་ཆར་འབྱུང་བར་འགཡུར་བ་མ་ཡིན་ལ། རྗེས་ཐོབ་ཏུ་བདེན་པའི་ཞེན་པ་མེད་པར་སྒྱུ་མ་ལྟར་སྣང་ཞིང་མཐར་ཐུག་གི་འབྲས་བུའི་སར་མ་དག་པའི་ཕུང་པོ་ལྔ་ཆར་སྣང་བ་མིན་ནོ། དེའི་ཕྱིར་དོན་དམ་པར་གཟུགས་སོགས་ཡལ་མེད་ན་དེར་འཛིན་པའི་སེམས་ཡོད་པར་མ་འཛིན་ཅིག ཐ་སྙད་དུ་འཛིན་པ་སེམས་ཉིད་ཡོད་ན་ཡལ་གཟུགས་མེད་པར་མ་འཛིན་ཅིག གཟུགས་སེམས་དེ་དག་ཤེས་རབ་ཀྱི་པ་རོལ་ད་ཏུ་ཕྱིན་པའི་མདོར་སངས་༼༡༧༡༽རྒྱས་ཉིད་ཀྱིས་ཕུང་པོ་ལྔ་ཆར་མཚུངས་པར་བཀག་པ་ཡིན་ཏེ། རབ་འབྱོར་གཟུགས་ནི་རང་བཞིན་གྱིས་སྟོང་ཞེས་དོན་དམ་པར་མེད་མཉམ་དུ་མཚུངས་པར་གསུངས་ཤིང་གག་ལ། མངོན་པའི་ཆོས་ལས་སྤྱི་དང་རང་གི་མཚན་ཉིད་གསུངས་པས་ཐ་སྙད་དུ་ཡོད་མཉམ་དུ་གསུངས་པ་ཤེས་པར་བྱའོ། དེས་ན་གཟུགས་མེད་པར་སེམས་ཙམ་ཞིག་གྲུབ་པར་སྨྲ་བ་ནི།
ཀུན་རྫོབ་དང་དོན་དམ་པའི་བདེན་པ་གཉིས་ཀྱི་རིམ་པ་ཇི་སྐད་བཤད་པ་འདི་དག་བཤིག་པར་འགྱུར་ལ། དེ་དག་བཤིག་ཀྱང་རྣམ་རིག་པ་ཁྱོད་ཀྱིས་ཕྱིར་རོལ་གྱི་རྫས་བཀག་པས་གཟན་དབང་འགྲུབ་པར་མི་འགྱུར་ཏེ་དེ་སྔར་རིགས་པས་བཀག་ཟིན་པའི་ཕྱིར་རོ། དེ་ཕྱིར་གོང་དུ་བསཛ་པ་དེ་ལྟའི་རིམ་པས་ཕྱི་ནང་གི་དང་པོ་སོ་རྣམས་དོན་དམ་པར་གདོད་ནས་མ་སྐྱེས་ཤིང་འཇིག་རྟེན་ཐ་སྙད་ཙམ་དུ་སྐྱེ་བར་རིགས་པར་བྱའོ། ༼༡༧༢༽གཉིས་པ་ལང་གཤེགས་པས་གསུངས་པའི་དགོངས་པ་བཤད་པ་ལ། ལུང་དེ་འདྲ་བ་དྲང་དོན་དུ་སྟོན་པ་དག༌། དེ་ལྟར་ངེས་པའི་སྒྲོབ་བྱེད་དགོད་པ་གཉིས། དང་པོ། མདོ་སྡེ་གང་ལས་སོགས་ཚིག་བཅད་གཅིག་གིས་བསྟན་ཏེ། ལང་གཤེགས་ལ་སོགས་པ་མདོ་སྡེ་གང་ལས་སྥྱི་རོལ་སནྒྷ་བ་ཡོད་པ་མིན་ནོ་ཞེས་སོགས་ཕྱིར་རོལ་ཡོད་པ་མིན་ལ། སེམས་ཉིད་ཀྱིས་ལུས་དང་ལོངས་སྤྱོད་ལ་སོགས་པ་སྣ་ཚོགས་སུ་སྣག་ངོ་ཞེས་གང་གསུངས་པའི་དགོངས་པ་ནི།
གདུལ་བྱ་གང་ཟག་གཟུགས་ལ་ལྷག་པར་ཆགས་ཤིང་དེའི་རྟེན་ཅན་གྱི་ཉོན་མོངས་པ་འདོད་ཆགས་ལ་སོགས་པར་རང་དབང་མེད་པར་འཇུག་ཅིང་དེའི་སྡིག་པ་ཆེན་པོ་བྱེད་པ་དེ་དག་ལ། ཡང་དག་པའི་ཇི་ལྟ་བ་མ་ཡིན་པ། གཟུགས་བཟློག་ནས་སེམས་ཙམ་དུ་གསུངས་པར་ཤེས་པར་བྱའོ། དེའི་ཕྱིར་མདོ་དེའང་དྲང་དོན་ཉིད་དུ་ཡིན་ནོ། གཉིས་པ་ལ་༼༡༧༣༽རང་དོན་ལུང་རིགས་ཀྱས་འགྲུབ་པ་དང༌། དེ་ལྟར་གསུངས་པའི་དགོས་བཤད་པ། ཚུལ་དེ་ལྟ་བུའི་སྒོ་ནས་མདོ་གཞན་གི་དྲང་ངེས་ཀྱང་རྟོགས་པར་གདམས་པའོ། དང་པོ། འདི་ནི་སྟོན་པས་སོགས་ཚིག་རྐང་ལྔས་བསྟན་ཏེ། འདི་ནི་སྟོན་པས་དགོངས་པ་ངེས་འབྲེལ་ལ་སོགས་པའི་མདོ་ལས་ངོ་བོ་ཉིད་གསུམ་དང་ལེན་པའི་རྣམ་པར་ཤེས་པ་ཟབ་ཅིག་ཕྲ་ཞེས་སོགས་དང༌།
ཇི་ལྟར་ནད་པ་ལ་སོགས་གསུངས་པ་དྲང་བའི་དོན་དུ་གསུང་བའོ། འདི་དྲང་བའི་དོན་དུ་རིགས་པས་ཀྱང་འཐད་དེ་སེམསཙམ་དུ་གསུངས་པ་ངེས་དོན་ཡིན་ན་སླར་ཡང་དེའི་དགོངས་པ་གསུངས་མི་རིགས་ལ། དེའི་དགོས་པ་གསུངས་པ་དང་དོན་དམ་པར་གོ་བོས་གྲུབ་པའི་ཤེས་པ་མི་སྲིད་པའི་དྲང་དོན་དུ་རིགས་སོ། དེས་ན་རྣམ་པ་དེ་ལྟ་བུའི་དགོངས་གཞི་དགོས་པ་དངོས་ལ་གནོད་བྱེད་གསུམ་ཀ་ཚང་པའི་མདོ་སྡེ་༼༡༧༤༽དག་ནི་དྲག་བའི་དོན་ཉིད་དུ་ལུངའདིས་གསལ་བར་བྱེད་ནས་རྟོགས་པར་བྱའོ། འདིར་ཁ་ཅིག་བཀའ་ཐ་མར་བདེ་གཤེགས་སྙིག་པོ་བསྟན་པ་སོགས་དྲང་བའི་དོན་ཏེ་དགོངས་གཞི་རྣམ་པར་གསུམ་ལ་དགོངས་པའོ་ཞེས་སོགས་འཆད་པ་མ་ཡིན་ཏེ། དེ་ཁོ་ན་ཉིད་བདེ་གཤེགས་སྙིང་པོ་དེ་ཉིད་དོན་དམ་པའི་མཚན་ཉིད་རྣམ་ཐར་སྒོ་གསུམ་གྱི་བདག་ཉིད་དང་ལྡན་པ་ཅིའི་ཕྱིར་ཡིན། ཡིན་ཏེ་དོན་དམ་ཡིན་པའི་ཕྱིར། དེ་ལ་འབྲས་བུའི་ཡོན་ཏན་ཐམས་ཅད་ལྷུན་གྲུབ་ཏུ་ཡོད་དེ། འདུས་མ་བྱས་ཡིན་པའི་ཕྱིར། ཁྱབ་པ་ཡོ་དེ།
རྒྱུ་ཚོགས་གཉིས་འདུས་བྱས་ཀྱི་འབྲས་བུ་འདུས་མ་བྱས་བསྐྱེད་མི་རུང་སྟེ་འདུ་བྱས་འདུས་མ་བྱས་ཕན་ཚུན་སྤང་འགལ་ཡིན་པའི་ཕྱིར་རོ། འོ་ན་ཚོགས་གཉིས་བསགས་མི་དགོས་སམ་ཞེ་ན་མ་ཡིན་ཏེ། གློ་བར་གྱི་དྲི་མ་བསལ་བའི་རྐྱེན་དང་འབྲས་བུའི་ཡོན་ཏན་༼༡༧༥༽མངོན་དུ་སྣང་བའི་རྐྱེན་ཙམ་ཡིན་པའི་ཕྱིར་རོ། གཉིས་པ་ཤེས་བ་མེད་ན་སོགས་ཚིག་བཅད་གཅིག་གིས་བསྟན་ཏེ། ཡུལ་ཤེས་བྱ་མེད་ན་ཡུལ་ཅན་ཤེས་པ་བསམ་བ་ནི་བདེ་རླག་ཏུ་སྙེད་ཅེས་སངས་རྒྱས་རྣམས་ཀྱིས་གསུངས་ཏེལ་དང་ཡུལ་ཅན་ཕན་ཚུན་ལྟོས་ནས་བཞག་པའི་ཕྱིར་རོ། ཕྱི་རོལ་སྣང་བ་ཡོད་མིནེ་་ཞེས་སོགས་གསུངས་ཏེ། ཤེས་བྱའི་བདག་མེད་རིགས་ན་ཤེས་པ་བཀག་པ་འགྲུབ་པས། ཤེས་པ་རག་བཟིན་མེད་པ་་་་རེ་འགའ་རང་ཉིད་ཀྱི་རྟོགས་ལ། རེ་འགའ་གཞན་གྱིས་བསྟན་པས་རྟོགས་པར་དགོངས་ནས། དང་པོ།
ཤེས་བྱ་དགག་པར་མཛད་པ་ཡིན་ནོ། གསུམ་པ། དེ་ལྟར་འདུང་གི་སོགས་ཙིག་བཅད་གཅིག་གིས་བསྟན་ཏེ། གོང་དུ་བཤད་པ་དེ་ལྟར་དྲག་དོན་དང་ངེས་དོན་གི་ལུང་གི་ལཽ་རྒྱུས་རྒྱ་ཆེར་ཤེས་པར་བྱས་ནས། མདོ་གང་༼༡༧༦༽ཞིག་དེ་ཁོ་ན་ཉིད་དོན་དམ་པར་བརྗོད་བྱར་བྱས་པ་མ་ཡིན་ཞིང༌། བརྗོད་བྱ་ཀུན་རྫོབ་ཀྱི་ཆོས་གཙོ་བར་བཤད་པའི་དོན་ཅན་གྱ་མདོ་དེ་དྲག་བའི་དོན་དུ་གསུང་བའང་རྟོགས་ནས་དྲང་ཞིང་བཤད་པར་བྱ་ལ། བརྗོད་བྱ་སྟོང་པ་ཉིད་ཀྱི་དོན་ཅན་གྱི་མདོ་སྡེ་གང་ཞིག་བཀའ་བར་པ་དང་ཁྱད་པར་དུ་བཀའ་ཐ་མ་བདེ་གཤེགས་སྙིང་པོ་བསྟན་པའི་མདོ་སྡེ་རྣམས་ངེས་པའི་དོན་དུ་ཤེས་པར་གྱིས་ཤིག གསུམ་པ་གཉིས་ཀ་ལས་སྐྱེ་བ་དགག་པ་ལ། གོང་གི་རིགས་པ་རྣམས་ཀྱིས་ཁེགས་པར་སྟོན་པ་དང༌། གོང་མ་གཉིས་ལས་ཀྱང་མི་འཐད་པར་སྟོན་པ་གཉིས།
དང་པོ། གཉིས་ལས་སྐྱེ་བ་སོགས་ཚིག་རྐང་གཉསཀྱིས་བསྟན་ཏེ། འདི་ལ་གཅེར་བུ་བ་དག་ན་རེ། རྒྱུ་འཛིན་པ་ལས་བུམ་པ་འབྱུང་བས་བདག་དང༌། གཞན་རྫ་མཁན་གྱི་རྐྱེན་ལས་སྐྱེ་བས་དངོས་པོ་རྣམས་བདག་གཞན་གཉིས་ཀ་ལས་སྐྱེ་བ་ཡིན༌། ༼༡༧༧༽ལ། ནང་གི་སེམས་ཅན་སྲོག་གི་བདག་ཉིད་རང་དང༌། ཕ་མ་དང་ཆོས་ཅོས་མིན་སོགས་གཞན་ལས་འབྱུང་བས་སྔར་གྱི་སྐྱོན་གཉིས་པོ་ཁོ་བོ་ལ་མི་འབབ་ལ་བདག་གཞན་གཉིས་ཀ་ལས་སྐྱེ་བར་འདོད་ཞེ་ན། མ་ཡིན་ཏེ་བདག་གཞན་གཉིས་ཀ་ལས་སྐྱེ་བ་རིག་པས་བརྟགས་ན་འཐད་པའི་ངོ་བོ་མ་ཡིན་ཏེ་རྒྱུ་མཚན་གང་གི་ཕྱིར་ཞེ་ན། སྔར་བཤད་ཟིན་པའི་བདག་གཞན་གཉིས་ཀ་ལས་སྐྱེ་བའི་ཉེས་པ་དེ་དག་ཏུ་བཟློག་ཏུ་མེད་པར་འབབས་པ་ཡིན་པའི་ཕྱིར་རོ།
གཉིས་པ་འདི་ནི་འཇིག་རྟེན་སོགས་ཚིག་རྐག་གཉིས་ཀྱིས་བསྟན་ཏེ། བདག་གཞན་གཉིས་ཀ་ལས་སྐྱེས་ཞེས་པ་འདི་ནི་འཇིག་རྟེན་ཐ་སྙད་དང་འཐད་པ་མིན་ཞིངདེ་ཁོ་ན་ཉིད་དུ་འཐད་པ་མིན་ཏེ། རྒྱུ་མཚན་གང་ཕྱིར། བདག་གཞན་རེ་རེ་ལས་སྐྱེ་བ་གྲུབ་ན་གཉིས་ཀ་ཚོགས་པས་༼༡༧༨༽བསྐྱེད་པར་འབྱུང་བ་ཞིག་ན། བདག་གཞན་རེ་བས་འབྲས་བུ་བསྐྱེད་མི་སྲིད་པ་གོང་དུ་རིགས་པས་གྲུབ་ཟིན་ན། གཟོད་གཉིས་ཀ་ཚོགས་པས་འབྲས་བུ་བསྐྱེད་པའི་ནུས་པ་ག་ལ་ཡོད་དེ། དཔེར་ན་བྱེ་མ་རེ་རེ་ལ་མར་འབྱིན་པའི་ནུས་པ་མེད་ན་བྱེ་མ་བརྒྱ་ཕྲག་སོས་མཚོགས་ཀྱང་ནུས་པ་མེད་པར་མཚུངས་པ་བཞིན་ནོ། བཟི་པ་རྒྱུ་མེད་པ་དགག་པ་ལ། ཕྱོགས་སྔ་བརྗོད་པ་དང༌། དེ་དགག་པ་གཉིས།
དང་པོ། གལ་ཏེ་རྒྱུ་མེད་སོགས་ཚིགས་རྐང་གཅིག་གིས་བསྟན་ཏེ། རྒྱང་འཔེན་པ་དག་ན་རེ། གལ་ཏེ་རྒྱུ་བདག་གཞན་དང་གཉིས་ཀ་ལས་སྐྱེ་ན་སྐྱོན་དེར་འགྱུར་ན་ཁོ་བོ་ཅག་གིས་རྒྱུ་མེད་པར་ངོ་བོ་ནིད་ཁོ་ན་ལས་སྐྱེ་བར་འདོད་དེ། དངོས་པོ་ཆོས་མཐའ་དག་སྒ་མའི་རྒྱུ་ལས་འབྱུང་བ་མིན་ལ་གཙོ་བོ་ལ་སོགས་པས་བྱེད་པ་མིན་ལ་གློ་བུར་དུ་སྣང་ཞིང་མཐར་༼༡༧༩༽རྒྱུན་མེད་པར་འགྷུར་ན་བདག་གཞན་སོགས་ཐམས་ཅད་ཀྱི་སྐྱོན་མི་འཇུག་གོ་ཕྱིའི་པདྨའི་འདབ་མ་དང་ཁ་དོག་དང་ ནང་གི་རྨ་བྱ་ལ་སོགས་པའི་ཁ་དོག་སོགས་གཞན་གྱིསབྱས་པར་མ་མཐོང་བའི། རྒྱུ་མེད་པ་ཁོ་ན་ལས་སྐྱེ་བར་འདོད་དོ། གཉིས་པ་རྒྱུ་མེད་སྤྱིར་དགག་པ་དང༌། འཇིག་རྟེན་ཕ་རོལ་མེད་པ་བྱེ་བྲག་ཏུ་དགག་པ་གཉིས། དང་པོ་ལ། འབྲས་བུ་འདི་རྣམས་ཡོད་ན་རྟག་ཏུ་ཡོད་པ་སོགས་ཀྱིས་དགག་པ་དང༌།
རྒྱུ་མེད་ན་་་་་རྟག་ཏུ་མེད་པ་སོགས་ཀྱིས་དགག་པ་གཉིས་དང་པོ་ལ། རྟག་ཏུ་ཡོད་པའམ། ཐམས་ཅད་ལས་བྱུང་བའི་སྐྱོན་གཉིས། དང་པོ། དེ་ཚེ་མཐའ་དག་རྟག་ཏུ་ཞེ་པས་བསྟན་ཏེ་རྒྱང་འདི་འི་བར་དུ་འཔེན་བསྐུང༌། ཡོད་པ་ཁྱོདཀྱི་འདོད་པ་དེ་ཚེ་དངོས་པོ་མཐའ་དག་རྒྱུ་མཐའ་དག་རྒྱུ་མེད་པའི་འབྲས་བུ་འདི་དག་རྟག་ཏུ་ཡོད་པ་ཐལ་ཏེ། རྒྱུ་ཡོད་༼༡༨༠༽མེད་ཀྱི་འབྲས་བུ་རྒྱུའི་འབྲས་བུ་འགྲོ་ལྡོག་བྱེད་ལ། འདི་ནི་རྒྱུ་ལས་མ་བྱུག་བའི་འབྲས་བུ་ཡིན་པས་ཕྱིར་རྟག་ཏུ་མི་འགགས་ཞིང་ཡོད། པར་འགྱར་ཏེ་འདུས་མ་བྱས་བཞིན། འབྲས་བུ་རྒྱུའི་རྗེས་སུ་འགྲོ་བ་མངོན་སུམ་གྱིས་གྲུབ་པས་དེ་མི་འགྲུབ་པོ།
གཉིས་པ། ཐམས་ཅད་ལས་ཀྱང་སྐྱེ་འགྱུར་ཞིང་ཞེས་པས་བསྟན་ཏེ། རྒྱུ་ཡིན་མིན་ཐམས་ཅད་ལས་ཀྱང་འབྲས་བུ་ཡིན་མིན་ཐམས་ཅད་འབྱུང་བར་འགྱུར་ཏེ། རྒུ་ལ་མ་ལྟོས་པར་རྒྱུ་མེད་ལས་སྐྱེ་བའི་ཕྱིར་རོ། གཉིས་པ་ལ་འབྲས་བུའི་ཆེད་དུ་རྒྱུ་མི་གསོལ་པར་ཐལ་བས་དགག་པ་དང༌། འཇིག་རྟེན་གྱིས་ངོས་པོ་ཐམས་ཅད་ནམ་མཁའི་མེ་ཏོག་ལྟར་རྟག་ཏུ་མེད་པར་ཐལ་བས་དགག་པ་གཉིས། དང་པོ་འབྲས་འབྱུང་སོགས་ཚིག་རྐང་གཉིས་ཀྱིས་བསྟན་ཏེ། དེ་ལྟའི་ལུགས་ངན་དེ་རིགས་པ་དང་འགལ་བར་མ་ཟད་མཐོང་བའི་ཆོས་༼༡༨༡༽དང་ཡག་འགལ་ཏེ། གལ་ཏེ་དངོས་པོ་རྣམས་རྒྱུ་མེད་ཁོ་ན་ལས་འབྱུང་བར་འགྱུར་ན། འཇིག་རྟེན་པ་དག་ཤིང་ཏོག་ལ་སོགས་པའི་འབྲས་བུ་འབྱུང་བར་བྱ་བའི་ཆེད་དུ་དེ་དང་དེའི་ས་བོན་ལ་སོགས་པའི་རྒྱུ་ལ་ནི།
དཀའ་བ་བརྒྱ་ཕྲག་དག་གིས་སྒོ་ནས་སྒྱུད་ཅིད་འབད་པར་བྱད་པར་ཡང་མི་འགྱུར་བ་ཞིག་ན། འབད་པར་བྱེད་པ་དེའི་ཕྱིར་དངོས་པོ་རྣམས་རྒྱུ་ལས་འབྱུང་གི་ངོ་བོ་ཉིད་ཀྱིས་བྱུང་བ་མ་ཡིན་ནོ། གཉིས་པ། གལ་ཏེ་འགྲོ་བ་སོགས་ཚིག་བཅད་གཅིག་གིས་བསྟན་ཏེ། གལ་ཏེ་འགྲོ་བ་འདི་རྣམས་རྒྱུ་ཡིས་སྟོང་ཞིང་ངོ་བོ་ཉིད་ལས་བྱུང་བར་གྱུར་ན། ཇི་ལྟར་ནམ་མཁའི་ཨུཏྤལ་ལའི་དྲི་དང་མདོག་མཐོང་བའི་ལམ་དུ་མི་འགྱུར་བ་དེ་བཞིན་རང་གི་ཡུལ་ཅན་གྱི་ཤེས་པས་གཟུང་དུ་མེད་པ་ཉིད་དུ་འགྱུར་ན། ཤིན་ཏུ་ཆེས་བཀྲ་ཞིང་གསལ་བའི་འཇིག་རྟེན་འདི་༼༡༨༢༽དག་གི་རང་་་་་་་གི་ཤེས་པས་འཛིན་པར་དམིགས་ཞིང་སྣང་བ་ཡིན་པ་དེའི་ཕྱིར། ཇི་ལྟར་རྒྱང་པ་རང་གི་བློ་ལ་སྔོན་པོ་ལ་སོགས་པ་སྣང་ཞིང་འཇིག་རྟེན་པ་འདི་དག་རག་རང་གི་རྒྱུ་ལས་འབྱུང་བ་ཡིན་པར་ཤེས་པར་གྱིས་ཤིག གཉིས་པ་འཇིག་རྟེན་ཕ་རོལ་མེད་པ་དགག་པ་ལ། རྒྱང་འཔེན་པའི་བློ་འཇིག་རྟེན་ཕ་རོལ་རྟོགས་པ་ཚད་མ་མིན་པར་སྟོན་པ།
ཕྱིན་ཅི་ལོག་གི་བློ་ཡི་པར་སྟོན་པ་གཉིས། དང་པོ་འབྱུང་བ་དེ་དག་སོགས་ཚིགས་བཅད་གཅིག་གིས་བསྟནེ༌། འབྱུང་བ་རྒྱུར་སྨྲ་བ་དག་ཕྱི་ནང་གི་དངོས་པཔོ་མཐའ་དག་སྐྱེད་པའི་རྒྱུ་འབྱུུག་བ་བཞི་པོདེ་དག་ཡོངས་སུ་སྨིན་པའི་ཁྱད་པར་ལས་ཕྱིའི་པདྨ་དང་ཟེའུ་འབྲུ་ལ་སོགས་པ་དག་དང་རྨ་བྱ་ལ་སོགས་པའི་ཁ་དོག་དང༌། ནག་སེམས་དང་སེམས་བྱུང་རྣམས་དཔེར་ན་ཕབ་དང་ཆན་གིས་ཁྱད་པར་ལས་དེའི་ནུས་པ་འབྱུང་༼༡༨༣༽བ་ཁུ་ཁྲག་ཡོངས་སུ་སྨིན་པ་ལས་སེམས་སེམས་བྱུ་འབྱུང་བད་དེ་གོ་བའམ་མི་དགེ་བའི་རྣམ་སྨིན་ཚེ་འདིའམ། སྐྱེ་བ་གཞན་དུ་སྨིན་པར་འགྱུར་བའི་འཇིག་རྟན་ཕ་རོལ་མེད་དོ་ཟེར་རོ། ས་ལ་སོགས་པའི་འབྱུང་བ་དེ་དག་ཕྱི་ནང་གི་དངོས་པོ་ཀུན་གྱི་རྒྱུར་གྱུར་པའི་བདག་ཉིད་གང་ཞིག་ཏུ་རྒྱང་པ་ཁྱོད་ཀྱི་བློའི་ཡུལ་དུ་འགྱུར་བ་དེ་ལྟར་འབྱུང་བ་ས་སོགས་དེ་ངང་དེའི་བདག་ནིད་ཅན་དུ་ཡོད་པ་མ་ཡིན་ཏེ། དེ་ལ་འབྱུང་བ་དེ་དག་འབབ་ཞིག་རྣམ་ཤེས་ཀྱི་རྒྱུ་ཡིན་ན། ཕྱི་རོལ་གྱི་དངོས་པོ་ས་སོགས་ལ་རྣམ་ཤེས་དང༌། འགྲོ་འདུག་ལ་སོགས་པའི་བྱ་བ་མིགས་པར་ཐལ་ཏེ། ཁྱོད་ཀྱིས་ཁས་བླང་བའི་ཕྱིར་རོ།
འོ་ན་ཁྱོད་ཀྱི་འཇིག་རྟེན་ཕ་རོལ་མེད་པར་མཐོང་བ་མངོན་སུམ་མམ་རྗེས་དཔག་གི་ཤེས། དང་པོ་ལྟར་ན་འཇིག་རྟེན་ཕ་༼༡༨༤༽རོལ་དང་དངོ་པོ་ཡིན་ཏེ་མངོན་སུམ་གྱིས་ཤེས་པའི་ཕྱིར། དེ་ལྟར་ན་འགལ་ཏེ་དངོས་པོ་མེད་པར་མི་འགྱུར་བས་ཟླ་མེད་པས་དངོས་འོའང་མེད་པར་འགྱུར་ལ། དེའི་ཕྱིར་རྒྱང་པ་དེས་ན་འཇིག་རྟེན་ཕ་རོལ་མེད་དོ་ཞེས་བྱ་བ་ཉམས་སོ། ཅི་སྟེ་མངོན་སུམ་མ་ཡིན་ན་གང་གིས་ཀྱང་མ་བཟུང་བའི་ཕྱིར་ཏེ། རྗེས་སུ་དཔག་པའི་ཚད་མ་ནི་རྒྱང་པ་ཁྱོད་མི་འདོད་པའི་ཕྱིར་རོ། དེའི་ཕྱིར་རྒྱང་པ་གང་ལ་མི་ཤེས་པའི་ཡིད་ཀྱི་མུན་པ་འཐུག་པོ་འཇིག་རྟེན་འདི་ཉིད་ཀྱི་དངོས་པོ་ལ་སོགས་པའི་རང་བཞིན་མངོན་དུ་གྱུར་པ་དག་ལའང་མི་འཐད་པའི་སྐྱོན་ཡོད་པ་དེས་ནི་ཇི་ལྟར་འཇིག་རྟེན་ཕ་རོལ་ཤིན་ཏུ་ཁྲ་བ་ལྷའི་མིག་གི་སྤྱོད་ཡུལ་དུ་གྱུར་པ་ཡང་དག་པར་རྟོགས་པར་ག་ལ་འགྱུར་ཏེ་མི་སྲིད་པའི་ཕྱིར་རོ། གཉིས་པ་རྒྱང་འཕེན་པའི་བློ་དེ་འདྲ་དངོས་པོའི་གནས་ཚུལ་ལ་ཕྱིན་ཅི་ལོག་༼༡༨༥༽ཏུ་ཞུགས་པའི་བློ་ཡིན་པར་བསྒྲུབ་པ་དང༌། དེའི་སཔེ་ལ་རྩོད་པ་སྤང་བའོ། དང་པོ་འཇིག་རྟེན་ཕ་རོལ་ལ་སོགས་ཚིག་བཅད་གཅིག་གིས་བསྟན་ཏེ།
རྒྱང་པ་ནི་དེའི་གནས་སྐབས་ནི་གཉིས་ཏེ། འདི་ལྟར་འབྱུང་བའི་རག་བཟིན་བདེན་པར་ཁོང་དུ་ཆུད་པའི་གནས་སྐབས་དང༌། འཇིག་རྟེན་ཕ་རོལ་ལ་སྐུར་པ་འདེབས་པའི་གནས་སྐབས་སོ། དེལ་འཇིག་རྟེན་ཕ་རོལ་མེད་དོ་ཞེས་འགོགས་པར་བྱེད་པའི་དུས་སུ་རྒྱང་པ་བདག་ཉིད་ནི། ཤེས་བྱའི་རང་བཟིན་ཕྱིན་ཅི་ལོག་ཏུ་ལྟ་བར་རྟོགས་པར་བྱ་སྟེ། ཕྱིན་ཅི་ལོག་དེའི་ལྟ་བའི་རྣམ་པའི་རྟེན་དུ་མཚུངས་པའི་འབྱུང་བའི་བདག་ཉིད་ཀྱི་ལུས་དང་ལྡན་པའི་ཕྱིར། གང་ཚེ་འབྱུང་བའི་བདག་ཉིད་བདེན་པར་ཡོད་པར་ཉིད་དུ་ཀས་ལེན་པ་དེའི་ཚེ། ཤེས་བྱའི་རང་བཞིན་ཕྱིན་ཅི་ལོག་ཏུ་ལྟ་བ་བཞིན་ནོ། གཉིས་༼༡༨༦༽པ། འབྱུང་བ་དེ་དག་ཇི་ལྟར་ཡོད་མིན་སོགས་ཚིག་བཅད་གཅིག་གིས་བསྟན་ཏེ།
རྒྱང་དག་ན་རེ་འབྱུང་བའི་བདག་ཉིད་ཡོད་པར་རྟོགས་པ་དེ་ཤེས་བྱའི་གནས་ལུགས་ཡིན་པའི་ཕྱིར་ཕྱིན་ཅི་ལོག་མ་ཡིན་པས་དཔེ་མ་གྲུབ་པོ་ཞེ་ན། འབྱུང་བ་བདེན་པར་ཡོད་པ་མ་ཡིན་ཏེ། འབྱུང་བ་དེ་དག་ཇི་ལྟར་བདེན་པའི་རང་བཟིན་མེད་པ་ཡིན་པ་དེ་ཁོ་བོ་ཅག་གིས་བཤད་ཟིན་ཏེ། གང་གི་ཕྱིར་དུ་དངོས་པོ་ཐམས་ཅད་ཐུན་མོང་དུ་རང་དང་གཞན་དང་གཉིས་ཀ་ལས་སྐྱེ་བ་དང་རྒྱུ་མེད་ལས་བྱུང་བ་ཐུན་མོག་དུ་ནི་བཀག་ཟིན་ལ་དེའི་པྱིར་རག་བཞིན་མེད་པར་མ་བཤད་པའི་འབྱུང་བ་བདེན་པ་ལྟར་ཅུང་ཞིག་ཡོད་པ་མ་ཡིན་ནོ། དེའི་ཕྱིར་འབྱུང་བ་འདི་དག་ལ་རག་བཞིན་བདེན་པ་ཡོད་པ་མ་ཡིན་པས་དཔེ་གྲུབ་པ་ཉིད་དོ། གསུམ་པ་དེ་ལྟར་གྲུབ་པའི་དོན་གྱིས་མཇུག་བསྡུ་བ་ནི། གང་གི་ཕྱིར་སོགས༼༡༨༧༽་ཚིག་རྐང་གཉིས་ཀྱིས་བསྟན་ཏེ། དངོས་པོ་རྣམས་མུ་བཞི་ལས་མི་སྐྱེ་ན་ཇི་ལྟར་སྐྱེ་ཞེ་ན། གལ་ཏེ་དངོས་པོ་རྣམས་ལ་རང་བཞིན་འགའ་ཞིག་ཡོད་ན་སྐྱེ་བའི་རྣ་པར་རྟོག་པ་གཞན་མི་སྲིད་པའི་ཕྱིར་མུ་བཞི་གང་རུང་ལས་སྐྱེས་དགོས་ན། གོང་དུ་ཇི་སྐད་བཤད་པའི་ཚུལ་གྱིས་བདག་དང་གཞན་དང་གཉིས་ཀ་ལས་སྐྱེ་བ་དང༌།
རྒྱུ་ལ་མ་ལྟོས་པར་སྐྱེ་བ་མེད་པར་སྐྱེ་བ་མེད་པ་དེའི་ཕྱིར་དངོས་པོ་རྣམས་རང་བཞིན་དང་བྲལ་བ་ཡིན་ནོ། ཐ་སྙད་དུ་མུ་བཞིའི་དཔྱད་པས་མེད་པར་ས་བོན་ལས་མྱུ་གུ་རྟེན་ཅིང་འབྲེལ་བར་འབྱུང་བ་རྐྱེན་འདི་ས་ཙམ་ནི་དགག་པར་བྱ་བ་མ་ཡིན་ནོ། གལ་ཏེ་ས་མྱུག་གཉིས་གཅིག་ཐ་དད་སོགས་མུ་བཞིའི་སྐྱེ་བ་ལས་མི་འདའ་འོ་ཞེ་ན་ས་མྱུག་དག་རང་བཞིན་ཅུང་ཟད་ཡོད་ན་དེ་ལས་མི་འདའ་ན་འདི་དག་རྨི་ལམ་བཞིན་༼༡༨༨༽རང་བཞིན་ཅུང་ཟད་ཙམ་ཡོད་པ་མ་ཡིན་ནོ། གཅིག་ཐ་དད་སོགས་ནི་དངོས་པོའི་ཆོས་ཡིན་པའི་ཕྱིར་རོ། གཉིས་པ་དེ་ལྟར་བཀག་པ་ལ་རྩོད་པ་སྤང་བ་ལ། རང་བཞིན་དེ་ལྟར་ཡིན་ན་ཏམས་ཅད་ཀྱིས་མཐོང་བར་ཐལ་བའི་རྩོད་སྤང་དང༌། སྣང་གཞི་མེད་ན་ཐ་སྙད་དུ་ཡང་མི་སྣང་བར་ཐལ་བའི་རྩོད་སྤང་གཉིས། དང་པོ་ལ། རང་བཟིན་མི་སྣང་བའི་རྒྱུ་བསྟན་པ་དག༌། རྒྱུ་ཡང་རང་བཞིན་མེད་པར་བསྟན་པ་གཉིས།
དང་པོ་རྒྱུ་གང་གིས་རང་བཟིན་མི་མཐོང་ཚུལ་དང༌། དེ་དཔེས་བསྒྲུབ་པ་གཉིས། དང་པོ། གང་གི་སྤྲིན་སོགས་ཚིག་རྐང་གཉིས་ཀྱིས་བསྟན་ཏེ། ནམ་མཁའི་རང་བཞིན་སྒྲིབ་པར་བྱེད་པའི་ཆར་སྤྲིན་གྱིས་ཚོགས་དང་མཚུངས་པའི་གཏི་མུག་གི་མུན་པ་སྡུག་པོ་ཡོད་པདེའི་འཇིག་རྟེ་པ་དག་གིས་སྔོན་པོ་ལ་སོགས་པའི་རག་བཞིན་སྟོག་པ་ཉིད་མཐོང་བ་ལ༼༡༨༩༽་བསྒྲིབ་པའི་ཕྱིར་བྱིས་པ་རྣམས་ཀྱི་ཡུལ་རྣམས་ལོག་པར་སྣང་ཞིང་དམིགས་པར་འགྱུར་རོ། གཉིས་པ་ཇི་ལྟར་རབ་རིབ་སོས་ཚིག་བཅད་གཅིག་གིས་བསྟན་ཏེ། ཇི་ལྟར་རབ་རིབ་ཀྱིསམཐུས་འགའ་ཟིག་ལ་ཡོད་པ་མ་ཡིན་པ་སྐྲ་ཤད་དང་ཟླ་གཉིས་དང༌། ནམ་མཁའ་དང་རྨ་བྱའི་མདོངས་དང༌། གསེར་གྱི་སྦྲང་མ་དང༌། བསེ་ཕུབ་ལ་སོགས་པ་སྣག་ཞིང་མེད་པ་ལ་ཡོད་པར་སྒྲོ་བཏགས་ནས་ལོག་པར་འཛིན་པ་དེ་བཞིན་དུ།
གཏི་མུག་མི་ཤེས་པའི་དབང་དུ་གྱུར་པའི་ཆེན་པོ་དག་གིས་སྐྱོན་གྱིས་བསླད་པའི་སྐྱེ་བོ་མི་མཁས་པ་འགའ་ཞིག་གིས། འདུས་བྱས་བདེན་པར་ཡོད་པ་ལྟ་ཞིག་ལ་སྒྲོ་བཏགས་ནས་ཡོད་པར་སྣ་ཚོགས་སུ་མི་ཤེས་པའི་བློ་གྲོས་ཀྱིས་ཡོངས་སུ་རྟོགས་པར་འགྱུར་རོ། གཉིས་པ་རྒྱུ་དེ་ཡང་རང་བཞིན་མེད་པར་བསྟན་༼༡༩༠༽པ་ནི། གལ་ཏེ་གཏི་མུག་སོགས་ཚིག་བཅད་གཅིག་གིས་བསྟན་ཏེ། མེད་བཞིན་དུ་སྣང་བའི་འཁྲུལ་པ་ཇི་ལྟརལྡོག་ཞེ་ན་གལ་ཏེ་མ་རིག་པ་དང་རྗེས་སུ་འབྲེལ་བའི་ལས་བསོད་ནམས་དང༌། བསོད་ནམས་མ་ཡིན་པ་དག་བར་མ་རྣམས་འབྱུང་ཞིང་ཀྱེ་བ་མངོན་པར་འདུ་བྱེད་ན། མ་རིག་པ་འགག་ཞིང་མེད་པར་འདུ་བྱེད་ལས་རྣམས་མི་བྱུང་ལ། མི་མཁས་བྱིས་པ་དག་གི་མ་རིག་པ་ལས་འདུ་བྱེད་སོགས་ཡང་དག་པར་འབྱུང་བར་རྟོགས་ཤིང་མངོན་པར་ཞེན་པ་འགྱུར་བ་གཞན་ལ་རག་མ་ལས་པས་གོར་མ་ཆག་གོ། བདེན་པའི་དེ་ཁོ་ན་ཉིད་མཐོག་བའི་བློ་བཟང་ཡེ་ཤེས་ཀྱི་ཉི་མས་མི་ཤེས་པའི་མུན་པ་དུག་པོ་རྣམ་པར་བསམ་ནས་མཁས་པ་དག་གིས་མ་རིག་པ་དང་འུ་བྱེད་ལ་སོགས་པ་སྟོང་པ་ཉིད་དུ་རྟོགས་ཞིང་ཁོང་དུ་ཆུད་པས་རྣམ་པར་གྲོལ་བར་འགྱུར་རོ་༼༡༩༡༽གཉིས་པ་ལ། དེ་ལྟར་གཞི་ཅུང་ཟད་ཀྱང་མེད་ན་ཐ་སྙད་དུ་ཡང་མི་སྣང་བར་ཐལ་བའི་རྩོད་སྤང་ལ།
རྩོད་པ་དག༌། དེའི་ལན་གཉིས་དང་པོ་གལ་ཏེ་དངོས་རྣམས་སོགས་ཚིག་བཅད་གཅིག་གིས་བསྟན་ཏེ། གལ་ཏེ་གཟུགས་ལ་སོགས་པའི་དངོས་པོ་འདི་དག་དེ་ཁོ་ན་ཉིད་རང་བཞིན་མེད་ན། ཐ་སྙད་དུ་མོ་གཤམ་གྱི་བུ་ཇི་ལྟ་བ་བཞིན་དུ་ཀུན་རྫོབ་ཏུ་དེ་ལ་མེད་པར་འགྱུར་ལ་ཀུན་རྫོབ་ཏུ་ཡོད་པ་དེའི་ཕྱིར་འདི་དག་རང་བཟིན་ཐ་སྙད་ཀྱིས་ཡོད་པ་ཉིད་ཡིན་ཞེས་པའོ། གཉིས་པ་པོའི་སྒོ་ནས་རྩོད་པ་དེ་མ་ངེས་པར་སྟོན་པ་དང༌། དོན་དུ་རག་བཟིན་གྱིས་མ་སྐྱེས་པ་དང་ཐ་སྙད་དུ་སྣང་བ་མི་འགལ་བ་སྟོན་པ་གཉིས། དང་པོ་ལའང་བསྟན་བཤད་གཉིས། དང་པོ། གང་དག་སོགས་ཚིགས་བཅད་གཅིག་གིས་བསྟན་ཏེ། གང་དག་རབ་རིབ་ལ་སོགས་པས་མིག་ཉམས༼༡༩༢༽པར་བྱས་པའི་བློའི་ཡུལ་དུ་འགྱུར་བའི་སྐྲ་ཤད་ལ་སོགས་པ་དང་མོ་གཤམས་ཀྱི་བུ་ལ་སོགས་པ་དེ་དག་མ་སྐྱེས་པར་མཚུངས་པས་ཅིའི་ཕྱིར་ཁྱེད་ཅག་གི་ཡོད་པ་མ་ཡིན་པའི་སྐྲ་ཤད་མཐོང་གི།
མོ་གཤམས་ཀྱི་བུ་ལ་མ་ཡིན་ཞེས་རེ་ཞིག་རབ་རིབ་ཅན་དེ་དག་ཉིད་ལ་རྩད་པར་བྱ་སྟེ་ཕྱི་ནས་མ་སྐྱེས་པའི་རང་བཞིན་གི་གཟུགས་སོས་མཐོང་ལ་མོ་གཤམས་བུ་ལ་མ་ཡིན་ཞེས། མ་རིག་པའི་རབ་རིབ་དང་རྗེས་སུ་འབྲེལ་བའི་འཇིག་རྟེན་ཐ་སྙད་ཀྱི་སྣང་བ་ལ་བསྒལ་ཞིང་བཏགས་པར་བྱ་དགོས་སོ། ཁོ་བོ་ཅག་ལ་མ་ཡིན་ཏེ་རྣལ་འབྱོར་པ་རྣམས་ལ་འདིར་གཟིགས་ཞེས་སྟོན་གྱི། རང་བཟིན་གྱི་སོ་སྐྱེས་ལ་ལྟོས་ནས་མ་ཡིན་ནོ། གཉིས་པ་གཟུགས་བསྙན་སོགས་མི་སྣང་བར་ཐལ་བ་འཕེན་པ་དང༌། དེ་ཡི་ཕྱིར་ན་གཏན་ཚིག་དེ་མ་ངེས་པར་སྟོན་པ་གཉིས༌། དང་༼༡༩༣༽པོ། གལ་ཏེ་རྨི་ལམ་སོགས་ཚིག་བཅད་གཅིག་གིས་བསྟན་ཏེ། གལ་ཏེ། ཁྱོད་ལ་རྨི་ལམ་དང༌།
དྲི་ཟའི་གྲོང་ཁྱེར་དང༌། སྨྲིག་རྒྱུའི་ཆུ་དང་མིག་འཕྲུལ་སྒྱུ་མ་དང་གཟུགས་བརྙན་སོགས་དང་མོ་གཤམས་ཀྱ་བུ་སྐྱེ་བ་མེད་པར་མཚུངས་པར་མཐོང་ཞིང་ཡོད་པ་མིན་པ་ཉིད་དུ་མཚུངས་ཀྱང༌། ཁྱོད་ལི་་ལྟར་རྨི་ལམ་ལ་སོགས་པ་མཐོང་གི་མོ་གཤམས་ཀྱི་བུ་ལ་སོགས་པ་མཐིང་་ཡིན་པ་དེ་འགྱུར་ཞེས་བརྒལ་བ་དེ་ནི་མི་རིགས་ཏེ། དང་པོ་རང་ལ་རྨི་ལམ་སོགས་མཐོང་བ་བརྒལ་བ་གྱིས་ལ་དེ་འགོག་ནུས་ན་ཕྱིས་ནས་རེད་ལ་བརྒལ་ཞིང་དེ་འགོག་ནུས་ན། དེ་མི་རིགས་པས་ཁྱོད་ཀྱི་ཅོད་པ་མ་ངེས་པ་ཁོ་ནའོ། གཉིས་པ་དེ་ཉིད་དུ་འདི་སོགས་ཚིག་བཅད་གཅིག་གིས་བསྟན་ཏེ། གཟུགས་ལ་སོགས་པ་རྣམས་དེ་ཁོ་ན་ཉིད་དུ་ཀུན་༼༡༩༤༽རྫོབ་འདི་དག་ཇི་ལྟར་སྐྱེ་བ་མེད་ཀྱང༌། མོ་གཤམས་ཀྱི་བུ་ལྟར་ཐ་སྙད་དུ་འཇིག་རྟེན་མཐོང་བའི་ཡུལ་དུ་མི་འགྱུར་བ་མ་ཡིན་པ་དེའ་ཕྱིར་སྨྲ་བ་འདི་མ་ངོས་པ་ཁོ་ནའོ། གཉིས་པ་ལ། རང་བཟིན་གྱིས་སྐྱེ་བ་བདེན་པ་གཉིས་ཆར་མེད་པར་སྟོན་པ།
སྐྱེ་བ་མེད་ཀྱང་སྣང་བར་མི་འགལ་བ་བསྒྲུབ་པ་གཉིས། དང་པོ་ལ་རང་བཞིན་གྱིས་སྐྱེ་བ་མེད་པར་བསྟན་པ་དངོས་དང༌། ལུང་གིས་ཀྱང་དེ་ལྟར་བསྟན་ཚུལ་གཉིས། དང་པོ། མོ་གཤམས་ཀྱི་བུ་ལ་སོགས་ཚིགས་བཅད་གཅིག་གིས་བསྟན་ཏེ། མོ་གཤམས་བུ་ལ་རག་གི་བདག་ཉིད་ཀྱི་སྐྱེ་བ་དེ་ཁོ་ན་ཉིད། འཇིག་རྟེན་ཏ་སྙད་གཉིས་ཀར་དུའང་ཡོད་པ་མ་ཡིན་པ་དེ་བཞིན་དུ་གཟུགས་སོགས་དངོས་པོ་འདི་དག་ཀུན་ཀྱང་རང་གི་ངོ་བོ་ཉིད་ཀྱས་འཇིག་རྟེན་ཐ་སྙད་དང་དེ་ཁོ་ན་ཉིད་དུ། མ་སྐྱེས་པ་ཁོ་ན་ཡིན་ནོ། གཉིས་པ་༼༡༩༥༽དེ་ཕྱིར་སོགས་ཚིག་བཅད་གཅིག་གིས་བསྟན་ཏེ། དེ་ཕྱིར་འདི་ལྟར་སྟོན་པས་ཆོས་ཀྱི་འཁོར་ལོ་བསྐོར་བ་ན།
ཇི་སྐད་དུ། གདོད་ནས་ཞི་ཞིང་མ་སྐྱེས་པ། རང་བཟིན་མྱ་ངན་འདས་པ་ཡི། ཆོས་རྣམས་མགོན་པོ་ཁྱོད་ཀྱིས་བསྟན། ཞེས་པས། དངོས་པོའི་ཆོས་རྣམས་ཀུན་ཀྱང་རང་གི་ངོ་བོ་གདོད་མ་ནས་སྤྲོས་པ་ཉེ་བར་ཞི་བ་སོ་སོ་རང་རིག་པའི་ཡེ་ཤེས་ཀྱི་ཡུལ་ཡིན་པ་རྟོག་གེ་ལ་སོགས་པའི་ཡུལ་དུགཞལ་དུ་མེད་པ་ཡིན་ལ་དེའི་རྒྱུ་མཚན་རང་གི་རག་བཞིན་གྱི་ཡོངས་སུ་མྱ་ངན་ལས་འདས་པར་གསུངས་པའོ་ཞེས་བཅོམ་ལྡན་འདས་ལ་སྒྲིབ་པ་རྣམ་སེལ་གྱིས་བསྟོད་དོ། དེའི་ཕྱིར་ཅོས་ཐམས་ཅད་དུས་རྟག་ཏུ་རང་བཞིན་གྱི་སྐྱེ་བ་ཡོད་པ་མ་ཡིན་ནོ། གཉིས་པ་རང་བཞིན་གྱིས་མ་སྐྱེས་ཀྱང་སྣང་བར་མི་འགལ་༼༡༩༦༽བ་ནི། བུམ་སོགས་འདི་སོགས་ཚིག་བཅད་གཉིས་ཀྱིས་བསྟན་ཏེ། གལ་ཏེ་བུམ་པ་དགག་པའི་ས་ཆུ་སོགས་རྡས་སུ་ཡོད་པའི་ཕྱིར་བུམ་པ་བཏགས་པར་རིག་ན།
གོང་གི་ལྟ་བ་ཆོས་ཐམས་ཅད་བཏགས་པ་ཙམ་ཁོ་ན་ཡིན་པ་དེའི་ཕྱིར་ན་བཏགས་པའི་རྟེན་མེད་པའི་ཕྱིར་མོ་གཤམས་བུ་ལྟར་ཐལ་བ་ཇི་ལྟར་མི་འགྱུར་ཞེ་ན། མི་འགྱུར་ཏེ། བུམ་སོགས་འདི་དག་བཏགས་པའི་རྟེན་ས་ལ་སོགས་པ་དེ་ཁོ་ན་ཉིད་དུ་བདེན་པར་གྲུབ་པ་སྤུ་ཙམ་མེད་ན་ཡང༌། འཇིག་རྟེན་ཐ་སྙད་བུམ་པ་སོགས་རབ་ཏུ་གྲགས་པ་ཡོད་པ་ཇི་བཞིན་དུ་དངོས་པོ་ཆོས་གཟུགས་ལ་སོགས་པ་འདི་དག་ཐམས་ཅད་དོན་དམ་པར་མ་སྐྱེས་ཀཡང་ཐ་སྙད་དུ་རྟེན་འབྱུང་དུ་སྣང་བར་འགྱུར་བས་མོ་གཤམས་ཀྱི་བུ་ལྟར་དོན་དམ་པར་མ་སྐྱེས་པ་མཉམ་ཀཡང་ཐ་སྙད་དུ་མི་སྣང་བ་མཚུངས་པར་ཐལ་བ་མི་འགྱུར་ཏེ་༼༡༩༧༽སྤྲུལ་པ་དང་དྲི་ཟའི་གྲོང་ཁྱེར་བཞིན་ནོ། གཉིས་པ་སྐྱེ་བ་བརྟེན་ནས་འབྱུང་བ་ཙམ་དུ་སྟོན་པ་ལ། མཐར་བཞིར་མ་སྐྱེས་པའི་གནད་ཀྱིས་ཅོས་རྣམས་རྟེན་འབྱུང་ཙམ་དུ་བསྟན་པ་དང༌། རྟེན་འབྱུང་གི་རིག་པ་དེས་ལྟ་ངན་མ་ལུས་པ་གཅོད་པར་བསྔགས་པ་གཉིས། དང་པོ་གང་ཞིར་རྒྱུ་མེད་སོགས་ཚིག་བཅད་གཅིག་གིས་བསྟན་ཏེ། གང་ཕྱིར་རྒྱུ་མེད་པ་དང༌། དབང་ཕྱུག་དང་རྡུལ་དང་སྐྱེས་བུ་ལ་སོགས་པ་དང༌།
བདག་དང་གཞན་དང་གཉིས་ཀ་ལས་ཕྱི་ནང་གི་དངོས་པོ་རྣམས་བདེན་པ་གཉིས་ཀར་སྐྱེ་བར་འགུར་བ་མ་ཡིན་པ་དེའི་ཕྱིར། འཇིག་རྟེན་གྱི་ཐ་སྙད་དུ་རྒྱུ་ས་བོན་ལ་བརྟེན་ནས་འབྲས་བུ་མྱུ་གུ་ལ་སོགས་པ་རབ་ཏུ་སྐྱེ་བ་རྐྱེན་འདི་པ་ཙམ་ཞིག་ལ་བརྟེན་ནས་སྐྱེབ་འགྱུར་རོ། དེའི་ཕྱིར་རྟེན་འབྱུང་སྨྲ་བ་ལ་མི་འཐད་པ་གང་ཡང་མེད་དོ། གཉིས་པ་༼༡༩༨༽གང་ཕྱིར་དངོས་པོ་སོགས་ཚིག་བཅད་གཅིག་གིས་བསྟནཏེ། གང་གི་ཕྱིར་དངོས་པོ་རྣམས་འདི་ལ་བརྟེན་ནས་འདི་རབ་ཏུ་འབྱུང་ངོ་ཞེས་བྱ་བས་རྟག་པ་དང་ཆད་པ་དང་དངོས་པོ་དང་དངོས་མེད་ལ་སོགས་པའི་རྟོག་པ་འདི་དག་བརྟགས་པར་མི་ནུས་པ་དེའི་ཕྱིར་རྟེན་ཅིང་འབྲེལ་བར་འབྱུང་བའི་རྐྱེན་འདི་ས་ཙམ་གྱི་རིགས་པ་འདི་ཡིས་ནི། མཐར་འཛིན་པའི་ལྟ་བ་ངན་པའི་དྲག་བ་མཐའ་དག་ཡོངས་སུ་གཅོད་པར་བྱེད་ཅིང་མཐར་འབྱིན་པར་བྱེད་དོ། གསུམ་པ་རིགས་པས་དཔྱད་པ་བྱས་པའི་འབྲས་བུ་ངོས་བཟུང་བ་ལ། དཔྱད་པའི་འབྲས་བུ་བསྟན་པ་དང༌། འབྲས་བུ་དེའི་རྒྱུ་དཔྱད་པ་དགོས་ཚུལ་བཤད་པ་གཉིས། དང་པོ་ལ་རྟོག་རྣམས་ལོག་པའི་རྒྱུ་མཚན་དང༌།
རྒྱུ་མཚན་དེ་ལྡན་གྱི་རྟོག་པ་ལོག་པ་དེ་དཔྱོད་པའི་འབྲས་བུར་བསྟན་པ་གཉིས། དང་པོ་རྟོག་རྣམས་སོགས་ཚིག་བཅད་གཅིག་གིས་བསྟན་ཏེ་༼༡༩༩༽གལ་ཏེ་དངོས་པོ་རྣམས་རང་བཞིན་གྱིས་ཡོད་ན་རྟག་ཆད་ལ་སོགས་པར་རྟོག་པར་འགྱུར་བ་ཞིག་ན། དངོས་པོ་རྣམས་པལ་ཇི་ལྟར་རང་བཞིན་མེད་པ་དེ་ནི་སྔར་རིག་པས་ཡོངས་སུ་དཔྱད་ཟིན་ནས་དེའི་ཕྱིར་དངོས་པོ་མེད་པར་མཐར་འཛིན་པའི་རྣམ་པར་རྟོག་པ་འདི་རྣམས་མི་འབྱུང་སྟེ། དཔེར་ན་བུད་ཤིང་མེད་པར་མེ་ཡོད་པ་མིན་པ་དེ་བཞིན་ནོ། གཉིས་པ་སོ་སོའིསྐྱེ་བོ་སོགས་ཚིག་བཅད་གཅིག་གིས་བསྟན་ཏེ། དེ་ཁོ་ན་མི་ཤེས་པའི་སོ་སོའི་སྐྱེ་བོ་རྣམས་ནི་སྲིན་བུའི་ཁ་ཅུ་ལྟར་དངོས་པོ་བདདེན་པར་ཞེན་པའི་རྟོག་པས་བཅིངས། ཆོས་ཉིད་བསམགྱིས་མི་ཁྱབ་པ་དེ་ལྟ་བུ་ཐུགས་སུ་ཆུད་པའི་མཐའ་གང་དུ་རྣམ་པར་མི་རྟོག་པའི་རྣལ་འབྱོར་པ་རྣམས་གྲོལ་བར་འགྱུར་ཏེ་མཐར་འཛིན་གྱི་རྣམ་པར་རྟོག་པ་མ་ལུས་པ་ལོག་པའམ་ལྡོག་པར་གྱུར་པ་གང་ཡིན་པ་དེ་དབུ་མའི་༼༢༠༠༽བསྟན་བཅོད་སུ་བཤད་པའི་རྣམ་པར་དཔྱོད་པའི་འབྲས་བུར་ཚད་མར་གུར་པའི་མཀས་པ་ཀླུ་སྒྲུབ་ལ་སོགས་པ་རནམས་ཀྱིས་གསུངས་སོ། གཉིས་པ་ལ། དེ་ཁོ་ན་ཉིད་དཔྱོད་པ་ལ་སྐྱོན་མེད་པས་ན་དཔྱད་དགོས་ཚུལ་དང༌། ཡོན་ཏན་ཡོད་པས་དཔྱད་དགོས་ཚུལ་གཉིས་དག་པོ་བསྟན་བཅོས་ལས་སོགས་ཚིག་བཅད་གཅིག་གིས་བསྟན་ཏེ།
སློབ་དཔོན་གྱིས་དབུ་མའི་བསྟན་བཅོས་ལས་རིགས་པའི་ཚོགས་དུ་མས་སྒོ་སན་དཔྱད་པའི་རྣམ་གྲངས་རྒྱ་ཆར་མཛད་པ་དེ་དག་རྩོད་པ་ལ་ཆགས་ནས་གཞན་ཟིལ་གྱིས་གནོན་པའི་ཕྱིར་ལ་མཛད་དེ། རིག་པའི་སྒོ་དུ་མ་ནས་དེ་ཁོ་ན་ཉད་གཏན་ལ་པབ་པས་ལོག་པའི་རྟོག་པ་ཐམས་ཅད་ལྡོག་ནས་སྐྱེ་བོ་རྣམ་པར་གྲོབ་ར་བྱ་བའི་ཕྱིར་ན་དེ་ཉིད་རྒྱས་པར་བསྟན་ཏེ། གལ་ཏེ་རྣམ་པར་དཔཡད་པའི་སྒོ་ནས་དེ་ཁོ་ན་ཉིད་རྣམ་པར་བཤད་པ་ན་གཞན་གྱི་སྒྲོ་བཏགས་པའི་༼༢༠༡༽རྟོག་པས་བཞག་པའི་གཞུང་རྣམས་ཀྱི་གྲུབ་མཐའ་པོ་མ་གྲུབ་ནས་འཇིག་པར་འགྱུར་ན་ཉེས་པའི་སྐྱོན་ཅུང་ཟད་ཙམ་ཡང་མེད་དེ་ཕྱིན་ཅི་ལོག་གི་རྟོག་པ་ལྡོག་པར་འགྱུར་བའི་ཕྱིར་རོ། གཉིས་པ། རང་གི་ལྟ་ལ་སོགས་ཚིག་བཅད་གཅིག་གིས་བསྟན་ཏེ། རྩོད་པའི་ཕྱིར་ཅོས་འདི་ཉེ་བར་བསྟན་ན། རག་གི་ལྟ་བ་ལ་ཆགས་ཞིང་འཛིན་ལ། དེ་བཟི་དུ་གཞན་གྱི་ལྟ་བ་ལ་ཁོང་འཁྲུགས་ཤིང་ཞེ་སྡང་བར་འགྱུར་བ་ཡིན་པ་གག་གི་རྟོག་པ་ལོག་པས་བཅིངས་པ་ཉིད་དུ་འགྱུར་གྱི་ཐར་བ་ནི་མ་ཡིན་ལ་དེའི་ཕྱིར་རག་རང་གི་་ཕཡོགས་ལ་འདོད་ཆགས་དང་གཞན་ཕྱོགས་ལ་ཁོང་ཁྲོ་བ་རྣམ་པར་བསལ་ཏེ། དེ་ཁོ་ན་ཉིད་རྟོག་པར་འདོད་ནས་རྣམ་པར་དཔྱོད་ན་ནེས་པ་མེད་པར་མ་ཟད་དང་པོ་ཆོས་ཉིད་དོན་སྤྱིའི་ཙུལ་དུ་བློ་ཡུལ་དུ་འགྱུར་ཞིག་དེ་ནས་སོ་སོ་རང་རིག་པས་མངོན་སུམ་༼༢༠༢༽དུ་རྟོགས་ནས་གོམས་པ་མཐར་པྱིན་ནས་གྲོལ་བར་འགྱུར་བས་ཡོན་ཏན་འབའ་ཞིག་འབྱུང་བར་རིག་པར་བྱའོ། གཉིས་པ་གང་ཟག་གི་བདག་མེད་རིག་པས་གཏན་ལ་ཕབ་པ་ལ།
ཐར་འདོད་རྣམས་ཀྱིས་ཐོག་མར་བདག་དགག་དགོས་པའི་ཚུལ། དེ་འགོག་བྱེད་ཀྱི་རིག་པ་བསྟན་པ་གཉིས། དང་པོ་ཉོན་མོངས་སྐྱོ་རྣམས་སོགས་ཚིག་བཅད་གཅིག་གིས་བསྟན་ཏེ། ཉོན་མོངས་པ་འདོད་ཆགས་དང༌། སྐྱེ་བ་དང་རྒ་བ་ལ་སོགས་པའི་སྐྱོན་རྣམས་མ་ལུས་པ་་་་་་དང་ང་ཡིར་འཛིན་པའི་མཚན་ཉིད་ཅན་གྱི་འཇིག་ཚོགས་ལ་ལྟ་བ་ལས་བྱུང་བ་ཡིན་ཏེ་འཇིག་ཚོགས་ལ་ལྟ་བ་མ་་་་་་སཔང་བ་རྣམས་ལ་འདུ་བྱེད་མངོན་པར་འགྲུབ་པའི་ཕྱིར་དང༌། སྐྱེ་བ་ལ་སོགས་པའི་སྡུག་བསྔལ་འབྱུང་བའི་ཕྱིར་རོ། དེས་ཉོན་མོངས་དག་སྐྱེ་བ་ལ་སོགས་པའི་སྐྱོན་རྣམས་བདག་ཏུ་ལྟ་བ་ལས་བྱུང་བར་དང་པོ་༼༢༠༣༽བློ་གྲོས་ཀྱི་སྟོབས་ཀྱིས་མཐོང་ཞིང་ཤེས་ནས། བདག་ནི་འཇིག་ལྟ་འདིའི་ཡུལ་ཡིན་ཏེ། ངར་འཛིན་པ་ནི་བདག་གི་ཡུལ་ཅན་ཡིན་པའི་ཕྱིར། སྐྱོན་དེ་ད་གི་རྩ་བ་འཇིག་ཚོགས་ལ་ལྟ་བ་ཡིན་པར་རྟོགས་ནས།
ཐར་པར་འདོད་པའི་རྣལ་འབྱོར་པས་བདག་ཏུ་ལྟ་བ་རིགས་པས་འགོགས་པར་བྱེད་དགོས་སོ། གཉིས་པ་བདག་རྫས་ཡོད་དུ་འདོད་པའི་ལུགསདགག་པ་དང༌། བདག་བརྟེན་ནས་བཏགས་པ་ཙམ་དུ་བསྟན་པ་གཉིས། དང་པོ་ལ་བདག་ཕུང་ཐ་དད་དུ་འདོད་པ་དགག་པ། བདག་ཕུང་གཅིག་ཏུ་འདོད་པ་དགག་པ། བདག་ཕུང་གཅིག་ཐ་དད་གག་དུའང་བརྗོད་དུ་མེད་པར་འདོད་པ་དགག་པ་གསུམ། དང་པོ་ལ་ཕྱོགས་སྔ་མའི་ལུགས་བརྗོད་པ་དང༌། དེ་དགག་པ་གཉིས། དང་པོ། ཟ་བོ་རྟག་དངོ་ས་སོགས་ཚིག་བཅད་གཅིག་གིས་བསྟན་ཏེ།
གྲངས་ཅན་༼༢༠༤༽པ་དག་ན་རེ། དེ་ཙམ་ཉེར་ལྔ་ཞེས་རང་གི་གྲུབ་མཐའ་ལ་གྲགས་པའི་རག་བཟིན་དང་རྣམ་འགུར་གྱི་མུ་ཡིན་མིན་ཡོད་ལ། དེ་ཡང་སྐྱེས་བུ་ནི་རང་བཞིན་དང་རྣམ་འགྱུར་གཉིས་ཀ་མིན་ལ་ཡུལ་ལ་ལོངས་སྤྱོད་པའི་ཟབ་མོ་ཡིན་ལ། བདག་གི་རང་བཞིན་རྟག་པ་ཡིན་ལ། དངོས་པོའག་ཡིན་ལ། བདེ་དུག་གི་བྱད་པ་པོ་མིན་པའི་བདག་རྡུལ་མིན་སྙིང་སྟོབས་གསུམ་གྱི་རང་བཞིན་མེད་པའི་ཕྱིར་ཡོན་ཏན་མེད་པ་ཡིན་ནོ། ཁྱབ་པའི་ཕྱིར་འགྲོ་འོང་གི་བྱ་བ་མེད་པའང་ཡིན་ཞེས་དེ་ཙམ་ལས་སྐྱེས་བུའི་ཁྱད་པར་ཡིན་ནོ། ཞེས་མུ་སྟེགས་གྲངས་ཅན་པ་རྣམས་ཀྱིས་བརྟགས་པའོ། རྟག་དངོས་ཀྱི་བདག་དེ་ལ་དབྱེ་བ་ཅུང་ཟད་རེ་ལ་བརྟེན་ནས་དབྱེ་བས་མུ་སྟེགས་པ་རྣམས་ཀྱི་ལུགས་ཐ་དད་དུ་གྱུར་ཏེ། གཉིས་པ་རྟག་དངོས་ཀྱི་བདག་དེ་འདྲ་བ་མི་སྲིད་པས་དགག་པ་དང༌།
ཕུང་པོ་ལས་ཐ་དད་མེད་པས་དགག་པ་གཉིས། དང་པོ་ལ་འགོགས་བྱེད་ཀྱི་རིག་༼༢༠༥༽པ་སྤྱིར་བསྟན་པ་དང༌། དེས་རྟག་དངོས་ཀྱི་བདག་འདོད་པའི་བྱེ་བྲག་མིག་འདྲ་བ་ཀུན་ཀྱང་འཇོམ་པར་བསྟན་པ་གཉིས། དང་པོ་མོ་གཤམས་ཀྱི་བུ་ལྟར་སོགས་ཚིག་བཅད་གཅིག་གིས་བསྟན་ཏེ། ཁྱོད་ཀྱི་འདོད་པའི་རྟག་དངོས་ཀྱི་བདག་དེ་ཡོད་པ་མ་ཡིན་ཏེ། སྐྱེ་བ་དང་བྲལ་བའི་ཕྱིར་ཏེ། རྟག་ན་དངོས་པོ་མིན་ལ་དངོས་པོ་ཡིན་ན་མི་རྟག་པས་ཁྱབ་པའི་ཕྱིར་དེ་མེད་དེ་མོ་གཤམས་ཀྱི་བུ་བཞིན་ནོ། དེ་ལྟ་བུར་གྱུར་བས་བདག་དེ་ནི་ཡོས་པ་མིན་ཞིང་དེ་ཁོ་ན་ཉིད་དུ་མེད་ཅིང༌། འདི་ནི་ངར་འཛིན་གྱི་རྟེན་ནམ་ཡུལ་དུའང་འདོད་མི་རིགས་ལ་ཀུན་རྫོབ་ཏུ་ཡང་ཡོད་པར་འདོད་མི་རིགས་ཏེ། མ་དམིགས་པའི་ཕྱིར་དཔེར་ན་རི་བོག་གི་རྭ་བཞིན་ནོ།
གཉིས་པ་གང་ཕྱིར་སོགས་ཚིག་བཅད་གཅིག་གིས་བསྟན་ཏེ། གང་གི་ཕྱིར་གྲངས་ཅན་པ་དང་བྱེ་བྲག་པ་ལ་སོགས་པ་རྣམས་ཀྱིས་བསྟན་བཅོས་དེ་དང་དེ་ལས་བདག་དེའི་༼༢༠༦༽ཁྱད་པར་རྟག་པ་དང་ཟ་བོ་དང་མ་སྐྱེས་པ་ལ་སོགས་ས་གང་བསྟན་པ་དེ་ཀུན་ཡོད་པ་མ་ཡིན་ཏེ། མ་སྐྱེས་པའི་ཕྱིར། མོ་གཤམས་ཀྱི་བུ་བཟིན་ཅེས་ཕྱི་གཞུང་དང་རང་ལ་གྲགས་པའི་མ་སྐྱེས་པའི་གཏན་ཚིགས་ཀྱིས་གནོད་པ་དེ་ཕྱིར་བདག་དེ་མ་སྐྱེས་ས་མོ་གཤམས་ཀྱི་བུ་ལྟ་བུ་ལ་དེའི་ཁྱད་པར་རྟག་པ་དང་ཟ་བོ་ལ་སོགས་གང་བརྗོད་པ་དེ་དག་དོན་མེད་དེ་ནམ་མཁའི་ཨུཏྤལའི་དྲི་མདོག་འཆད་པ་བཞིན་ནོ། གཉིས་པ་ཕུང་པོ་ལས་ཐ་དད་དུ་མེད་པས་དགག་པ་ནི། དེ་ཕྱིར་ཕུང་པོ་སོགས་ཚིགས་བཅད་གཉིས་ཀྱིས་བསྟན་ཏེ། དེ་ཕྱིར་ཕུང་པོ་ལས་ཐ་དད་པའི་གཞན་གྱི་དངོས་པོའི་བདག་རྟག་དངོས་མ་སྐྱེས་པ་མེད་དེ། ཕུང་པོ་ལས་མ་གཏོགས་པའི་རྟག་སོགས་ཀྱི་ཁྱདཔར་དུ་བྱས་པའི་བདག་དེ་འཛིན་པར་མ་གྲུབ་པའི་ཕྱིར་རོ། ཕུང་པོ་ལས་ཐ་དད་པའི་བདག་ཡོད་པ་མིན་པར་མ་ཟད། འཇིག་རྟེན་གྱི་ངར་འཛིན་གྱི་བློ་ལྷན་སྐྱེས་ཀྱི་༼༢༠༧༽རྟན་ནམ་ཡུལ་དུའང་མི་འདོད་དེ།
བདག་རྟག་པ་ལ་སོགས་པའི་ཁྱད་པར་དུ་བྱས་པ་རིག་པ་མིན་པ་གྲུབ་མཐས་བློ་མ་བསྒྱུར་བ་དག་ཀྱང་མངོན་པར་ཞེན་པའི་བདག་དང་བདག་གིར་ལྟ་བའི་ཕྱིར། རྟག་པ་ལ་སོགས་པའི་ཁྱད་པར་མི་ཤེས་པ་དེ་དག་སྐྱེ་བ་སྔ་མ་རྣམས་སུ་གོམས་པའི་དབང་གིས་དེའི་ཡུལ་ཅན་གྱི་ངར་ཛིན་ལ་ཡོད་པར་འགྱུར་རོ་སྙམ་ན་མ་ཡིན་ཏེ། སེམས་ཅན་གང་དག་དུ་འགྲོ་ལ་སོགས་པ་ངན་འགྲོད་བསྐལ་པ་གྲངས་མེད་པ་མང་པོར་ལུགུ་རྒྱུད་དུུ་བསྐྱལ་བར་གྱུར་པས་སྐྱེ་བ་སྔ་མ་སོགས་སུ་དེས་ཀྱང་བདག་མ་སྐྱེས་པ་རྟག་པ་ལ་སོགས་པའི་རྟགས་ནི་མ་མཐོང་བས། ཕུང་པོ་ལ་ངར་འཛིན་པ་དེ་དག་ལའང་འཇུག་པ་མཐོག་བའི་ཕྱིར། དེས་ན་ཕུང་པོ་ལས་གཞན་དུ་རྟག་དངོས་ཀྱི་བདག་འགའ་མེད་པའི་རྟགས་དེས་ཤེས་པར་བྱའོ། གཉིས་པ་བདག་ཕུག་གཅིག་ཏུ་འདོད་པ་དགག་པ་ལ། ཕྱོགས་༼༢༠༨༽སྔ་བརྗོད་པ་དང༌། དེ་དགག་པ་གཉིས། དང་པོ། ཕུང་པོ་ལས་གཞན་སོགས་ཚིགས་བཅད་གཅིག་གིས་བསྟན་ཏེ།
རང་སྡེ་མང་བསྐུར་བ་རྣམས་ན་རེ། ཇི་སྐད་བཤད་པའི་རིགས་པས་ཕུང་པོ་ལས་དོན་གཞན་པའི་བདག་ལ་གྲུབ་པ་དེའི་ཕྱིར། བདག་ལྟཱི་དམིགས་པ་ཕུང་པོ་ཁོ་ན་མིན་ནོ་ཞེས་ཟེར་རོ། ཁ་ཅིག་ནི་བདག་ལྟའི་རྟེན་ནམ་དམིགས་ཡུལ་དུ་གྱུར་པའི་བདག་ནི་གཟུགས་ལ་སོགས་པའི་ཕུག་པོ་ལྔ་ཡིན་ཏེ། བཅོམ་ལྡན་འདས་ཀྱིས། དགེ་སློང་གང་སུ་དག་ཅིག་བདག་གོ་སྙམ་དུ་ཡང་དག་པར་རྗེས་སུ་ལྟ་བ་དེ་དག་ནི་ཉེ་བར་ལེན་པའི་ཕུག་པོ་ལྔ་པོ་འདི་དག་ལ་རྗེས་སུ་ལྟཱོ་ཞེས་གསུངས་པའི་ཕྱིར་རོ་ཞེས་སྨྲའོ། ཁ་ཅིག་སེམས་གཅིག་སུ་ཉིད་བདག་ལྟའི་ཞེན་ཡུལ་དུ་གྱུར་པའི་བདག་ཏུ་འདོད་དེ། བདགི་ད་བདག་གི་མགོན་ཡིན་གྱིས། གཞན་ནི་པུ་ཞིག་མགོན་དུ་འགྱུར། བདག་ཉིད་ལེས་པར་ཐུལ་བས་ན།
༼༢༠༩༽མཁས་པས་མཐོ་རིས་ཐོབ་པར་འགྱུར། ཞེས་སེམས་ལ་བདག་སྒྲས་གསུངས་པའི་ཕྱིར་རོ། མདོ་གཞན་ལས་སེམས་འདུལ་བ་ནི་ལེགས་པ་སྟེ། སེམས་ཐུལ་བ་མི་བདེ་བ་འདྲེན་ཅེས་གསུངས་པོ་ཞེས་སྨྲའོ། གཉིས་པ་ལ་བདག་ཕུང་གཅིག་པ་སྤྱིར་དགག་པ་དང༌། ཕུང་པོ་དང་འབྲེལ་བར་བདག་ཏུ་རྟོག་ཚུལ་གཞན་དགག་པ་གཉིས། དང་པོ་ལ་ཕུང་པོ་བདག་ལྟའི་དམིགས་པར་མི་འཐད་པའི་རིགས་པ་བརྗོད་པ་དང༌། ཕུང་པོ་ལ་དམིགས་པར་གསུངས་པའི་དོན་བཤད་པ་གཉིས། དང་པོ་བདག་པུང་གཅིག་པ་སྤྱིར་དགག་པ་དང༌། ཕྱོགས་ལྔའི་འདོད་པ་དག་ནང་འགལ་བའི་སྒོ་ནས་ཁྱད་པར་དུ་དགག་པ་གཉིས།
དང་པོ། གལ་ཏེ་ཕུང་པོ་སོགས་ཚིགས་རྐང་གཉིས་ཀྱིས་བསྟན་ཏེ། གལ་ཏེ་ཕུང་པོབདག་ཡིན་ན། ཕུང་པོ་གཟུགས་ཚོར་སོགས་ཀྱི་དབྱེ་བ་དང་གཟུགས་སོགས་ལ་ནང་གིས་༼༢༡༠༽དབྱེ་བས་མཐར་རྡུལ་ཕུང་དུ་མ་ཡིན་པ་མང་བས། དེའི་ཕྱིར་བདག་དེ་དག་ཀྱང་མང་པོར་འགྱུར། སེམས་བདག་ཡིན་ནའང་སེམས་སེམས་བྱུང་དང་སྐད་ཅིག་མའི་གྲངས་ཀྱི་བདག་དེ་མང་པོར་འགྱུར་ན་མི་འཐད་དེ་དམིགས་རྣམ་མ་མཚུངས་པའི་ཕྱིར། གཉིས་པ་ཕྱོགས་སྔ་པས་རག་གི་འདོད་པ་དག་འགལ་བ། ལུ་དང་འགལ་པ་རིགས་པ་དག་འགལ་བ་གསུམ། དང་པོ་ལ་བཀག་པ་དངོས་དང་བཀག་པའི་མཇུག་བསྡུ་བ་གཉིས། དང་པོ་ལ་བདག་ཏུ་འཛིན་པ་ཕྱིན་ཅི་ལོག་མ་ཡིན་པར་ཐལ་བས་དགག་པ།
བདག་ཆད་པར་ཏལ་བས་དགག་པ། མྱང་འདས་བསྒྲུབ་པ་དོན་མེད་དུ་ཐལ་བས་དགག་པ། ལས་འབྲས་ཀྱི་རྣམ་བཞག་མི་འཐད་པ་དགག་པ་བཞི་ལས། དང་པོ། བདག་ནི་རྫས་སུ་སོགས་ཚིག་རྐང་གཉིས་ཀྱིས་བསྟན་ཏེ། ཁྱེད་ལྟར་ན་བདག་ནི་རྡས་སུ་ཡོད་པར་འགྱུར་ཏེ་ཕུང་པོ་བདག་ཏུ་ཁས་བླངས་པའི་ཕྱིར། བདག་དེར་ལྟ་བའི་མཚན་༼༢༡༡༽ཉིད་ཅན་གྱི་འཇིགས་ལྟ་དམིགས་ཡུལ་རྫས་ཡོད་ལ་འཇུག་པའི་ཕྱིར་འཛིན་སྟངས་ཕྱིན་ཅི་ལོག་ཏུ་མི་འགྱུར་རོ་སྔོ་སེར་ལ་སོགས་པའི་ཤེས་པ་བཞིན་ནོ། དེའི་ཕྱིར་འཇིག་ཚོགས་ལ་ལྟ་བ་ཀུན་ཏུ་མི་འབྱུང་བའི་ཚུལ་གྱིས་སྤང་མི་ནུས་པའམ་མིག་ཤེས་ལ་སོགས་པ་བཞིན་དུ་བདུན་པའི་འདོད་ཆགས་སྤང་བའི་ཚུལ་གྱིས་སྤོང་བར་འགྱུར་རོ། གཉིས་པ། མྱ་ངན་འདས་ཚེ་ངེས་པར་བདག་ཆད་འགྱུར་ཞེས་པས་བསྟན་ཏེ།
ཕུང་པོ་ལྷག་མེད་དུ་མྱ་ངན་ལས་འདས་པའི་ཚེ་ངེས་པར་བདག་ཆད་པར་འགྱུར་ཏེ་ཕུང་པོ་ལྔ་ཆར་རྒྱུན་ཆད་པའི་ཕྱིར་བདག་ཆད་པར་འགྱུར་རོ། དེས་ན་འཇིག་ལྟས་གང་བཟུང་བ་དེ་དག་རྟག་ཆད་ཀྱི་མཐའ་ལས་མ་འདས་སོ། གསུམ་པ་མྱང་ངན་ལས་འདས་སྒོན་སྐད་ཅིག་དག་ལ་ནི་སྐྱེ་འཇིག་ཞེས་པས་བསྟན་ཏེ། མྱ་ངན་ལས་འདས་པར་ཞུགས་པའི་སྔོན་རོལ་གྱི་སྐད་ཅིག་ཏུ་ཇི་ལྟར་ཕུང་༼༢༡༢༽པོ་རྣམས་སྐད་ཅིག་རེ་རེ་ལ་སྐྱེ་ཞིང་འཇིག་པ་དེ་བཞིན་དུ་བདག་ཀྱང་སྐྱེ་ཞིང་འཇིག་པར་གྱུརེ་་བདག་ཕུང་པོའི་རང་བཞིན་ཅན་ཡིན་པའི་ཕྱིར་རོ། བཞི་པ་དངོས་དང༌། དེའི་ལན་བཀག་པ་གཉིས། དང་པོ་ལ། ལས་བྱས་པ་ཆུད་ཟ་བའི་སྐྱོན་དུ་ཐལ་བ་དང༌། མ་བྱས་པ་དང་འཕྲད་པར་ཐལ་བས་དགག་པ་གཉིས། དང་པོ།
བྱེད་པོ་མེད་པས་དེ་འབྲས་མེད་ཞེས་པས་བསྟན་ཏེ། གལ་ཏེ་བདག་སྐྱེ་བ་དང་འཇིག་པ་ཡི་ན་མ་འོངས་པའི་དུས་ན་སྔོནགྱི་བྱེད་པ་པོའི་བདག་ཞིག་ནས་མེད་པའི་ཕྱིར་ལས་ཀྱི་རྟེན་མེད་པས་ལས་མེད་ལ། དེའི་ཕྱིར་ལས་ཀྱི་འབྲས་བུ་ཡང་མེད་པར་འགྱུར་རོ། གཉིས་པ་གཞན་གྱི་བསགས་པ་ལ་གཞན་གྱི་ཟ་བར་འགྱུར་ཞེས་པས་བསྟན་ཏེ། སྐད་ཅིག་སྔ་མས་བྱས་པ་ཕྱི་མ་རྣམས་སུ་ལོངས་སྤྱད་ན། དེའི་ཚེ་གཞན་གྱིས་བསགས་པའི་ལས་ཀྱི་རྣམ་པར་སྨིན་པར་གཞན་གྱིས་ལོངས་སྤྱོད་པའི་ཕྱིར་གཞན་གྱིས་༼༢༡༣༽བསགས་པའི་ལས་གཞན་གྱིས་ཟ་བར་འགྱུར་རོ། དེའི་བྱས་པ་ཆུད་ཟོས་པ་དང༌། མ་བྱས་པ་དང་འཕྲེད་པར་འགྱུར་རོ། གཉིས་པ་ནེས་སྤོང་གི་ལན་དགག་པ། དེ་ཉིད་དུ་རྒྱུད་སོགས་ཙིག་རྐང་གཉིས་ཀྱིས་བསྟན་ཏེ།
གལ་ཏེ་སྐད་ཅིག་སྐད་ཅིག་སྔ་ཕྱི་གཞན་ཡིན་མོད་ཀྱང་དེ་ཉིད་རྒྱུན་གཅིག་ཏུ་རྒྱུན་ཡོད་པས་ན་སྐྱོན་དེ་མེད་ཅེ་ན། སྔར་སྐད་ཅིག་སྔ་ཕྱི་རྣམས་རྒྱུ་གཅིག་པ་ལ་བྱསམས་པ་ཉེར་སྦས་ལ་རྟེན་ཆོས་རྣམས་ཞེས་པས་དཔྱད་ཆེ་རྒྱུད་མི་འཐད་པའི་ཉེས་པ་བཤད་ཟིན་ཏོ། གཉིས་པ་མཇུག་བསྡུ་བ། དེ་ཕྱིར་ཕུང་པོ་དང་སེམས་བདག་མི་རིགས་ཞེས་པས་བསྟན་ཏེ། དེ་ཕྱིར་ཕུང་པོ་རྣམས་དང་སེམས་ཀྱང་བདག་མ་ཡིན་པ་ཤེས་པར་བྱའོ། གཉིས་པ་ལུང་དང་འགལ་བ་ནི། འཇིག་རྟེན་མཐའ་ལྡན་ལ་སོགས་མེད་ཕྱིར་རོ་ཞེས་པས་བསྟན་ཏེ། འཇིག་རྟེན་མཏའ་དང་ལྡན་མི་ལྡན་ལ་སོགས་བཞི་དང༌། ༼༢༡༤༽འཇིག་རྟེན་རྟག་མི་རྟག་ལ་སོགས་བཞི་དང༌། དེ་བཞིན་གཤེགས་པ་གྲོངས་ཕན་ཆད་ཡོད་མེད་ཞེས་བཞི་དང༌།
ལུས་སྲོག་གཉིས་གཅིག་ཐ་དད་ཞེས་གཉིས་དང༌། བཅུ་བཞི་པོ་འདི་དག་དེ་བཞིན་གཤེགས་པས་ལུང་མ་བསྟན་པའི་དངོས་པོར་བཞག་ན། ཁྱོད་ལྟར་ན་བདག་ཕུང་རྫས་གཅིག་པས་རྟག་མི་རྟག་དང་དེ་ཉིད་ཅེས་ལུང་སྟོན་པར་འགྱུར་ཞིང༌། ལྷག་མེད་དུ་མྱ་ངན་ལས་འདས་པའི་འོག་རོལ་དུ་ཕུང་པོ་རྣམས་མེད་པས་འཇིག་རྟེན་མཐའ་དང་ལྡན་ཞེས་བྱ་བར་ལུང་སྟོན་པར་འགྱུར་བ་སོགས་རིགས་ན་ཡང༌། དེ་བཞིན་གཤེགས་པས་ལུང་མ་བསྟན་པའི་ཕུང་པོ་དང་སེམས་བདག་ཡིན་ནོ་ཞེས་བྱ་བ་མི་རིགས་སོ། གསུམ་པ་རིག་པ་དང་འགལ་ཚུལ་ལ། པུང་པོ་བདག་ལྟའི་དམིགས་པ་ཡིན་ན་བདག་མེད་མཐོང་ཚེ་དངོས་རྣམས་མེད་པར་ཐལ་བས་དགག་པ། ཕུང་སོགས་ཡོད་ན་བདག་ཀྱང་མི་༼༢༡༥༽ཁེགས་པས་ཆགས་སོགས་མི་ལྡོག་པར་ཐལ་བས་དགག་པ་གཉིས། དང་པོ་ལ་དངོས་དང༌། དེའི་ཉེས་སྤོང་གི་ལན་དགག་པ་གཉིས།
དང་པོ་ཁྱོད་ཀྱི་རྣལ་འབྱོར་སོགས་ཚིག་རྐང་གཉིས་ཀྱིས་བསྟན་ཏེ། ཁྱོད་ཀྱི་ལུགས་ལྟར་ན་རྣལ་འབྱོར་པས་བདག་མེད་པས་དོན་མངོན་སུམ་དུ་མཐོང་བ་དེའི་ཚེ་གདོན་མི་ཟ་བར་ངེས་པར་དངོས་པོ་རྣམས་མེད་པར་རྟོགས་ཤིང་མི་སྣང་བར་ཐལ་བར་འགྱུར་ཏེ། ཕུང་པོ་ངོ་བོ་གཅིག་པའི་བདག་མེད་པར་མངོན་སུམ་དུ་མཐོང་བའི་ཕྱིར་རོ། གཉིས་པ། རྟག་བདག་སོགས་ཚིག་རྐང་གཉིས་ཀྱིས་བསྟན་ཏེ། ཁོ་ན་རེ་ལས་འབྲས་འབྲེལ་བ་སྟོན་པའི་དུས་སུ་ཕུག་པོ་ལ་བདག་ཉིད་སྒྲས་བརྗོད་ལ། བདག་མེད་མཐོང་བའི་ཚེ་གཞན་གྱིས་བརྟགས་པའི་བྱེད་པ་སྐྱེས་བུ་ཉིད་མེད་པར་མཐོང་ལ་དེའི་ཕྱིར་བདག་མེད་མཐོང་དུས། གཟུགས་སོགས་མི་སྣག་བའི་སྐྱོན་མི་འཇུག་གོ་སྙམ་༼༢༡༦༽ན། དེ་ལྟར་ན། བདག་མེད་མཐོང་དུས་ཀུན་བརྟགས་པའི་བདག་གཅིག་ཏུ་འཛིན་པའི་བདག་སྤོང་བར་འདོད་པ་དེའི་ཕྱིར་ཁྱོད་ཀྱི་སེམས་ཕུང་པོ་བདག་ཏུ་འདོད་པར་མི་འགུར་བས་རག་གི་ཕྱོགས་ཉམས་པར་འགྱུར་རོ།
གཉིས་པ་ཆགས་སོགས་ཀྱང་མི་ལྡོག་པར་ཐལ་བ་ནི། ཁྱོད་ཀྱི་རྣལ་འབྱོར་བདག་མེད་སོགས་ཚིགས་བཅད་གཅིག་གིས་བསྟན་ཏེ། ཀུན་བརྟགས་པའི་རྟག་བདག་ཉིད་མེད་པར་མཐོང་བར་འདོད་པ་དེ་ལྟར་ཁྱོད་ཀྱི་ལུགས་ཀྱིས་རྣལ་འབྱོར་བས་བདག་མེད་མཐོང་བ་ཡིས་གཟུགས་སོགས་ཕུང་པོའི་དེ་ཁོ་ན་ཉིད་རྟོགས་པར་མི་འགྱུར་ཏེ། ཕུང་པོ་ལ་མ་བརྟེན་པའི་གཞན་པའི་བདག་མེད་པར་རྟོགས་པ་ཡིན་པའི་ཕྱིར། དེའི་ཕྱིར་བདག་མེད་མཐོང་བའི་རྣལ་འབྱོར་པས་གཟུགས་སོགས་ལ་དམིགས་ནས་ཡུལ་དེ་ལ་བདེན་པར་འཇུག་པའི་ཕྱིར་འདོད་ཆགས་སོགས་ཉོན་མོངས་པ་སྐྱེ་བར་འགྱུར་ཏེ་གཟུགས་སོགས་ངོ་བོ་ཕྱིན་ཅི་མ་ལོག་༼༢༡༧༽པར་རྟོགས་པ་མེད་པའི་ཕྱིར་རོ། གནིས་པ་མདོ་ལས་ཕུང་པོ་བདག་ལྟའི་དམིགས་པར་གསུངས་པའི་དོན་བཤད་པ་ལ། ལུང་གི་དོན་ཕུང་པོ་བདག་ཏུ་འདོད་པ་མིན་པར་བསྟན་པ། རྟེན་ནས་བཏགས་པའི་བདག་ཙམ་ཡིན་པར་སྟོན་པས། དང་པོ་ལ་ལུང་དོན་ཕུག་པོ་བདག་ཏུ་བཞེས་པར་འདོད་པ་ཕྱོགས་སྔའི་ལུང་བཀོད་པ་དང༌། དེ་བཀག་པ་གཉིས།
དང་པོ། གང་ཕྱིར་སོགས་ཚིག་རྐང་གཉིས་ཀྱིས་བསྟན་ཏེ། ཁ་བོ་ཅག་ལུང་ཚད་མར་འདོད་ན་རྟོག་གེ་ཚད་མས་མི་གནོད་དེ། གང་གི་ཕྱིར་སྟོན་པས་དགེ་སློང་དང་དགེ་སྦྱོང་ངམ་བྲམ་ཟེའི་གང་སུ་དག་ཅིག་བདག་གོ་སྙམ་དུ་ཡང་དག་པར་རྗེས་སུ་ལྟ་བ་དེ་དག་ནི་ཉེར་བར་ལེན་པའི་ཕུང་པོ་འདི་ཁོན་འདི་དག་ལ་ཡང་དག་པ་རྗེས་སུ་ལྟའོ་ཞེས་ཕུང་པོ་རྣམས་ཁོ་ན་བདག་གོ་ཞེས་གསུངས་པ་དེའི་ཕྱིར་ཕུང་པོ་བདག་ཏུ་འདོད་དོ་ཞེས་ཟེར་རོ། གཉིས་པ་ལུང་གི་༼༢༡༨༽དགོངས་པ་དགག་བྱ་གཅོད་ཕྱོགས་ནས་ཡིན་པར་བསྟན་པ། གལ་ཏེ་སྒྲུབ་ཕྱོགས་ནས་ཡིན་ཏུ་བཅུག་ཀྱང་དཔེ་ཕྱོགས་སྔའི་འདོད་པ་ལ་མི་ཕན་པའི་ཚུལ་གཉིས། དང་པོ་ལ་བསྟན་བཤད་གཉིས། དང་པོ། དེ་ནི་ཕུང་ལས་སོགས་ཚིག་རྐང་ཉིས་ཀྱིས་བསྟན་ཏེ་མདོ་ལས། བདག་དེ་ནི་ཕུང་པོ་ལས་གཞན་གྱི་ཀུན་བརྟགས་པའི་བདག་གག་པའི་ཕྱིར་དང༌།
ཀུན་རྫོབ་ཀྱི་བདེན་པ་ཁོང་དུ་ཆུད་པའི་ཕྱིར་གསུངས་ལ། དེ་གང་ལས་ཤེས་ཞེ་ན། མདོ་གཞན་ལས་གཟུགས་ནི་བདག་མིན་སོགས་གསུངས་ནས་བདག་ཡིན་པ་བཀག་པའི་ཕྱིར། གཉིས་པ། གང་ཕྱིར་གཟུགས་ཚོར་སོགས་ཚིག་བཅད་གཅིག་གིས་བསྟན་ཏེ། གང་ཕྱིར་གཟུས་དང་ཚོར་བ་བདག་མིན་པར་གསུངས་པ་དང༌། དེ་བཞིན་དུ་འདུ་ཤེས་ཀྱང་མ་ཡིན་འདུ་བྱེད་རྣམས་ཀྱང་མིན་ལ་རྣམ་པར་ཤེས་པའང་བདག་མིན་༼༢༡༩༽པ་མདོ་གཞན་ལས་གསུངས་པ་དེའི་ཕྱིར། སྔ་མའི་མདོར་དེ་རྒྱུ་བསྟན་པ་ནི་ཕུང་པོ་བདག་ཡིན་ཅེས་བཞེད་པ་མིན་ལ། གཞན་གྱི་ཀུན་བཏགས་པའི་བདག་འགོག་ཕྱིར་དང༌། ཕྱི་མམ་ནི་གཟུགས་སོགས་བདག་ཡིན་པ་བཀག་པས་ནི་བརྟེན་ནས་བཏགས་པའི་འཇིགས་ཚོགས་ལ་ལྟ་བའི་ཡུལ་ཕུང་པོའི་ཉེར་ལེན་ཅན་བཀག་པ་ཡིན་པ་དེའི་ཡིར་མདོ་དེ་གཉིས་དགོངས་པ་འགལ་བའང་མ་ཡིན་ནོ།
གཉིས་པ་ལ་ཕུང་པོ་བདག་ཡིན་ན་སྣ་ཚོགས་པ་ལས་རེ་རེ་བ་མིན་ཚུལ་དག༌། དེ་ལྟ་ན་ཕྱོགས་སྔའི་འདོད་པ་དག་འགལ་ཚུལ་གཉིས། དང་པོ་ཕུག་པོ་བདག་ཅེས་སོགས་ཚིག་རྐང་གཉིས་ཀྱིས་བསྟནེ༌། དཔེར་ན་ཤིང་རྣམས་ནསགས་ཚལ་ལོ་ཞེས་བརྗོད་ན། ཤིང་གི་ཚོགས་པ་ཡིན་གྱི་ཤིང་རེ་རེ་བ་ནགས་ཚལ་དུ་མི་འགྱུར་བ་དེ་བཞིན་དུ། ཕུང་པོ་རྣམས་༼༢༢༠༽བདག་ཅེས་བརྗོད་ཚེ། ཕུང་པོའི་ཚོགས་པ་ཉིད་བདག་ཏུ་བརྗོད་པ་ཡིན་གྱི། ཕུག་པོ་རྣམས་ཀྱི་ངོ་བོ་མ་ཡིན་ལ་ཡིན་ན་སྐྱོན་དུ་མར་ཐལ་ལོ། གཉིས་པ་ཇི་ལྟར་འགལ་ཚལ་དང༌། དེའི་ནེས་སྤོང་གི་ལན་དགག་པ་གཉིས།
དང་པོ། མགོན་ཡིན་འདུལ་བ་སོགས་ཚིག་རྐང་གཉིས་ཀྱི་བསྟན་ཏེ། ཇི་སྐད་དུ། བདག་ཉིད་བདག་གི་མགོན་ཡིན་གྱི། བདག་ཉིད་བདག་གི་དགྲ་ཡང་ཡིན། ལེས་དང་གཉིས་ཀྱིས་བསྟན་ཏེ། ཇི་སྐད་དུ། བདག་ཉིད་བདག་གི་མགོན་ཡིན་གྱི། བདག་ཉིད་བདག་གི་དགྲ་ཡང་ཡིན། ལེགས་དང་ངན་པ་བྱས་པ་ལ།
བདག་ཉིད་བདག་གི་དཔང་པོ་ཡིན། ཞེས་མགོན་དང་དབང་པོ་དང་བདག་ཉིད་ལཻགས་པར་ཐུལ་བ་ཡི་སོགས་ཞེས་པས་འདུལ་བར་ཡང་གསུངས་ན་ཡང་ཚོགས་ཙམ་ལ་བརྟགས་པ་རྫས་སུ་མེད་པའི་ཕྱིར། མགོན་ཉིད་དང༌། འདུལ་བའམ། དཔང་པོ་ཉིད་ཀྱང་མིན་ཏེ། བདག་རྫས་སུ་མེད་པ་དེ་ཕྱིར་ཚོགས་པ་ལ་བརྟེན་པས་བདག་མ་ཡིན་ནོ། གཉིས་པ་༼༢༢༡༽ཚོགས་དང་ཚོགས་ཅན་ངོ་བོ་གཅིག་པས་སྐྱོན་དེ་མེད་ཞེས་པའི་ཉེས་སྤོང་གི་ལན་ལ། མདོ་ཡི་ལུག་དོན་དང་མི་འབྲེལ་བས་དགག་པ་དང༌། རིགས་པ་དང་འགལ་བས་དགག་པ་གཉིས། དང་པོ་ལ་དཔེ་དཔེ་ཅན་གྱི་སྒོ་ནས་ཚོགས་ཙམ་བདག་མིན་པར་བསྟན་པ་དང༌།
དེའི་ནེས་སྤོག་གི་ལན་དགག་པ་གཉིས། དང་པོ། ཚོགས་ཙམ་བདག་ཡིན་ན་དཔེ་ཤིང་རྟའི་ཡན་ལག་ཙོགས་པ་ཤིག་རྟ་ཐལ་བས་དགག་པ། དཔེ་དེ་བཞིན་དཔེ་ཅན་བདག་ཀྱང་པུང་པོ་ལ་བརྟེན་ནས་བཏག་པར་གསུངས་པའི་ཚོགས་ཙམ་བདག་མིན་པར་བསྟན་པ་གཉིས། དང་པོ་དེ་ཚེ་དེ་ཡི་སོགས་ཚིག་གཉིས་ཀྱིས་བསྟན་ཏེ། ཕུང་པོའི་ཚོགས་པ་ཙམ་བདག་ཡིན་པ་དེའི་ཚེ་གཟེར་བུ་ལ་སོགས་པ་ཤིང་རྟ་དེའིུ་ན་ལག་ཚོགས་པ་གནས་པ་རྣམས་ཤིང་རྟ་ཉིད་དུ་འགྱུར་ན་དེ་༼༢༢༢༽མི་རིགས་ཏེ། ལན་ལག་ཚོགས་པ་ཤིང་རྟ་ཡིན་པ་འོག་ནས་འགོག་པའི་ཕྱིར་རོ། དེས་ན་ཚོགས་ཙམ་བདག་མིན་པ་ཤིང་རྟ་དང་མཚུངས་སོ། གཉིས་པ་མདོ་ལས་ཕུང་པོ་སོགས་ཚིག་རྐང་གཉིས་ཀྱིས་བསྟན་ཏེ༌། མདོ་ལས་ཕུང་པོ་རྣམས་ལ་བརྟེན་ནས་བདག་ཏུ་ཉེ་བར་བཏགས་པར་གསུང་པ་དེའི་ཕྱིར་ཕུང་པོའི་འདུས་པ་ཙམི་་བདག་མ་ཡིན་ཏེ།
གང་ཟིག་ལ་བརྟེན་ནས་གང་ཞིག་བཏགས་པ་དེ་རྫས་སུ་ཡོད་པ་མ་ཡིན་ཏེ་བརྟེན་ནས་བརྟགས་པའི་ཕྱིར་རོ། གཉིས་པ་ཉེས་སྤོང་གི་ལན། ཚོགས་ཙམ་མིན་གྱི་ཚོགས་པའི་སྐབས་སུ་དབྱིབས་ཁྱད་པར་བ་ཞིག་འགྲུབ་པ་དེ་ཡིན་ཞེ་ན་དེ་བཀག་པ། དབྱིསབ་ཞེས་སོགས་ཚིག་བཅད་གཅིག་གིས་བསྟན་ཏེ། དབྱིབས་ཀྱི་ཁྱད་པར་བདག་ཡིན་ཅེ་ན་དབྱིབས་དེ་ནི་གཟུགས་ཅན་རྣམས་ལ་ཡོད་པའི་ཕྱིར། ཁྱོད་ཀྱི་ལུགས་ལ་༼༢༢༣༽མི་རིགས་ཏེ། ལན་ལག་ཚོགས་པ་ཤིང་རྟ་ཡིན་པ་འོག་ནས་འགོག་པའི་ཕྱིར་རོ། དེས་ན་ཚོགས་ཙམ་བདག་མིན་པ་ཤིང་རྟ་དང་མཚུངས་སོ། གཉིས་པ་མདོ་ལས་ཕུང་པོ་སོས་ཚིག་རྐང་གཉིས་ཀྱིས་བསྟན་ཏེ། མདོ་ལས་ཕུང་པོ་རྣམས་ལ་བརྟེན་ནས་བདག་ཏུ་ཉེ་བར་བཏགས་པར་གསུང་པ་དེའི་ཕྱིར་ཕུང་པོའི་འདུས་པ་ཙམ་ནི་བདག་མ་ཡིན་ཏེ།
གང་ཞིག་ལ་བརྟེན་ནས་གང་ཟིག་བཏགས་པ་དེ་རྫས་སུ་ཡོད་པ་མ་ཡིན་ཏེ་བརྟེན་ནས་བརྟགས་པའི་ཕྱིར་རོ། གཉིས་པ་ཉེས་སྤོང་གི་ལན། ཚོགས་ཙམ་མིན་གྱི་ཚོགས་པའི་སྐབས་སུ་དབྱིབས་ཁྱད་པར་བ་ཞིག་འགྲུབ་པ་དེ་ཡིན་ཞེ་ན་དེ་བཀག་པ། དབྱིབས་ཞེས་སོགས་ཚིག་བཅད་གཅིག་གིས་བསྟན་ཏེ། དབྱིབས་ཀྱི་ཁྱད་པར་བདག་ཡིན་ཅེ་ནང་དབྱིབས་དེ་ནིན་གཟུགས་ཅན་རྣམས་ལ་ཡོད་པའི་ཕྱིར། ཁྱོད་ཀྱི་ལུགས་ལ་༼༢༢༣༽གཟུགས་ཅན་དེ་དག་ཉིད་ལ་བདག་ཅེས་འདོད་ཀྱིས་སེམས་ལ་སོགས་པ་མིང་བཞིའི་ཕུང་པོ་ནི་བདག་མིན་པར་འགྱུར་ཏེ། རྒྱུ་མཚན་གང་གིས་ཕྱིར་ཞེ་ན། དེ་དག་ལ་དབྱིབས་ཡོད་པ་མ་ཡིན་ཏེ་གཟུགས་ཅན་མིན་པའི་ཕྱིར་རོ། གཉིས་པ་རིགས་པ་དང་འགལ་བ་བརྗོད་པ་དག༌། དེའི་ཉེས་སྤོང་གི་ལན་དགག་པ་གཉིས།
དང་པོ། ལེན་པོ་རང་ཉེ་སོགས་ཚིག་རྐང་ཉིས་ཀྱིས་བསྟན་ཏེ། བདག་ཕུང་ངོ་བོ་གཅིག་ཏུ་འདོད་པ་དེ་ལྟ་ན་ཉེ་བར་ལེན་པ་པོ་དང་ཉེ་བར་བླངས་བྱ་གཉིས་གཅིག་ཏུ་འགྱུར་ན་དེ་ནི་རིགས་པས་འཐད་པའི་དངོས་པོ་སྨིན་ཏེ། དེ་ལྟ་ན། བུམ་པ་ལྟ་བུ་ལས་དང༌། རྫ་མཁན་ལྟ་བུའི་བྱེད་པ་པོའང་གཅིག་ཏུ་འགྱུར་ན། མར་མེ་རང་ཉིད་གསལ་བ་དང༌། རལ་གྲིས་རང་ཉིད་གཅོད་པ་སོགས་པའི་སྐྱོན་དུ་འགྱུར་རོ། གཉིས་པ་བྱེད་པོ་མེད་པས་སོགས་༼༢༢༤༽ཚིག་རྐང་གཉིས་ཀྱིས་བསྟན་ཏེ། གང་ཞིག་བྱེད་པ་པོར་གྱུར་པའི་ནེ་བར་ལེན་པ་པོ་ནི་འགལ་ཡང་མེད་ཀྱི།
ལུས་སུ་གྱུར་པ་གཟུགས་སོགས་ཉེ་བར་ལེན་པ་འདུས་པ་ཙམ་ཡོད་དེ་སྙམ་ན། མ་ཡིན་ཏེ། བྱེད་པ་པོ་མེད་ན་རྒྱུ་མེད་པའི་ཕྱིར་ལས་ཀྱང་མེད་པར་འགྱུར་རོ། གཉིས་པ་མདོ་ལས་བདག་བཏགས་པར་གསུངས་པ་ལས། མདོ་ལས་ཕུང་པོ་སོགས་བདག་ཏུ་མ་གསུངས་ཤིང་དེ་རྣམས་ལ་བརྟེན་ནས་བཏགས་པར་ཇི་ལྟར་གསུངས་ཚུལ་དང༌། གསུངས་པ་ལྟར་ངར་འཛིན་ལྷན་སྐྱེས་ཀྱང་དེ་རྣམས་ཐུན་མོང་དང༌། རེ་རེ་བ་ཚོགས་པ་གསུམ་ཀར་ཡང་བདག་ཏུ་མི་དམིགས་པའི་ཚུལ་དང༌། ངར་འཛིན་ལྷན་སྐྱེས་ཀྱི་དམིགས་ཡུལ་དེ་སུན་མ་ཕྱུང་བར་བདག་མེད་རྟོགས་པའི་ལུགས་འབྲེལ་མེད་དུ་བསྟན་པ་གསུམ། དང་པོ། གང་ཕྱིར་ཐུབ་པས་སོགས་ཚིག་རྐང་དྲུག་གིས་བསྟན་ཏེ།
གང་༼༢༢༥༽གི་ཕྱིར་ཐུབ་པས་མདོ་སྡེ་ལས། རྒྱལ་པོ་ཆེན་པོ་སྐྱེས་བུ་གང་ཟག་དེ་ནི། ས་དང་ཆུ་དངེ་་དང་རླུང་དང་རྣམ་ཤེས་དང༌། ནམ་མཁའི་ཁམས་སྟེ་ཁམས་དྲུག་དང༌། མིག་གི་འདུས་སྟེ་རེག་པ་སོགས་ནས་ཡིད་ཀྱི་བར་རེག་པའི་རྟེན་དྲུག་དང༌། དེ་དག་ལ་བརྟེན་ནས་གཟུགས་སོགས་ཡུལ་དྲུག་ལ་ཡིད་ཉེ་བར་རྒྱུ་བ་དྲུག་དང༌། ཡད་བདེ་བའི་ཉེ་བར་རྒྱུ་བ་དྲུག་དང་ཡིད་མི་བདེ་བའི་ཉེ་བར་རྒྱུ་བ་དྲུག་དང༌། བཏང་སྙོམས་ཀྱི་ཉེ་བར་རྒྱུ་བ་དྲུག་སྟེ་ཡིད་ཉེ་བར་རྒྱུ་བ་བཅོད་བརྒྱད་ལ་བརྟེན་པ་དང༌། སེམས་དང་སེམས་ལས་བྱུང་བའི་ཆོས་རྣམས་ཉེར་བར་བཟུང་བས་བདག་ཏུ་བཏགས་སོ། ཁམས་སོགས་དེ་དག་གི་སྒོ་ནས་བདག་ཏུ་བཏག་ས་པོ་ཞེས་ངེས་པར་གསུངས་པ་དེའི་ཕྱིར་བདག་དེ་ནི་ཅོས་དེ་རྣམས་དང་དེ་ཉིད་མ་ཡིན་ལ།
དེ་རྣམས་ཚོགས་ཙམ་ཡང་མ་༼༢༢༦༽ཡིན་ནོ། གཉིས་པ་དེ་ཕྱིར་ངར་འཛིན་བློས་ཏེ་རྣམས་ལ་མིན་ཞེས་པས། ཇི་སྐད་བཤད་པ་དེ་རྣམས་བདག་ཏུ་མི་རུང་ལ། ཆོས་དེ་དག་རྣམས་ལ་རང་འཛིན་པ་མི་རིགས་སོ། དེ་ལྟར་ན་ཕུང་པོ་རྣམས་ངར་འཛིན་པའི་བློས་ཡུལ་དུ་དེ་རྣམས་བྱེད་པ་མིན་པས། དེ་ལྟར་ན་རྣལ་འབྱོར་པས་བདག་མི་དམིགས་ཤིང་དབག་གི་བ་ཡང་སྙིང་པོ་མེད་པར་ཡོངས་སུ་ཤེས་ཏེ་ངེས་པར་ལེན་པ་མེད་པར་བྱ་ངན་ལས་འདས་པར་འགྱུར་རོ། གསུམ་པ་ལ་དོན་དང༌། དཔེ་གཉིས། དག་པོ། བདག་མེད་རྟོགས་ཚེ་སོགས་ཚིག་བཅད་གཅིག་གིས་བསྟན་ཏེ།
གང་གི་ཚེ་རྣལ་འབྱོར་པས་བདག་མེད་རྟོགས་པ་དེའི་ཚེ་ཕུང་པོ་ལས་དོན་གཞན་པའི་རྟག་པའི་བདག་མེད་པར་རྟོགས་པའི་སྒོ་ནས་སྤོང་ཞིང༌། དེ་ལྟ་བུ་འདི་ནི་འཇིག་རྟེན་པ་རྣམས་ཀྱི་ངར་འཛིན་གྱི་རྟེན་ནམ་ཡུལ་དུ་མི་འདོད་ཅིང༌། ཕུང་པོ་ལ་ངར་འདི་པ་དེའི་ཕྱིར། རྟག་པའི་༼༢༢༧༽བདག་ཕུང་པོ་ལས་གཞན་པ་མེད་པར་ཤེས་པས། ཕུང་པོ་ལ་དམིགས་པའི་འཇིག་ལྟ་ལྷན་སྐྱེས་དཔྱིས་ནས་འབྱིན་ཏེ་ལྷག་མ་མ་ལུས་པ་སྤང་ཞེས་སྨྲ་བ་ནི་མཁས་པས་མཐོང་བས་མཐོང་ན་ཤིན་ཏུ་ངོ་མཚར་བ་སྔར་མ་གྲགས་པའི་ལུགས་སུ་རྩིའོ། གཉིས་པ་རང་ཁྱིམ་རྩིག་པུག་སོགས་ཚིག་བཅད་གཅིག་གིས་བསྟན་ཏེ། ཁཡོད་ཀྱི་འདོད་པ་དེ་ནི་འགའ་ཞིག་གིས་རག་གི་ཁྱིམམ་གྱི་རྩིག་ཕུག་ན་སྦྲུལ་འཁྱིལ་ཞིང་གནས་པ་མཐོང་བཞིན་དུ། འདི་ན་བླང་པོ་ཆེ་མེད་ཅེས་སྦྲུལ་གྱི་དགོས་པ་བསལ་ནས། སྦྲུལ་གྱི་འཇིགས་པ་སྤོང་བར་བྱེད་པ་ནི། ཀྱེ་མ་གཞན་ཤེས་ལྡན་དག་གིས་མཐོང་ན་གནམ་པོར་ཏེ་བཞད་གད་ཀྱི་གནས་སུ་འགྱུར་བ་ཉིད་དོ།
གཉིས་པ་ཕུང་པོ་དང་འབྲེལ་བ་བདག་ཏུ་རྟོག་ཚུལ་གྱི་ལྷ་མ་གཞན་དགག་པ་ལ། སྔར་མ་བཤད་པའི་ལྷ་མ་གསུམ་༼༢༢༨༽དགག་པ་དང༌། ཐུན་མོང་དུ་མུག་བསྡུ་བ་གཉིས། དང་པོ་ལ། རྟེན་དང་བརྟེན་པར་གྲུབ་པ་དགག་པ་དག༌། བདག་ལ་ཕུང་པོ་ལྡན་པར་འདོད་པ་དག་པ་གཉིས། དང་པོ༌། ཕུང་པོ་བདག་ཡོད་སོགས་ཚིགས་བཅད་གཅིག་གིས་བསྟན་ཏེ། ཕུང་པོ་རྣམས་ལ་བདག་བརྟེན་པའི་ཚུལ་གྱིས་ཡོད་པ་མ་ཡིན་ལ། བདག་ལའང་ཕུང་པོ་དེ་རྣམས་བརྟེན་པའི་ཚུལ་དུ་ཡོད་པ་མིན་ཏེ་འདིར་མཁར་གཞོང་དང་རྒྱ་ཤུག་ལྟར་གཞན་ཉིད་ཡོད་ན་རྟེན་དང་བརྟེན་པའི་རྟོག་པ་འདིར་འགྱུར་ན།
ཕུང་པོ་དང་བདག་ནི་གཞན་ཉིད་མེད་པ་དེའི་ཕྱིར་དེའི་ཕིར་དེ་དག་ལ་རྟེན་དང་བརྟེན་པར་རྟོག་པས་བཏགས་པ་ཁོ་ནའོ། གཉིས་པ་བདག་ནི་གཟུགས་ལྡན་སོགས་ཚིག་བཅད་གཅིག་གིས་བསྟན་ཏེ། བདག་ནི་གཟུགས་སོས་ཕུང་པོ་རྣམས་དང་ལྡན་པ་མ་ཡིན་ཏེ་གང་གི་ཕྱིར་ཐ་དད་དུ་ཡོད་ན་འདོད་རིགས་ན་བདག་ནི་ཕུང་པོ་ལས་གཞན་དུ་ཡོད་པ་མིན་པ་༼༢༢༩༽དེའི་ཕྱིར་བདག་དང་གཟུགས་ཕན་ཚུན་ལྡན་པའི་སྒྲ་སྦྱོར་བའང་དོན་མེད་དོ། ཡང་ན་ཐ་དད་ད་ལྟར་ལྡན་པ་ལྷས། སྦྱིན་གནག་ཕྱུགས་དང་ལྡན་པའམ་ཏ་མི་དད་གཞན་མིན་པ་ལྷས་སྦྱིན་གཟུགས་དང་ལྡན་པའི་དཔེར་ཐ་མི་དད་ལ་ལྡན་པའི་སྒྲས་བརྗོད་པར་དམིགས་ན། བདག་ནི་གཟུགས་སོགས་ལས་དེ་ཉིད་གཞན་ཉིད་མེད་པར་སྔར་བཤད་ཟིན་པའི་སྒྲས་སྦྱོར་བའི་དོན་མེད་དོ། གཉིས་པ་ལ་འཇིག་ལྟ་ཉི་ཤུ་བསྡོམས་ཏེ་བཤད་པ་དང༌། དེ་རྣམས་རྩ་བའི་འཇིག་ལྟ་ལ་གནས་ཤིང་ཀུན་བཏགས་ཡིན་པར་བསྟན་པ་གཉིས། དང་པོ། གཟུགས་བདག་མ་ཡིན་སོགས་ཚིག་བཅད་གཅིག་གིས་བསྟན་ཏེ།
གཟུགས་ནི་དག་མ་ཡིན་ཏེ་བདག་གི་མཚན་ཉིད་དང་མི་མཐུན་པའི་ཕྱིར་རོ། སྐྱེས་བུ་ལ་དོ་ཤལ་བཟིན་དུ་བདག་གཟུགས་དང་ལྡན་པའང་མ་ཡིན་ཏེ། དེ་དག་གཞན་དུ་མ་དམིགས་༼༢༣༠༽པའི་ཕྱིར། རིའི་སུལ་ན་སེང་གེ་ལྟར་གཟུགས་ལ་བདག་རྗེས་སུ་ཞུགས་ཏེ་གནས་པ་མེད་ལ། ལྷས་སྦྱིན་གྱི་ནོར་ལྟར་བདག་ལ་གཟུགས་དབང་བསྒྱུར་བྱར་ཡོད་པ་མིན་ནོ། ཚུལ་དེ་ལྟར་རྣམ་པ་བཞིའི་སྒོ་ནས་ཕུང་པོ་ལྷག་མ་རྣམས་ལའང་བདག་མེད་པར་ཤེས་པར་བྱ་སྟེ། དེ་ལྟར་ཕུང་ལྔ་པོ་དེ་དག་ལ་བཞི་བཞི་དབྱེ་བས་བདག་ཏུ་ལྟབའམ་འཇིག་ལྟ་ཉི་ཤུར་འདོད་དོ། གཉིས་པ། ལྟ་རི་བདག་མེད་སོས་ཚིག་བཅད་གཅིག་གིས་བསྟན་ཏེ། འཇིགས་ཙོགས་ལ་ལྟ་བའི་རིའི་ཅེ་མོ་མཐོ་བ་ཉི་ཤུ་པོ་འདི་བདག་མེད་རྟོགས་པའི་ཡེ་ཤེས་ཀྱི་རྡོ་རྗེས་བཅོམ་ནས་རྒྱུན་དུ་ཞུགས་པའི་བྲས་བུ་མངོན་དུ་བྱས་པོ་ཞེས་བདག་མེད་རྟོགས་པའི་ཡེ་ཤེས་ཀྱི་རྡོ་རྗེས་བཅོམ་པའི་ལྷན་སྐྱེས་ཀྱི་བདག་གང་དང་ལྷན་ཅིག་འཇིག་པར་གསུངས་པའི་འཇིག་ཚོགས་ལ་ལྟ་བའི་རི་ལྷུན་སྡུག་པོ་འཕགས་པའི་ཡེ་ཤེས་ཀྱི་རྡོ་རྗེས་མ་༼༢༣༡༽བབས་པར་ཉིན་རེ་བཞིན་ཉོན་མོངས་པའི་བག་རྡོ་འཔེལ་བ་རིད་རྩེ་མན་ཆད་དུ་ཁྱབ་བས་དཔངས་ཁམས་གསུམ་དུ་མཐོ་བ།
སོ་སྐྱེས་མ་ལུས་པའི་རྒྱུད་ལ་ཁྱབ་པས་བརྟན་པ། མ་རིག་པའི་གསེར་གྱི་ས་གཞི་ལས་འཐོན་པ་རྩེ་མོ་ཆ་སམཐོ་བར་གྱུར་པ་ནི་གོང་དུ་བཤད་པའི་ཉི་ཤུ་པོ་འདི་དག་ཡིན་ནོ། གསུམ་པ་བརྗོད་མེད་ཀྱི་བདག་དགག་པ་ལ། ཕྱོགས་སྔ་བརྗོད་པ་དང༌། དེ་དགག་པ་གཉིས། དང་པོ་ཁ་ཅིག་དེ་ཉིད་སོགས་ཚིགས་བཅད་གཅིག་གིས་བསྟན་ཏེ། མང་བཀུར་བ་ཁ་ཅིག གང་ཟག་ནི་པུང་པོ་ལས། གཞན་དུ་མི་འཐད་དེ། ཕུང་པོ་ལས་མ་གཏོགས་པའི་གང་ཟག་འཛིན་པ་མ་གྲུབ་པའི་ཕྱིར།
པུང་པོའི་རང་བཞིན་ཡང་མིན་ཏེ། སྐྱེ་འཇིག་ཏུ་ཐལ་བའི་ཕྱིར་རོ། བདག་དང་ཕུང་པོ་དེ་ཉིད་དང་གཞན་དུ་མེད་ལ། དེ་བཞིན་དུ་རྟག་པ་དང་མི་རྟག་པ་ལ་སོགས་༼༢༣༢༽པའི་མཐའ་གང་དུ་བརྗོད་དུ་མེད་པར་འདོད་ལ། གང་ཟག་ནི་རྫས་སུ་ཡོད་པར་རིགས་ཏེ། བྱེད་པོ་ཟ་བོ་ཉིད་དང༌། འཁོར་འདས་སུ་བཅིངས་ཐར་གྱི་འབྲེལ་བ་ཅན་ཡིན་པའི་ཕྱིར་རོ། གང་ཟག་དེ་ནི་རང་གི་ངོ་བོས་ཤེས་བྱ་མ་ཡིན་གྱི་གཟུགས་སོགས་སྐྱེ་མཆད་དྲགུ་གི་བློས་ཡུལ་དུ་བྱས་པའི་སྒོ་ནས་དེ་ཤེས་པར་བེད་པས་རྣམ་ཤེས་དྲུག་གི་ཤེས་བྱའང་ཡིན་ལ། དེ་ནི་ངར་འཛིན་པའི་གཞིའམ་ཡུལ་དུའང་འདོད་དོ་གཉིས་པ་ལ་དངོས་པོར་གྲུབ་ན་བརྗོད་དུ་ཡོད་པས་ཐལ་བས་དགག་པ། བརྗོད་དུ་མེད་ན་དངོས་པོ་མེད་པར་ཐལ་བས་དགག་པ།
དེས་ན་དངོས་པོའི་ཆོས་གཉིས་དག་བྲལ་བས་དངོས་པོར་མི་འགྲུབ་པས་དགག་པ་གསུམ། དང་པོ། གང་ཕྱིར་སོགས་ཚིགས་བཅད་གཅིག་གིས་བསྟན་ཏེ། གང་ཕྱིར་དངོས་པོ་ཡོད་པ་ནི་རྣམ་པ་གཞན་དུ་མི་འཐད་པ་དེ་ཉིད་དང་གཞན་དུ་བརྗོད་དུ་མེད་པ་མ་ཡིན་ཏེ། གཟུགས་ལས་༼༢༣༣༽སེམས་དེ་ཉད་དང་གཞན་དུ་བརྗོད་དུ་མེད་པ་མ་ཡིན་པ་བཞིན་དུ། བདག་དངོས་པོ་ཡོད་ན་བརྗོད་དུ་མེད་པར་རྟོགས་པ་མ་ཡིན་པ་ཉིད་དོ། དེ་ཕྱིར་དག་འགའ་ཞིག་དངོས་པོ་གྲུབ་པར་གྱུར་ན་སེམས་ལྟར་གྲུབ་པ་དངོས་པོ་གཟུགས་སོགས་ལས་དེ་ཉིད་དང་གཞན་དུ་བརྗོད་དུ་མེད་པར་མིད་འགྱུར་བ་བཞིན་ནོ། གཉིས་པ། གང་ཕྱིར་ཁྱོད་བུམ་སོགས་ཚིགས་བཅད་གཅིག་གིས་བསྟན་ཏེ་གང་ཕྱིར་ཁྱོད་ཀྱི་ཇི་ལྟར་བུམ་པ་ཞེས་པས་ངེས་པར་མ་གྲུབ་པའི་རང་གི་ངོ་བོ་གཟུགས་ལ་སོགས་པའི་རང་གི་ཚོགས་པ་ཅན་ལས་དེ་ཉིད་དང་གཞན་དུ་བརྗོད་དུ་མེད་པར་རང་བཞིན་མེད་པ་དེ་བཞིན་དུ་བདག་ཀྱང་ཕུང་པོ་ལས་དེ་ཉིད་དང་གཞན་དུ་བརྗོད་དུ་མེད་པར་འགྱུར་ན་ཏེ་ངོ་བོ་ཉིད་ཀྱི་རང་གི་བདག་ཉིད་ཡོད་པར་གྲུབ་པ་ཉིད་དུ་རྟོགས་པར་མི་བྱའི་བཏགས་པ་ཙམ་དུ་ཤེས་པར་བྱའོ། གསུམ་པ།
ཁྱོད་༼༢༣༤༽ཀྱིས་རྣམ་ཤེས་སོགས་ཚིགས་བཅད་གཅིག་གིས་བསྟན་ཏེ། ཇི་ལྟར་ཁྱོད་ཀྱི་རྣམ་ཤེས་དངོས་པོར་ཡོད་པ་ནི་རག་ལས་གཞན་ཡིན་པར་ནི་མི་འདོད་ལ་གཟུས་སོགས་རྣམས་ལས་གཞནདུ་གྱུར་པའི་དངོས་པོར་འདོད་པ་ལྟར་དངོས་པོ་རྣམས་ལ་དེ་ཉིད་དང་གཞན་ཉིད་རྣམ་པ་དེ་གཉིས་མཐོང་བར་གྱུར་པ་དེའི་ཕྱིར་ཁྱོད་ཀྱི་བདག་དེ་ནི་དངོས་པོར་མེད་དེ། དངོས་པོའི་ཆོས་དང་བྲལ་བའི་ཕྱིར་མོ་གཤམས་ཀྱི་བུ་བཞིན་ནོ། ཁྱོད་ཀྱིས་ཅི་ནས་ཀྱང་དེ་ལྟ་བུ་ཞིག་འདོད་དགོས་ན་ཤེས་བྱ་མིན་ཅིའི་ཕྱིར་མི་སྨྲའོ། གཉིས་པ་བདག་བརྟེན་ནས་བཏགས་པ་ཙམ་དུ་བསྟན་པ་ལ། བདག་མཐའ་བདུན་དུ་མེད་ཀྱག་བརྟེན་ནས་བཏགས་པ་ཤིང་རྟ་འདྲ་བར་བསྟན་པ། དེས་དངོས་པོ་གཞན་ཀྱང་དེ་འདྲ་བའི་བཏགས་པར་བསྟན་པ་གཉིས། དང་པོ་ལ། བརྟེན་ནས་བཏགས་ཚུལ་དངོས་དང༌། དེ་ལྟར་ཤེས་པའི་ཡོན་ཏན་གཉིས།
དང་པོ་༼༢༣༥༽ལ། དེཔ་ཅན་བདག་མེད་ཚུལ་དང༌། དེའི་དཔེ་ཤིང་རྟའི་ཚུལ་དང་སྦྱར་བ་གཉིས། དང་པོ་དེ་ཕྱིར་ངར་འཛིན་སོགས་ཚིག་བཅད་གཅིག་གིས་བསྟན་ཏེ། དེ་ཕྱིར་རྣམ་པར་དཔྱད་ན་གང་ཟག་རྫས་ཡོད་མི་རིགས་པད་དེའི་ཕྱིར་ང་རའཛིན་གྱི་རྟེན་ནམ་ཡུལ་ནི་རྣམ་པར་གཞིག་ན་དངོས་པོར་ཡོད་པ་མིན་ཞིང༌། ཕུང་པོ་ལས་གཞན་པའང་མིན་ལ། ཕུང་པོའི་ངོ་བོའང་མིན་ལ། ཕུང་པོ་རྣམས་ལ་བརྟེན་པའང་མིན་ན་བདག་འདི་ནི་ཕུང་པོ་དག་ལྡན་པའང་མི་རིགས་སོ། དེའི་ཕྱིར་འདི་ལ་བརྟེན་ནས་འདི་འབྱུང་ཞེས་བྱ་བ་འདི་ཙམ་ཞིག་ཀུན་རྫོབ་ཀྱི་བདེན་པ་ཐམས་ཅད་ལ་ཡོད་པས། བདག་འདི་ནི་ཕུང་པོ་རྣམས་ལ་བརྟེན་ནས་བཏགས་པ་ཙམ་དུ་འགྲུབ་པར་འགྱུར་རོ།
གཉིས་པ་ལ་ལ་གཉིས། སྤྱི་དང༌། བྱེ་བྲག་གཉིས། དང་པོ་ཤིང་ར་རང་ཡན་སོགས་ཚིགས་བཅད་གཅིག་གིས་བསྟན་༼༢༣༦༽ཤིང་རྟ་ཡིན་ན། ཚོགས་པ་ནི་ཚོགས་པ་ཙམ་ལས་གཞན་མ་ཡིན་པའི་ཕྱིར་གཟེར་བུ་ལ་སོགས་པ་ཡན་ལག་སིལ་བུར་གནས་པ་ལ་ཤིང་རྟ་ཡོད་པར་འགྱུར་རོ། གང་ཕྱིརུ་ན་ལག་ཅན་སིང་རྟ་མེད་ན་ཡན་ལག་དག་ཀྱང་མད་པས་ཡན་ལག་ཙོགས་པའི་དབྱིབས་ཙམ་ཡང་ཤིང་རྟར་རིགས་པའང་མིན་ནོ། གཉིས་པ་ལ། ཡན་ལག་གི་དབྱིསབ་སོ་སོ་བ་ཤིང་རྟར་འདོད་པ་དགག་པ་དང༌། ཚོགས་པའི་དབྱིས་ཤིང་རྟར་འདོད་པ་དགག་པ་གཉིས། དང་པོ་ལ།
ུན་ལག་གི་སྒྲ་ཚོགས་ཀྱི་དབྱིབས་ཁོ་ནར་ཤིང་རྟར་འདོད་པ་དགག་པ་དང༌། སྒྲ་ལས་གཞན་པའི་དབྱིབས་ཤིང་རྟར་འདོད་པ་དགག་པ་གཉིས། དང་པོ། ཁྱོད་དབྱིབསུ་ན་ལག་སོགས་ཚིགས་བཅད་གཅིག་གིས་བསྟན་ཏེ། ཁྱོད་ཀྱི་ལུགས་ལ་གལ་ཏེ་ཤིང་རྟའིུ་ན་ལག་དག་གི་༼༢༣༨༽དབྱིབས་ཤིང་རྟ་མ་བཅས་པའི་སྔར་ཡོད་པར་གྱུར་པ་ཇི་ལྟ་བ་བཞིན་དུ་ཤིང་རྟར་རྟོགས་པའི་གསན་སྐབས་ལའང་སྔར་གྱི་དབྱིབས་དེ་ཁོ་ན་བཞིན་ཡིན་ན། ུན་ལག་དེ་དག་སོ་སོར་དབཡེ་བར་གྱུར་པའི་གནས་སྐབས་ན་ཤིང་རྟ་ཡོད་པ་མིན་པི་་ལྟར་ད་ལྟ་ཤིང་རྟ་དང་བཅས་པའི་གནས་སྐབས་ན་ཤིང་རྟ་ཡོད་པ་མ་ཡིན་ཏེ། ཤིང་རྟ་བཅས་མ་བཅས་ཀྱ་གནས་སྐབས་ཀྱི་འཕང་ལོ་སོགས་ལས་དབྱིབས་ཁྱད་པར་དུ་གྱུར་པ་མེད་པའི་ཕྱིར་རོ། གཉིས་པ། ད་ལྟར་གལ་ཏེ་སོགས་ཚིགས་བཅད་གཅིག་གིས་བསྟན་ཏེ། སྔར་གྱི་གནས་སྐབས་ཀྱི་གཞན་པའི་དབྱིབས་ཁོ་ན་ཤིང་རྟ་ཡིན་ནོ་ཞེ་ན།
དེ་ཡང་མི་རིགསེ་་ད་ལྟ་ཤིང་རྟ་དང་བཅས་པའི་གནས་སྐབས་ཉིད་དུས་འདིར་རང་གི་འཕང་ལོ་དང་སྲོག་ཤིང་གཟེར་བུལ་སོགས་པའི་རང་རང་གི་དབྱིསས་ཐ་དད་པ་རེ་ཡོད་ན་འདི་ལ་སྔར་གྱི་འཕང་ལོ་སོགས་༼༢༣༩༽ལས་གཞན་དབྱིསབ་ཁྱད་པར་དུ་གྱུར་པ་ཡོད་ན་ཤི་རྟར་གཟུང་དུ་ཡོད་པར་འགྱུར་ན། རྩིབས་དག་ལྟེ་བ་ལ་སོགས་པས་ཁྱད་པར་དུ་བྱས་པའི་དབྱིབས་ཅན་འཕང་ལོ་ལ་སོགས་པ་དེ་དག་ལ་སྔར་གྱི་རང་གི་དབྱིབས་ལས་ཁྱད་པར་བ་ཡོད་པ་མིན་པ་དེ་ཕྱིར་དབྱིབས་ཙམ་ཤིང་རྟར་ཡད་པ་མ་ཡིན་ནོ། གཉིས་པ་ཚོགས་ཙམ་གྱི་དབྱིབས་ཤིང་རྟར་བདོད་པ་བཀག་པ་ལ། དངོས་དང་རིགས་པ་དེས་རྒྱུ་སྟོང་པ་ལས་འབྲས་བུ་འབྱུང་བར་འཐད་པར་བསྟན་པ་གཉིས། དང་པོ། གང་ཕྱིར་ཁྱོད་ཀྱི་སོགས་ཚིགས་བཅད་གཅིག་གིས་བསྟན་ཏེ། གལ་ཏེ་ཁྱོད་ཀྱི་ཚོགས་པའི་དབྱིབས་ཤིང་རྟར་འདོད་ན་དེ་ཡང་མི་འཐད་དེ། ཚོགས་པ་དངོས་པོ་ཡོད་ན་དེའི་རྟེན་ཅན་གྱི་དབྱིབས་སུ་གདགས་པར་འགྱུར་ན། ཚོགས་པ་ནི་དགོས་པོར་ཅད་གྲུབ་པ་མེད་པས་ཤིང་རྟའི་དབྱིབས་དེ་ནི་ཡན་ལག་༼༢༤༠༽ཚོགས་པ་ཙམ་གྱི་རྟེན་ཅན་མ་ཡིན་ན། གང་ཞིག་ཅི་ཡང་མ་ཡིན་པའི་ཚོགས་པ་ལ་བརྟེན་པ་འདི་ནི་དབྱིབས་སུ་གདགས་པ་ལྟ་ཞིག་ཇི་ལྟར་འགྱུར་བཏགས་པ་རྫས་ཀྱི་རྟེན་ཅ་ཁོ་ནར་ཁས་བླངས་པའི་ཕྱིར་རོ།
གཉིས་པ་ལ་སྤྱིར་བསྟན་པ་དང༌། བྱེད་བྲག་ཏུ་ཕྱེ་སྟེ་བཤད་པ་གཉིས། དང་པོ། ཁྱོད་ཀྱི་འདི་འདི་ནི་སོས་ཚིགས་བཅད་གཅིག་གིས་བསྟན་ཏེ། ཇི་སྟེ་མི་བདེན་དུ་ཟིན་ཀྱང་ཚོགས་པ་ལ་བརྟེན་ནས་མི་བདེན་པའི་དབྱིབས་སུ་འགྱུར་རོ་ཞེ་ན། ཁྱོད་ཀྱི་འདོད་པའི་སྐབས་འདི་ཇི་ལྟར་མི་བདེན་པའི་ཚོགས་པ་ལ་བརྟེན་ནས་མི་བདེན་པའི་དབྱིབས་སུ་འདོགས་པ་དེ་ལྟར། མི་བདེན་པའི་རྒྱུ་མ་རིག་པ་དང་ས་བོན་དག་ལ་བརྟེན་པར་བྱས་ནས། འབྲས་བུའི་རྣ་པ་མི་བདེན་པའི་རག་བཟིན་གྱི་དངོས་པོ་ཐམས་ཅད་སྐྱེ་བར་ཤེས་པར་གྱིས་ཤིག གཉིས་པ་༼༢༤༡༽འདིས་ནི་གཟུས་སོགས་ཚིགས་བཅད་གཅིག་གིས་བསྟན་ཏེ། ཤིང་་་་་་པེ་འདིས་ནི་གཟུགས་སོགསུ་ན་ལག་རྣམས་བཀོད་པ་དེ་ལྟར་གནས་པ་རྣམས་ལ་བུམ་པ་སོགས་ཀྱི་བློར་འགྱུར་རོ་ཞེས་སྨྲ་བའང་རིགས་པ་མ་ཡིན་ཏེ།
དེ་དག་ལ་ཤིང་རྟའི་རྣམ་པར་དཔྱད་པ་མཚུངས་པའི་ཕྱིར་རོ། དངོས་རྣམས་ཇི་ལྟར་སྐྱེ་བ་མེད་པ་དེ་ལྟར་ནི་བཤད་ཟིན་ལ། དཔེ་ན་དངོས་པོ་རྣམས་སྐྱེ་བ་མེད་པས་གཟུགས་ལ་སོགས་པ་དེ་དག་ཀྱང་རང་བཟིན་གྱིས་ཡོད་པ་མིན་པ་དེའི་ཕྱིར་ཡག་བུམ་པ་ལ་སོགས་པ་ཉེ་བར་གདགས་པའི་རྒྱུར་འཇིག་པ་ལ་སོགས་པ་དེ་དག་དང་དབྱིབས་ཀྱི་ཁྱད་པར་དུའང་ཡོད་པ་མི་རིགས་པོ།

གཉིས་པ་བརྟགས་པ་ཙམ་དུ་རྟོགས་པའི་ཕན་ཡོན་ལ། དཔེ་ཤིང་རྟ་དག་སྦྱར་ཏེ་བཤད་པ་དང༌། དཔེ་ཅན་བདག་ལ་སྦྱརེ་་བཤད་པ་གཉིས། དང་པོ་ལ། ཐ་སྙད་༼༢༤༢༽ཀྱི་རྣམ་བཞག་མི་འཇིག་པར་ཤིན་ཏུ་འཐད་པའི་ཡོན་ཏན་དང༌། དོན་དམ་པ་བདེ་བླག་ཏུ་རྟོགས་པའི་ཕན་ཡོན་གཉིས། དང་པོ་ལ། མཐའ་བདུན་དུ་མེད་ཀྱང་་དཔྱད་པར་གྲགས་པ་ཙམ་དུ་ཡོད་པར་བསྟན་པ་དང༌། རང་བཞིན་མེད་ཀྱང་ལྟོས་ཏེ་བཏག་པའི་ཐ་སྙད་དེས་དོན་གྲུབ་པའི་ཚུལ་གཉིས། དང་པོ། དེ་ནི་དེ་ཉིད་སོགས་ཚིགས་བཅད་གཅིག་གིས་བསྟན་ཏེ།
ཤིང་རྟ་དེ་ནི་ཇི་སྐད་བཤད་པའི་ཚུལ་དུ་རྣམ་པ་བདུན་གྱིས་བཙལ་ན། དེ་ཁོ་ན་ཉིད་དོན་དམ་དང༌། འཇིག་རྟེན་ཀུན་རྫོབ་ཏུའང་རྣམ་པ་བདུན་གྱིས་དཔྱད་ན་འགྲུབ་པར་འགྱུར་བ་མིན་མོད་ཀྱི་དེ་ལྟར་རྣམ་དཔྱད་མེད་པར་འཇིག་རྟེན་ཉིད་ལས་རང་གི་ཡན་ལག་གཟེར་བུ་སོགས་ལ་བརྟེན་ན་འགྲུབ་པར་འགུར་བ་མིན་མདོ་ཀྱི་དེ་ལྟར་རྣམ་དཔྱད་མེད་པར་འཇིག་རྟེན་ཉིད་ལས་རང་གིུ་ན་ལག་གཟེར་བུ་སོགས་ལ་བརྟེན་ནས་ཤིང་རྟ་འོ་ན་ཅིག་ཆོས་ཤིག་ཅེས་ཐ་སྙད་ཉེ་བར་འདོགས་པ་ཡིན་ནོ། གཉིས་པ་དེི་དུ་ན་ལག་སོགས་ཚིགས་༼༢༤༣༽བཅད་གཅིག་གིས་བསྟན་ཏེ། ཐ་སྙད་ཤིང་རྟ་དེ་ནི་རང་གི་ཡན་ལག་རྣམས་ལ་ལྟོས་ནསུ་ན་ལག་ཅན་ཡག་ཡིན་ལ། འཕག་ལོ་ལ་སོགས་ཆ་ཤས་ལ་ལྟོས་ནས་ཆ་ཤས་ཅན་དང༌། ཤིང་རྟ་དེ་ཉིད་ཀྱི་འཕག་ལོ་ལ་སོགས་པ་ཉེར་བར་བླངས་པ་དང༌། ཉེ་བར་ལེན་པའི་བྱ་བ་ལ་ལྟོས་ནས་བྱེད་པ་པོ་ཉིད་དང་ཞེས་འགྲོ་བ་རྣམས་ཀྱི་སྙད་ལ་དེས་ན་སྐྱེ་བོ་རྣམས་ལ་རང་གི་ཉེ་བར་ལེན་པ་ལ་ལྟོས་ནས་ཉེ་བར་ལེན་པ་པོ་ཉིད་དུ་འགྲུབ་ལ། དེ་ཕྱིར་རང་གི་སྡེ་པ་གང་དག ུན་ལག་ཚོས་པ་ཙམ་ཞིག་ཡོད་ཀྱིུ་ན་ལག་ཅག་རྣམ་པ་ཐམས་ཅད་དུ་མེད་པ་དང༌།
ཆ་ཤས་ཙམ་ཞིག་ཡོད་ཀྱི་ཅ་ཤས་ཅན་མེད་པ་དང༌། ལས་འབབ་ཞིག་ཡོད་ཀྱི་བྱེད་པ་པོ་མེད་པ་དང༌། ཉེ་བར་ལེན་པ་ཡོད་ཀྱི་ལེན་པོ་མེད་པ་ལ་སོགས་འཇིག་རྟེན་གྱི་ཀུན་རྫོབ་ཕྱིན་ཅི་ལོག་ཏུ་སྨྲ་བ་༼༢༤༤༽དེ་དག་གི་ལྟར་ན། གཏན་ཚིག་དེ་དག་གིསུ་ན་ལག་ལ་སོགས་པའང་མེད་པར་འགྱུར་ཏེ། ཡན་ལག་དག་ཡན་ལག་ཅན་དེ་དག་ཕན་ཚུན་ལྟོས་ནས་བཞག་པའི་ཕྱིར་རོ། དེའི་ཕྱིར་འཇིག་རྟེན་ལ་གྲགས་པའི་ཀུན་རྡོབ་ཐ་སྙད་པ་ཀུན་དགག་ཞིང་བརླག་པར་བྱ་བ་མིན་པས་མ་བརླག་ཅིག་པའོ། གཉིས་པ་ལ་དངོས་དང༌། དགོས་སྤངས་གཉིས། དང་པོ། རྣམ་བདུན་གྱིས་མེད་སོགས་ཚིགས་བཅད་གཅིག་གིས་བསྟན་ཏེ།
གལ་ཏེ་ཤིང་རྟ་ཞེས་བྱ་བ་འགའ་ཞིག་གྲུབ་པ་ཡོད་ན་རྣམ་པ་བདུན་ལས་གང་རུང་ཞིག་ཏུ་གུབ་དགོས་ན། རྣམ་བདུན་གྱི་རིགས་པས་དཔྱད་ཞིང་བཙལ་ན་མེད་པའི་ཤིང་རྟ་གང་ཡིན་པ་དེ་ཇི་ལྟར་ཡོད་ཅེས་རྣལ་འབྱོར་པས་དོན་དམ་དཔྱོད་པའི་རོག་ངོ་ན་ཤིང་རྟ་འདིའི་ཡོད་པ་མ་རྙེད་པ་དེ་ན་ཤིག་རྟ་ཞེས་པ་བློ་མ་རིག་པས་བསྒྲིབ་པའི་སྐྱེ་བོས་བཏགས་པར་ཟད་ཀྱི་རང་༼༢༤༥༽བཞིན་གྱི་ཡོད་པ་མ་ཡིན་པ། དེས་ན་དེ་ལྟར་དཔྱད་ན་དེ་ཁོ་ན་ཉིད་ལའག་བདེ་བླག་ཏུ་འཇུག་པར་གྱུར་ལ་འག་གི་སྒྲས་ཀུན་རྫོབ་ཀྱང་ཉམས་པར་མི་འགྱུར་རོ། དེས་ན་དོན་དམ་དཔྱོད་པའི་སྐབས་འདིར་ཤིང་རྟ་དེའི་གྲབུ་ཚུལ་དོན་དམ་པར་མི་ཉེད་པ་དང་ཀུན་རྫོབ་ཐ་སྙད་དུ་གྲུབ་ཚུལ་གོང་བཤད་དེ་ལྟར་འདོད་པར་བྱའོ། གཉིས་པ་ཡན་ལག་ཅན་མེད་པར་ཡན་ལག་ཡོད་པར་དགོས་ནས། ཤིང་རྟ་ཡོད་ཉིད་སོགས་ཚིགས་བཅད་གཅིག་གིས་བསྟན་ཏེ། རྣལ་འབྱོར་པས་ཤིང་རྟ་དམིགས་པར་མཐོང་ན་དེའིུ་ན་ལག་གི་ཚོས་པ་ཙམ་དམིགས་པ་ཡོད་དོ་ཞེ་ན། གང་གི་ཆེ་ཤིང་རྟ་ཡོད་པ་ཉིད་དུ་མ་གྲུབ་པ་དེའི་ཚེ་ཡན་ལག་ཅན་མེད་ན་དེ་ལ་ལྟོས་པའིུ་ན་ལག་ཀྱང་ཡོད་པ་མིན་ཞིང་ཕན་ཚུན་ལྟོས་ཏེ་བཞག་པའི་ཕྱིར་རོ། ཡང་ཁོ་ན་རེ་ཤིང་རྟ་ཤིག་༼༢༤༦༽ཀྱང་མ་དམགས་པ་ན་དེའི་འཕག་ལོ་ལ་སོགས་པའང་དམིགས་པ་མ་ཡིན་ནམ། ཇི་ལྟརུ་ན་ལག་ཅན་མེད་ནུ་ན་ལག་མེད་ཅེ་བརྗོད་ཅེ་ན།
མ་ཡིན་ཏེ་སྔར་ཤིང་རྟ་མཐོག་བ་ཞིག་ལ་དེ་ལྟར་གྱུར་ན། ཤིང་རྟ་མཐོང་མ་མྱོང་བདེ་དག་གིས་ཤིང་རྟའི་འཕང་ལོ་ལ་སོགས་པ་མཐོང་ན་ཤིང་རྟ་འབྲེལ་བར་ཤེས་པར་མི་འགྱུར་བས་ཤིང་རྟ་མེད་པར་ཤིང་རྟའིུ་ན་ལག་ཡོད་པ་མ་ཡིན་ནོ། འོ་ན་སྒ་མའི་བློས་འཛིན་པ་དེ་བདེན་པ་མ་ཡིན་ནམ་སྙམ་ན། སྔ་མའི་བློ་དེ་སྒྲོ་བཏགས་གི་བློ་ཡིན་ལ་ཕྱི་མའི་བློ་གནས་ཚུལ་ལ་ཞུགས་པའོ། དཔེར་ན། ཤིང་རྟ་ཚིགས་པ་ན་དེའིུ་ན་ལག་དག་ཀྱང་ཚིག་ཅིང་མེད་པའི་དཔེ་དེ་བཞིན། རྣམ་པར་དཔྱོད་པའི་བློ་གྲོས་ཀྱི་མེསུ་ན་ལག་ཅན་ཤིང་རྟའི་ལུས་བསྲེགས་ཏེ་མ་དམིགས་ནུ་ན་ལག་ད་ཀྱང་མེད་ཅིང་མི་དམིགས་ཏེ་ངེས་༼༢༤༧༽པར་བསྲེག་པའི་ཕྱིར་རོ། གཉིས་པ་དཔེ་ཅན་བདག་ལའང༌། རང་བཞིན་མེད་ཀྱང་ཐ་སྙད་ཀྱི་རྣམ་བཞག་ཤིན་ཏུ་འཐད་པའི་ཚུལ་དང༌། དོན་དམ་པར་མངོན་དུ་གྱུར་ཚུལ་གཉིས།
དག་པོ། དེ་བཞིན་འཇིག་རྟེན་སོགས་ཚིགས་བཅད་གཅིག་གིས་བསྟན་ཏེ། ཤིང་རྟའི་དཔེ་དེ་བཞིན་དུ་འཇིགརྟེན་ན་གྲགས་པའི་ཀུན་རྫོབ་ཀྱི་བདེན་པ་རྣམ་པར་བཞག་པར་བྱ་བའི་ཕྱིར། ཕུང་པོ་དང༌། ཁམས་དང༌། དེ་བཞིན་སྐྱེ་མཆེད་དྲུག་ལ་བརྟེན་ནས་བདག་ཀྱང་ཉེ་བར་འདོགས་པའི་ཕྱིར་པུང་པོ་ལ་སོགས་པ་དེ་དག་བདག་གི་ཉེ་བར་ལེན་པ་ཡིན་ལ། བདག་ཀྱང་དེ་དག་གི་ནེར་བར་ལེན་པ་པོར་འདོད་པ་ཡིན་ན། དེ་ལྟར་གཟུགས་སོགས་ཉེ་བར་ལེན་པ་རྣམས་ལས། བདག་འདི་ནི་བྱེད་པ་སོར་ཡིན་པར་ཐ་སྙད་དུ་རྣམ་པར་བཞག་སྟེ། བདག་༼༢༤༨༽གིས་དགེ་སདིག་གིས་ལས་བསགས་པས་བདེ་འགྲོ་དང་ངན་གྲོའི་ཕུང་པོ་ཉེ་བར་ལེན་པ་ཏ་སྙད་དུ་རྣམ་པར་འཇོག་པའི་ཕྱིར་རོ།
གཉིས་པ་ལམ་རྟག་ཆད་དང་བྲལ་བའི་ལྟ་བ་རྟོགས་པ་དང༌། འབྲས་བུ་རྣམ་གྲོལ་ཐོབ་པར་བསྟན་པ་གཉིས། དང་པོ། དངོས་ཡོད་མིན་ཕྱིར་སོགས་ཚིགས་གཅིག་གིས་བསྟན་ཏེ། རང་བཞིན་གྱིས་དངོས་པོར་ཡོད་པ་མིན་པའི་ཕྱིར་སྒོན་འདས་པའི་སྐྱེ་བར་བྱུང་བའི་བརྟན་པ་མ་ཡིན་ཞིང༌། དེ་རྩ་ཤེས་ལས་འདས་པའི་དསུ་ན་བྱུང་གྱུར་ཞཻས་བྱ་བ་དེ་ནི་མི་འཐད་དོ། ཞེས་སོ། སྔོན་མ་བྱུང་བ་ལས་བྱུང་བའི་མི་བརྟན་པའག་མིན་ཏེ། རྩེས་ལས། མ་བྱུང་བ་ལས་བྱུང་མིན་ཞེས།
འདི་ལ་སྐྱོན་ནི་ཐལ་བར་འགྱུར་བདག་ནི་བྱས་པར་འགྱུར་བ་དང༌། བྱུང་བ་རྒྱུ་མེད་ཅན་དུའང་འགྱུར། ཅེས་པའོ། དེ་ནི་སྐྱེ་བ་དང་འཇིག་པའང་མིན་ཏེ། ཉེ་བར་༼༢༤༩༽ལེན་པ་བདག་མ་ཡིན་ཞེས་གསུངས་སོ། འདི་ལ་རྟག་པ་དག་མི་རྟག་ལ་སོགས་པ་ཡོད་པ་མ་ཡིན་ཏེ་རྟག་དང་མི་རྟག་ལ་སོགས་བཞི། ཞི་བ་འདི་ལ་ག་ལ་ཡོད། ཞེས་སོ། བདག་འདི་ནི་ཕུང་པོ་རྣམས་ལས་དེ་ཉིད་དང་གཞན་ཉིད་དུ་ཡོད་པ་མ་ཡིན་ཏེ། གལ་ཏེ་ཕུང་པོ་བདག་ཡིན་ན།
སྐྱེ་དང་འཇིག་པ་ཅན་དུ་འགྱུར། གལ་ཏེ་ཕུང་པོ་རྣམས་ལས་གཞན། ཕུང་པོའི་མཚན་ཉིད་མེད་པར་འགྱུར། ཅེས་གསུངས་སོ། གང་ཞིག་རྣམ་པ་བདུན་གྱིས་བཙལ་བ་ན་རྟག་པ་དང་མི་རྟག་པ་ལ་སོགས་མཐའ་གང་དུ་གནས་པའི་བདག་དེའི་རང་བཞིན་ཡོད་པ་མ་ཡིན་ནོ། གཉིས་པ་ལ་བཏགས་ཙམ་ཡིན་པས་ངར་འཛིན་ལྷན་སྐྱེས་ཀྱི་ཡུལ་སུན་ཕྱུང་ནུས་པ་དང༌། དེ་སུན་ཕྱུང་ནས་བདག་གི་བ་ཡང་མེད་ཚུལ། དེ་གཉིས་ཀ་མེད་ན་རྣམ་༼༡༥༠༽པར་གྲོལ་བ་མཐའ་ཚུལ་གསུམ། དང་པོ། གང་ལ་རྟག་ཏུ་སོགས་ཚིགས་བཅད་གཅིག་གིས་བསྟན་ཏེ།
གང་ཞིག་ཡོངས་སུ་ཚོལ་བ་ན། ཆོས་འདི་ལས་ཕྱི་རོལ་དུ་གྱུར་པ་མུ་སྟེགས་པ་རྣམས་ཀྱི་ཕུང་པོ་ལས་ཐ་དད་པར་མངོན་པར་འདོད་ཅིང༌། རང་སྡེ་མང་བཀུར་བདག་ཕུང་པོ་དང་དེ་ཉིད་གཞན་དུ་བརྗོད་དུ་མེད་པར་འཛིན་ཅིང༌། བདེ་བར་གཤེགས་པས་ཉེ་བར་བསྟན་པ་ཁོང་དུ་ཆུད་པ་རྣམས་ཀྱི་ཕུང་པོ་ལ་བརྟེན་ནས་བཏགས་པ་ཙམ་ཡིན་པས་རང་བཞིན་གྱིས་ཡོད་པ་མ་ཡིན་ནོ་ཞེས་བྱ་བ་ཁོང་དུ་ཆུད་ལ། དེ་ལྟ་བུ་གང་ལ་རྟག་ཏུ་མི་དང་ཡི་དྭགས་དང་དུད་འགྲོ་ལ་སོགས་པའི་འགྲོ་བ་མ་རིག་པ་རྗེས་སུ་འབྲེལ་བ་མཐའ་དག་གིས་རྟག་ཏུ་ངར་འཛིན་པའི་བློ་རབ་ཏུ་འབྱུང་ཞིང༌། བདག་དེའི་དབང་བསྒྱུར་བྱའམ་གདགས་པའི་རྟེན་མིག་སོགས་ནང་གཟུགས་སོགས་ཕྱི་རོལ་གང་ཡིན་དེར་༼༢༥༡༽ངར་འཛིན་པའི་བློ་འབྱུང་བའི་བདག་དེ་ནི་མ་བརྟགས་པ་ཁོ་ནང་འཇིག་རྟེན་གྱི་གྲགས་པ་ཙམ་གྱི་རྗེས་སུ་འབྲང་སྟེ་གཏི་མུག་གི་དབང་ལས་གྲུབ་པ་ཡིན་གྱི་རང་གི་ངོ་བོས་གྲུབ་པ་མ་ཡིན་ནོ། དེས་ན་གཏི་མུག་ལས་བཏགས་པ་ཙམ་ལས་རྣལ་འབྱོར་པས་བདག་མ་དམགས་པར་རྟོགས་པས། དེ་ལ་བརྟེན་པའི་བདག་གི་བ་ཡང་མེད་པར་རྟོག་ས་ནས་དམིགས་པར་མི་འགྱུར་ལ། དེའི་ཕྱིར་འཁོར་བ་ལས་གྲོལ་བར་འགྱུར་རོ། གཉིས་པ།
གང་ཕྱིར་བྱེད་སོ་སོགས་ཚིག་རྐང་གཉིས་ཀྱིས་བསྟནེ་་རྫ་མཁན་མེད་པར་བུམ་པ་མེད་པ་བཞིན་རྒྱུ་མཚན་གང་གི་ཕྱིར། བྱེད་པ་པོ་མེད་པར་ལས་མེད་དེ། བྱེད་པ་པོའི་བྱ་བ་འཇུག་པའི་ཡུལ་ཉིད་ལ་ལས་ཞེས་ཐ་སྙད་བཏགས་པའི་ཕྱིར་རོ། དེའི་ཕྱིར་བྱེད་པ་པོར་གྱུར་པའི་བདག་མེད་པར་ལས་སུ་གྱུར་༼༢༥༢༽པའི་བདག་གི་བ་ཡང་མེད་དེ། དེར་འཛིན་པའི་བདག་ལྟ་པུན་ཕྱུང་བའི་ཕྱིར་རོ། གསུ་པ་དེ་ཕྱིར་བདག་དང་སོགས་ཚིགས་རྐང་གཉིས་ཀྱི་བསྟན་ཏེ། གོང་དུ་བཤད་པ་དེ་ཕྱིར་ཕུང་པོ་ལ་བདག་དང་བདག་གི་བ་གཉིས་ཀས་སྟོང་བར་བལྟས་པས་རྟོགས་ཤིགང་གོམས་པས་གོམས་ཅིང་མཐར་ཕྱིན་པར་བྱེད་བདག་གི་བའམ་ཤེས་བྱའི་སྒྲིབ་པ་མཐའ་དག་སྤང་བའི་ཕྱིར་རོ། གནིས་པ། བདག་དང་ཤིང་རྟ་བཏགས་པ་ཙམ་དུ་བསྟན་པའི་རིགས་པ་དེ་གཞན་ལ་བསྒྲོ་བ་ལ། བུ་སྣམས་སོགས་ཆ་དང་ཆ་ཅན་སོགས་ལ་བསྒྲེ་བ་དང༌།
རྒྱུ་འབྲས་ལ་བསྒྲེ་བ་གཉིས། དང་པོ། བུ་པ་སོགས་ཚིགས་བཅད་གཉིས་ཡིས་བསྟན་ཏེ། བུམ་པ་དང་སྣམ་བུ་དང་རེ་སྡེ་དང་དམག་དང་ནམག་ཚལ་དང་ཕྲེག་བ་དང༌། ལྗོན་ཤིང་དང་༼༢༥༣༽ཁང་ཁྱིམ་དང༌། ཤིང་རྟ་ཆེ་པོ་དང༌། ཤིང་རྟ་ཆུང་ངུ་དང༌། མགྲོན་གནས་ལ་སོགས་པ་དངོས་པོའི་ཆོས་གང་དག ཤིང་རྟ་རྣམ་བདུན་གྱི་དཔེ་དེ་བཞིན་རྣམ་པར་དཔྱད་ན་མ་གྲུབ་ཀྱང་དངོས་པོ་གང་དག་མ་བརྟགས་གྲགས་པ་ཙམ་གྱི་སྒོ་ནས་འཇིག་རྟེན་པའི་འགྲོ་པའམ་སྐྱེ་བོ་འདིས་བསྙད་ཅིང་བཏགས་པ་བཞིན་དུ་རྟོགས་པར་བྱ་སྟེ། ཅིའི་ཕྱིར་ཞེ་ན།
ཐུབ་པའི་དབང་པོ་དེ་ནི་འཇིག་རྟེན་གི་ཐ་སྙད་ལ་རྩོད་ཅིང་དགག་པ་མི་མཛད་པར་འཇིག་རྟེན་གྱི་གྲགས་པ་ཙམ་ཞལ་གྱིས་བཞེས་པའི་ཕྱིར་རོ། བུམ་པ་དང་མེ་རིས་སྔོ་བསང་ལ་སོགས་ལྟ་བུ་ཡོན་ཏན་དང་ཡོན་ཏན་ཅན་དང༌། བུམ་པ་དང་གཟུགས་སོགས་ལྟ་བུུ་ན་ལག་དངུ་ན་ལག་ཅན་དང༌། བུམ་པ་དང་ལྟོ་ལྡིར་ཞབས་ཞུལ་པ་ལྟ་བུ་མཚན་གཞི་དང༌། མཚན་ཉིད་དང༌། གཟུགས་སོགས་སྡུག་པའི་ཡུལ་ལ་ལྷག་པར་ཞེན་པ་དང༌། ༼༢༥༤༽དེའི་རྟེན་ལྟ་བུ་འདད་ཆགས་དང་ཆགས་པ་དང༌། བུད་ཤིང་དང་མེད་ལྟ་བུ་བསྲེག་བྱ་དང་བསྲེག་བྱེད་ལ་སོགས་པ་དོན་དེ་དག་རྣམས་ཤིང་རྟའི་རྣམ་དཔྱད་བྱས་པ་རྣམ་པ་བདུན་དུ་ཡོད་པ་མ་ཡིན་ཞིང༌། རྣམ་པར་དཔྱད་པ་དེ་ལས་གཞེན་མ་དཔྱད་པར་འིག་རྟེན་གྲགས་པའི་སྒོ་ནས་དེ་དག་གི་ཐ་སྙད་ཡོད་པ་ཡིན་ནོ། གཉིས་པ་ལ།
དངོས་དང༌། དེ་རང་ལ་མཚུངས་པའི་རཅོད་སྤངས་གཉིས། དང་པོ་ལ། རྒྱུ་འབྲས་རང་བཞིན་གྱིས་གྲུབ་ན་གང་སྔ་དྲིས་ནས་དགག་པ་དང༌། རྒྱུ་འབྲས་འཕྲད་དམ་མ་འཔྲད་པར་སྐྱེད་དྲིས་ནས་དགག་པ། རྒྱུ་འབྲས་གཅིག་མ་གྲུབ་ན་ཅིག་ཤོས་ཀྱག་མ་གྲུབ་པར་སྟོན་པ། རྩོད་པ་དེ་རག་ལ་མི་མཚུངས་པའི་ཚུལ་དང་བཞི། དང་པོ། གལ་ཏེ་རྒྱུ་ཡིས་སོས་ཚིགས་བཅད་གཅིག་གིས་བསྟན་ཏེ། གལ་ཏེ་ཁྱོད་ཀྱིས་ས་བོན་རྒྱུ་ཡིས་བསྐྱེད་པར་བྱ་བ་མྱུ་གུ་སྐྱེད་ན་དེ་ལྟ་ན་ས་བོན་དེ་རྒྱུ་ཡིན་ཞིང༌།
༼༢༥༥༽གལ་ཏེ་རྒྱུདེས་འབྲས་བུ་མི་སྐྱེད་ན་ནི་འབྲས་བུ་མྱུ་གུ་དེ་མེད་པས་ས་བོནི་ད་རྒྱུ་མེད་ཅན་དུ་འགྱུར་ཏེ། རྒྱུའི་འཇོག་བྱེད་མེད་པའི་ཕྱར་འབྲས་བུ་མྱུ་གུ་ཡང་ནི་རྒྱུ་ས་བོན་ཡོད་ན་སྐྱེས་བར་འགྱུར་བའི་ཕྱིར་རྒྱུ་དང་འབྲས་བུ་རག་བཞིན་གྱས་ཡོད་པ་མ་ཡིན་ནོ། རྒྱུའམ་འབྲས་བུ་གང་ཞིག་སྔར་གྲུབ་ས་གང་ཞིག་ལས་རྒྱུའམ་འབྲས་བུ་སྔར་གང་ཞིག་གྲུབ་པ་དང་ཕྱིས་ང་ཞིག་གྲུབ་པའི་ཁྱད་པར་སྨྲ་དགོས་ན་དེ་ཡང་མི་ནུས་ཏེ། རྒྱུ་དང་འབྲས་བུ་བརྟེན་ནས་བཏགས་པ་ཡིན་པར་རིག་པར་བྱའོ དུས་མཉམ་དུ་ཡོད་པར་ཡང་སྨྲ་མི་རིགས་ཏེ་དེ་ལྟ་ན་ཕན་ཚུན་རྒྱུ་འབྲས་མིན་ཕྱིར་དཔེར་ན་ཀ་བུམ་བཞིན་ནོ། གཉིས་པ་གལ་ཏེ་ཁྱོད་སོགས་ཚིས་བཅད་གཅིག་གིས་བསྟན་ཏེ། གལ་ཏེ་ཁྱོད་ཀྱི་རྒྱུ་ཡི་འཕྲད་ནས་འབྲས་བུ་སྐྱེད་པར་བྱེད་ན། དེ་ལྟར་འདོད་པ་དེའི་ཚེ་༼༢༥༧༽རྒྱུ་འབྲསེ་་དག་ནུས་པ་གཅིག་ཏུ་གྱུར་ཏེ་སྐྱེད་བྱེད་རྒྱུ་དང་བསྐྱེད་བྱ་འབྲས་བུ་ནུས་པ་ཐ་དད་མེད་པར་འགྱུར་ཞིང་དཔེར་ན་ཆུ་ཕྲན་རྒྱ་ཚོར་ཕྲད་པ་ན་ནུས་རོ་གཅིག་ཏུ་གྱུར་པ་བཞིན་བསྐྱེད་བྱ་སྐྱེད་བྱེད་དུ་མོ་འཐད་ལ། ཅི་ལྟེ་མ་འཕྲེད་པར་སོ་སོར་གནས་བཟིན་འབྲས་བུ་སྐྱེད་ན་འབྲས་བུ་ཡིན་མིན་ལ། རྒྱུ་འདི་ཡིན་ཞེས་པ་དང་རྒྱུ་མིན་ཞེས་པའི་རྣལ་དབྱེ་ཁྱད་པར་འགྱུར་ཏེ་མ་འཕྲད་ན་གཞན་ཡིན་པ་ཙམ་ལ་ཁྱད་མེད་པའི་ཕྱིར་རོ། རྒྱུ་འབྲས་རང་བཞིན་གྱིས་གྲུབ་པར་སྨྲ་བ་ལ།
ཕྲད་པ་དང་མ་འཕྲད་པའི་རྣམ་པར་རྟོག་པ་གཉིས་པོ་འདི་དག་སྤང་ནས་རྟོག་པ་གཞན་གསུམ་པ་ཞིག་ཡོད་པར་འགྱུར་བ་མ་ཡིན་ཏེ་རྒྱུ་འབྲས་རང་བཞིན་གྱིས་གྲུབ་ན་དངོས་པོ་རྣམས་ཕྲད་མ་ཕྲད་གཉིས་ལས་མི་སྲིད་པའི་ཕྱིར་རོ། གསུམ་པ། ཅི་སྟེ་ཁྱོད་ཀྱིས་སོགས་༼༢༥༧༽ཚིགས་རྐང་གཉིས་ཀྱིས་བསྟན་ཏེ། ཅི་སྟེ་རྒྱུ་ཡི་འབྲས་བུ་སྐྱེད་པར་མི་བྱེད་ན་དེ་ཕྱིར་འབྲས་བུ་ཞེས་བྱ་བ་ཡོད་པ་མིན་པ་དེས་ན་འབྲས་བུ་དང་བྲ་བའི་རྒྱུ་ནི་རྒྱུ་མེད་པ་ཅན་དུ་འགྱུར་བས། དེ་ན་རྒྱུ་འབྲས་ཕན་ཚུན་གཅིག་གཅིག་གིས་འཇོག་བྱེད་ཡིན་པས་གཅིག་མེད་པས་གཅིག་ཤོས་མི་འགྲུབ་པས་དེའི་ཕྱིར་རྒྱུ་འབྲས་རང་བཞིན་གྱིས་ཡོད་པ་མ་ཡིན་ནོ། བཞི་པ་གང་ཕྱིར་འདི་དག་སོགས་ཚིག་རྐང་གཉིས་ཀྱིས་བསྟན་ཏེ། གང་དག་རྒྱུ་འབྲས་རང་བཞིན་གྱིས་གྲུབ་པར་སྨྲ་བ་དེ་དག་ཇི་སྐད་བཤད་པའི་རྣམ་པར་དཔྱད་པ་འཇུག་གི གང་ཕྱིར་འདི་དག་རྒྱུ་འབྲས་གཉིས་ཆར་ཡང་ནི་ཀུན་བརྟགས་པ་ཙམ་སྟེ་དཔེར་ན་རྒྱུ་རྐྱེན་ལས་སྣང་བ་མི་བདེན་པར་གྱུར་པ་སྒྱུ་མའི་གླག་པོ་ཆེ་ལ་སོགས་པ་བསྐྱེད་པ་དེ་ལ་འཕྲད་མ་འཕྲད་ལ་སོགས་པའི་དཔྱད་པ་མི་འཇུག་ན་༼༢༥༨༽དེ་བཞིན་བདེན་པ་མེད་པར་རྒྱུས་འབྲས་བུ་བསྐྱེད་པ་ཡང་དེ་དང་འདྲ་བའི་ཕྱིར། བདག་དབུ་མ་པ་ལ་རྒྱུ་འབྲས་ཕྲད་མ་ཕྲད་བརྟགས་པའི་སྐྱོན་དུ་མི་འགྱུར་ཏེ་འཇིག་རྟེན་གྱི་དངོས་པོ་མ་བརྟགས་པར་གྲུབ་པ་རྣམས་ཀྱངཡོད་པ་ཡིན་པས་ཐམས་ཅད་གྲུབ་ལ། སྣང་དུས་ཉད་ནས་ཀྱང་བདེན་པ་མེད་པ་སྒྱུ་མ་དང་འདྲ་བའི་ཕྱིར་རོ།
གཉིས་པ་ཐལ་བ་དེ་རང་གི་པུན་འབྱིན་ལ་ཡང་མཚུངས་པའི་རྩོད་སྤང་ལ། རྩོད་པ་དང་དེའི་ལན་གཉིས། དང་པོ་ལ་འཕྲད་སོགས་རག་ལ་མཚུངས་པརཐལ་བས་རྩོད་པ་དང༌། ཐལ་བ་དེ་འདྲ་བ་གཏན་ཚིག་ཡང་དག་མིན་པའི་རྩོད་པ་དག༌། རང་ཕྱོགས་མེད་པའི་སུན་ཅི་ཕྱིན་དུ་རྒོལ་བ་ཡིན་པའི་རྩོད་པ་གསུམ། དང་པོ། སུན་འབྱིན་འདིས་སོགས་ཚིགས་བཅད་གཅིག་གིས་བསྟན་ཏེ། དབུ་མ་པ་ཁྱོད་ཀྱིས་རྒྱུ་འབྲས་ངོ་བོ་ཉིད་ཀྱིས་གྲུབ་པ་འགོགས་པའི་སུན་འབྱིན་འདིས་སུན་དབྱུང་བྱ་དང་ཕྲད་ནས་༼༢༥༩༽འབྱིན་ནམ་མ་པྲད་པར་སུན་དབྱུང་ཞེས་བརྟགས་པ་ན་སྔར་ཇི་སྐད་བཤད་པའི་ཉེས་པའི་སྐྱོན་འདི་ཁྱོད་ལའང་འགྱུར་བ་མ་ཡིན་ནམ་ངོ་བོ་གྲུབ་པའི་རྒྱུ་འབྲས་འགོགས་པ་གང་གི་ཚེ་དེ་སྐད་སྨྲས་པ་ན་ཇི་སྐད་བཤད་པའི་ཚུལ་གྱིས་རང་གི་ཕྱོགས་ཁོ་ན་འཇོམས་པར་འགྱུར་ཏེ། ཁྱོད་ཀྱི་སུན་འབྱིན་ཉིད་སུན་དབྱུང་བའི་ཤུགས་ཀྱིས་ན་རྒྱུ་འབྲས་ཀྱིས་གྲུབ་པར་འགྱུར་བའི་ཕྱིར་རོ། དེ་ལྟར་གྱུར་པ་དེ་ཚེད་བུ་མ་པ་ཁྱོད་ཀྱིས་སུན་དབྱུང་བྱ་རྒྱུ་འབྲས་ངོ་བོ་ཉིད་ཀྱིས་གྲུབ་པ་སུན་འབྱིན་པར་ནུས་པ་མ་ཡིན་ནོ།
གཉིས་པ་གང་ཕྱིར་སོགས་ནས་དམ་པརས་བཞེད་མི་འགྱུར་ཞིང་ཞེས་པའི་བར་གྱིས་བསྟན་ཏེ། གང་ཕྱིར་དེ་ལ་རང་ཚིག་ལའང་ཐལ་བ་མཚུངས་པ་ནི་བཤད་ཟིན་ཏེ། རྒྱུ་འབྲས་མ་ཕྲད་པར་མི་སྐྱེད་ཞེས་སུན་ཕྱུང་བ་ནི་མི་རིགས་ཏེ་ཁབ་ལེན་དང་མ་ཕྲད་པར་ལྕགས་ལེན་པ་༼༢༦༠༽བཞིན་ཡིན་པས། དེ་ལྟར་ནག་བུ་མ་པ་ཁྱོད་ཀྱིས་ལྟག་ཆོད་ཀྱིས་རིགས་པ་མེད་པར་དངོས་པོ་མཐའ་དག་ལ་སྐུར་པ་འདེབས་པ་དེའི་ཕྱིར་ཁྱོད་ནི་སྐྱེས་བུ་དམ་པ་རྣམས་ཀྱིས་བཞེས་པར་མི་འགྱུར་ཞིང་དབུ་མའི་གཏན་ཚིག་དེ་དག་ནི་ལྟག་ཆོད་འབབ་ཞིག་ཡིན་པར་ཁོ་བོ་དངོས་སྨྲ་བས་གོ་འོ་ཞེས་རྒོལ་ལོ། གསུམ་པ་གང་གི་ཕྱིར། ཁྱོད་ལ་རང་ཕྱོགས་མེད་པས་སུན་ཅི་འབྱིན་དུ་རྒོལ་བའང་ཡིན་ནོ་ཞེས་པས་བསྟན་ཏེ། རྒྱུ་མཚན་གང་གི་ཞེ་ན། དབུ་མ་པ་ཁྱོད་ལ་རག་ཕྱོགས་མེད་པས་སུན་ཅི་འབྱིན་དུ་རྒོལ་བར་ཡང་འགྱུར་ཏེ། རང་ཕྱོགས་བཞག་པ་དང་བྲལ་ཞིང་གཞན་ཕྱོགས་སུན་འབྱིན་པ་ལ་ཞུགས་པ་ཙམ་ཡིན་པའི་ཕྱིར་རོ། གཉིས་པ་ལ།
ཕྲད་སོགས་ཀྱི་ལན་བསྟན་པ་དང༌། ུན་ལྷག་མ་གོང་དུ་བཤད་ཟིན་པར་བསྟན་པ་གཉིས། དང་པོ་ལ། རྩོད་པ་དེ་གཞན་ཕྱོགས་ལ་འགྱུར་གྱི་རང་ཕྱོགས་ལ་༼༢༦༡༽མི་འགྱུར་བའི་ཚུལ་མདོར་བསྟན། དེ་རིག་པས་རྒྱས་པར་བཤད་པ་གཉིས། དང་པོ། སུན་འབྱིན་པས་སུན་སོགས་ཚིགས་བཅད་གཅིག་གིས་བསྟན་ཏེ། སུན་འབྱིན་པས་སུན་དབྱུང་བྱ་ཕྲད་པའམ་མ་འཕྲད་པས་སུནའབྱིན་ཞེསརང་གི་ཚིག་ལའང་མཚུངས་པའི་ཉེས་པ་འདི་རྒོལ་བ་གང་ལ་སུན་འབྱིན་སུན་དབྱུང་བྱ་གཉིས་ཀ་རང་བཞིན་གྱིས་གརུབ་པོ་ཞེས་ངེས་པར་ཕྱོགས་ཡོད་པར་སྨྲ་བ་དེ་ལ་འགྱུར་དེ། རྣམ་པ་གཞན་མི་སྲིད་པའི་ཕྱིར་རོ། དབུ་མ་པ་བདག་ལ་བདེན་པར་ཁས་བླངས་པའི་ཕྱོགས་ཡད་པ་མིན་པས་ཕྲད་ནས་སུན་དབྱུང་ངམ་མ་ཕྲད་པར་དབྱུང་ངམ་ཞེས་པའི་ཉེས་པ་འདི་རག་ཚིག་ལ་ཐལ་བར་འགྱུར་བ་འདི་ནི་སྲིད་པ་མ་ཡིན་ནོ།
གཉིས་པ། དཔེ་བསྟན་པ། དོན་བསྒྲུབ་པ། ཇི་ལྟར་རྩོད་ཀྱང་རག་བཞིན་མེད་པའི་ཕྱོགས་སུན་འབྱིན་མི་ནུས་པའི་ཚུལ་གྱིས་༼༢༦༢༽མཇུག་བསྡུ་བ་གསུམ། དང་པོ་ལ་གཟུགས་པ་བརྙན་གྱི་པེ་སྤྱིར་བསྟན་པ་དང༌། གཟུགས་བརྙན་མི་བདེན་ཀྱང་བརྟེན་ནས་བགདོང་གི་དྲི་མ་སྦྱོངས་ནུས་པའིདཔེ་བྱེ་བྲག་ཏུ་བཤད་པ་གཉིས། དང་པོ་ཇི་ལྟར་ཁྱོད་ཀྱི་ཉི་མའི་སོག་སཚིགས་བཅད་གཅིག་གིས་བསྟན་ཏེ། ཇི་ལྟར་ཁྱོད་ཀྱི་ཉི་མའི་དཀྱིལ་འཁོར་ལ་ཡོད་པའི་གཟུགས་བཟུང་བ་ལ་སོགས་པའི་ཁྱད་པར་རྣམས་ཆུ་ཤིན་ཏུ་དངས་བ་ལ་ཉི་མའི་གཟུགས་བརྙན་ཤར་བ་ན་མཐོང་ཞིང་རྟོགས་པར་འགྱུར་བ་དེའི་ཚེ་ཉི་མའི་དཀྱིལ་འཁོར་དག་གཟུགས་བརྙན་རང་བཟིན་གྱིས་མེད་པས་རྣམ་པར་ཕྲད་པ་དག་མ་ཕྲད་པར་ཞེས་དཔྱད་པ་འཐད་པ་མི་རིགས་མོད་འོན་ཀྱང་གཟུགས་བསྙན་ལ་བརྟེན་ནས་ཐ་སྙད་ཙམ་ཞིག་ཏུ་ཉི་མའི་དཀྱིལ་འཁོར་ལ་ཡོད་པའི་གཟས་བཟུང་བ་སོགས་མཐོང་བར་འགྱུར་བ་དེ་བཞིན་༼༢༦༣༽དབུ་མ་པ་ལ་བདེ་པའི་དཔེ་མམེད་པས་ཁྱོད་ཀྱི་ཐལ་བ་མི་འཇུག་གོ། གཉིས་པ་མི་བདེན་བཞིན་དུ་སོགས་ཚིགས་བཅད་གཅིག་གིས་བསྟན་ཏེ། དཔེར་ན་གཟུགས་བརྙན་མི་བདེན་བཞིན་དུའང་རང་གི་བྱད་བཟིན་ལ་ཡོད་པའའི་ནག་ནོག་པ་སྤང་ནས་མཛེས་པར་བསྒྲུབ་པར་བྱ་བའི་ཕྱིར།
བྱི་དོར་ལ་འཇུག་པ་ཡོད་ཅིང་སྒྲུབ་པ་དེ་གཟུགས་བརྙན་དང་བྱད་བཞིན་ཕྲད་མ་ཕྲད་ཀྱི་དཔཡད་པ་མི་འཇུག་པ་ཇི་ལྟར་རང་བཞིན་མེད་པའི་སུན་འབྱིན་གྱིས་སུན་དབྱུང་བྱ་སུན་འབྱིན་པ་འདིར་ཡང་རྒོལ་བ་པོ་གག་གི་ཤེས་རབ་ཀྱི་གདོངས་མི་ཤེས་པའི་དྲི་མ་སྦྱང་བར་བྱས་པ་ལས་མངོན་པར་འདོད་པའི་དོན་གྱི་གཟུགས་བརྙན་གཏོད་ནུས་པར་མཐོང་བའི་དབུ་མ་པའི་ཇི་སྐད་བཤད་པའི་གཏན་ཚིག་མི་བདེན་པའི་རང་བཞིན་ཅན་གྱིས་ཀྱང་དངོས་སྨྲ་བའི་ཕྱོགས་འཐད་པ་དང་བྲལ་བ་སོགས་ཀྱི་བསྒྲུབ་བྱ་༼༢༦༤༽རྟོགས་པར་ཤེས་པར་བྱའོ། གཉིས་པ་དོན། གལ་ཏེ་རང་གི་སོགས་ཚིགས་བཅད་གཅིག་གིས་བསྟན་ཏེ། གལ་ཏེ་དབུ་མ་པ་རང་ལུགས་ལ་སྒྲུབ་བྱ་གོ་བྱེད་ཀྱི་གཏན་ཚིགས་རང་བཞིན་དངོས་པོ་བདེན་པར་གྲུབ་པ་དང༌། དངོས་སུ་གོ་བྱ་ཉིད་དུ་གྱུར་པ་བསྒྲུབ་བྱའི་ངོ་བོ་གྲུབ་པར་ཡོད་པར་འགྱུར་བ་ཞིག་ན། རྟག་པ་དང་མི་རྟག་པ་དང་ཕྲད་མ་ཕྲད་སོགས་ཀྱི་རིགས་པ་ཉེ་བར་སྦྱོ་ནས་སུན་དབྱུང་བ་ཞིག་ན། ཁོ་བོ་ཅག་ལ་བདེན་པའི་ཕྱོགས་ཁས་ལེན་པ་ཡོ་དཔ་མིན་པས། ཁྱདོ་ཀྱི་ཁོ་བོ་ཅག་ལ་རང་ཚིགས་པའག་ཏལ་བ་མ་ཚུགས་པ་སོགས་པའི་པུན་འབྱིན་པ་འགོད་པ་ནི་ཡིད་ཆད་འབའ་ཞིག་ཡིན་པར་རྟོགས་ཏེ་དཔེར་ན་སྐྲ་ཤད་ཀྱི་སྣང་བ་མཐོང་བས་མིག་དག་པའི་མཐོང་བ་ལ་མི་གནོད་པ་བཞིན་ནོ། གསུམ་པ་མཇུག་བསྡུ་བ། དངོས་རྣམས་མཐའ་དག་སོགས་ཚིགས་བཅད་གཅིག་གིས་བསྟན་ཏེ།
དངོས་པོ་༼༢༦༥༽མཐའ་དག་གི་ཆོས་རྣམས་དངོས་སྨྲ་བ་རྣམས་ལ་དངོས་པོ་མེད་པར་རྟོགས་སུ་གཞུག་པར་ནི་ནུས་ཞིང་ཆོས་སླ་སྟེ་སྒྱུ་མ་དང་དང་གཟུགས་བརྙན་པ་ཆུ་ཟླ་ལ་སོགས་པའི་དཔེ་གཏན་ཚིག་གིས་བསྒྲུབ་ནས་ན། དེ་ལྟར་དངོས་སྨྲ་བས་དངོས་པོ་རང་བཞིན་གྱིས་གྲུབ་པའོ། ཞེས་གཞན་དག་དབུ་མ་པ་ལ་བསྟན་ཞིང་ཁོང་དུ་ཆུད་པར་བདེ་བླག་ཏུ་ནི་བསྒྲུབ་པར་ནུས་པ་མ་ཡིན་ཏེ་གཉིས་ཀ་ལ་གྲགས་པའི་བདེན་པའི་དཔེ་དང་གཏན་ཚིག་ཀྱང་ཡོད་པ་མ་ཡིན་ནོ། དེ་ལྟར་ཁོ་བོ་ཅག་གི་རྩོད་པ་ཐམས་ཅད་བཟློག་པ་ཡིན་ལ་ལན་པུས་ཀྱང་བརྗོད་ནུས་པ་ཡིན་ནོ། དེ་བས་ན་སྲིན་བུའི་ཁ་ཆུ་ལྟར་རྟོག་གེ་ངན་པའི་སྲ་དབུས་བྲེས་པའི་རྒྱ་བྲན་ཏེ་འཇུག་པར་ཅི་སྟེ་བྱེད་དེ་འདྲའི་ལུགས་ངན་དེ་གཏང་བར་བྱའོ་ཞེས་ཡང་དག་པའི་ལམ་དྲང་སོར་འདིར་ཞུགས་ཅིག་ཅེས་བཅོལ་བར་བྱེད་དོ། གཉིས་པ་ལྷག་མ་ཞལ་༼༢༦༦༽འཕང་བ། བུན་འབྱིན་ལྷག་མ་སོགས་ཚིགས་བཅད་གཅིག་གིས་བསྟན་ཏེ། རྒྱུ་འབྲས་ངོ་བོ་ཉིད་ཀྱིས་གྲུབ་པར་སྨྲ་བ་ལ་པུན་འབྱིན་ལྷག་མ་སྔར་དངོས་པོ་རྣམས་མཐའ་བཟི་ལས་སྐྱེ་བ་བཀག་པ་སོགས་གོང་དུ་བསྟན་པའང་ཤེས་པར་བྱས་ནས། རྒོལ་བ་གང་གིས་ཁྱོད་ཀྱིས་པུན་འབྱིན་འདིས་པུན་འབྱུང་བྱ་ཕྲད་པའམ་མ་ཕྲད་པར་པུན་འབྱིན་ཞེས་པའི་བརྟགས་པ་སོགས་དངོས་སྨྲ་བའི་ཕྱོརགས་ཀྱི་རྒོལ་བའི་ལ་གྱི་ཆེད་དུ་འདིར་བཏང་བར་བྱ་སྟེ་མཐའ་བཞིར་སྐྱེ་བ་མེད་ན་ཕྲད་པ་ལ་སོགས་པའི་དཔྱད་པ་མི་འཇུག་པའི་ཕྱིར་རོ། དེས་ན་རང་ཕྱོགས་སྒྲུབ་པའམ་གཞན་ཕྱོགས་སེལ་བར་བྱེད་པ་མ་ཡིན་ཏེ་བསལ་བྱའི་དངོས་པོ་ཅུང་ཟད་ཀྱང་མི་དམིགས་པའི་ཕྱིར།
དེའི་ཕྱིར་ཁོ་བོ་ཅག་ལ་སུན་ཅི་ཕྱིན་དུ་རྒོལ་བ་པོ་ཡིས་ཉེས་པ་ཡང་ཇི་ལྟར་ཡོད་པ་ཡིན་ཏེ་མིན་པར་དེ་སྐད་སྔར་བཤད་ཟིན་ཏེ། དེ་ལྟ་བུ་ལ་སོགས་པའི་སུན་༼༢༦༧༽འབྱིན་ལྷག་མ་ནི་ཕྱོགས་པ་དེ་ཉིད་ཀྱིས་རྟོགས་པར་བྱའོ། གཉིས་པ་རིགས་པས་གཏན་ལ་ཕབ་པའི་སྟོང་ཉིད་ཀྱི་དབྱེ་བ་ལ། མདོར་བསྟན། རྒྱས་བཤད་གཉིས། དང་པོ། བདག་མེད་འདི་ནི་སོགས་ཚིགས་བཅད་གཉིས་ཀྱི་བསྟན་ཏེ། ཆོས་དང་གང་ཟག་གི་བདག་མེད་གཉིས་པོ་འདི་ནི་ཐེག་པ་ཆུང་ངུ་དང་ཆེན་པོའི་གསུལ་བྱའི་འགྲོ་བ་རྣམ་པར་གྲོལ་བའི་ཕྱིར་གསུངས་ཏེ་ཉན་ཐོས་དང་རང་རྒྱལ་གཉིས་ལ་ཉོན་མོངས་པའི་སྒྲིབ་པ་སྤང་བའི་ཕྱིར་གང་ཟག་གི་བདག་མེད་པ་འབའ་ཞིག་གསུངས་ལ། བྱང་ཆུབ་སེམས་ལ་ཉོན་ཤེས་གཉིས་ཀའི་སྒྲིབ་པའི་ཕྱིར་ཆོས་ཀྱི་བདག་མེད་པའང་གསུངས་ལ། འདིར་ཁ་ཅིག་གིས་ཉན་རང་གི་གང་ཟག་གི་བདག་མེད་རྟོགས་པ་ཆོས་བདག་མེད་རྟོགས་པ་ལ་རག་ལས་པས་ཆོས་བདག་མེད་ཡང་རྟོགས་པ་ཡོད་མདོ་ཞེས་སྨྲ་བ་ནི་མ་ཡིན་༼༢༦༨༽སྟེ།
སྤྱིར་རྒྱལ་བས་ངེས་དོན་གྱི་མདོ་སྡེ་དག་ལས་ཉན་རང་ལ་ཆོས་བདག་མེད་རྟོགས་པ་ཆོད་པར་གསུང་ཞིང༌། རྒྱལ་ཚབ་མ་ཕམ་པ་དང༌། ཀླུ་སྒྲུབ་དང་ཟླ་བའི་དབུ་མ་འཇུག་པའི་རང་འགྲེལ་ལ་སོགས་པ་ཚད་མར་གྱུར་པའི་སྐྱོས་བུ་འཕགས་པའི་ས་བརྙེས་པ་བློ་གྲོས་ཀྱི་སྤྱན་ཡངས་བ་དག་གིས་ཉན་ཐོས་ལ་གང་ཟག་གི་བདག་མེད་རྟོགས་པ་ཡོད་ལ་ཆོས་བདག་རང་བཞིན་མེད་པར་རྟོགས་པ་མེད་པས་དེ་བས་ཉན་ཐོས་ཀྱི་ངར་འཛིན་ལྷན་སྐྱེས་ཀྱིས་བསྐྱེད་པའི་ཉོན་སྒྲིབ་སྤང་ཞིང་འཁོར་བ་ལས་གྲོལ་ཞིང༌། རང་རྒྱལ་གྱ་ཆོས་བདག་ཕྱི་གཟུང་བ་རང་བཞིན་མེད་པར་རྟོགས་ལ་འཛིན་པ་སྐད་ཅིག་ཆ་མེད་པར་མ་རྟོགས་པས་སྤང་བྱཱང་ཉོན་སྒྲྀབ་དང་ཤེས་སྒྲིབ་ཕྱོགས་རེ་སྤང་བ་ཡིན་ཞིང༌། བྱང་ཆུབ་སེམས་དཔའ་བདག་མེད་གཉིས་པོ་རྟོགས་པས་ཉོན་ཤེས་གཉིས་ཀའི་སྒྲིབ་པསྤང་བར་གསུང་ན། ཉན་རང་བྱང་སེམས་༼༢༦༩༽གསུམ་པོར་གང་ཟག་དང་ཆོས་རང་བཞིན་མེད་པར་རྟོགས་པ་ལ་ཁྱད་པར་མེད་པ་ཁས་བླངས་ན་སྤངས་བྱ་ལའང་ཁྱད་པར་མེད་པར་ཁས་ལེན་དགོས་ཏེ། གཉེན་པོའི་ཡེ་ཤེས་ལ་ཁྱད་པར་མེད་པའི་ཕྱིར་རོ། དེ་ལྟར་ན་དབང་པོ་རྣོ་རྡུལ་དང་ཐེག་པ་ཆེ་ཆུང་དང་འཔགས་པ་གསུམ་གྱིས་སྤང་རྟོགས་ཀྱི་ཡོན་ཏན་ལ་ཁྱད་པར་མེད་པའི་ཕྱིར་རོ། དེ་ལྟར་ན་དབང་པོ་རྣོ་རྟུལ་དང་ཐེ་པ་ཆེ་ཆུང་དང༌། འཕགས་པ་གསུམ་གྱིས་སྤང་རྟོགས་ཀྱི་ཡོན་ཏན་ལ་ཁྱད་པར་མེད་པའི་ཕྱིར་རོ།
དེས་ན་ཆོས་ཀྱི་བདག་མེད་དང་གང་ཟག་གི་བདག་རྣ་གྲངས་དང་རྣམས་མིན་པའི་དོན་དམ་གཉིས་རྒྱས་པར་གསུངས་ལ་སྤྲོས་པ་དང་བཅས་པའི་སྟོང་པ་ཉིད་བཅུ་དྲུག་དུ་བཤད་ནས་ཡང་མདོར་བསྡུས་ཏེ་སླར་ཡང་བཞིར་བཤད་པ་དེ་དག་གི་ནི་ཐེག་ཆེན་དུ་ཡང་རྒྱས་པར་བསྟན་པར་བཞེད་པ་ཡིན་ནོ། གཉིས་པ་ལ་རྒྱད་པར་བཅུ་དྲུག་༼༢༧༠༽ཏུ་དབྱེ་བ་དང༌། བསྡུས་ཏེ་བཞིར་དབྱེ་བ་གཉིས། དང་པོ་ལ་ནང་སྟོང་པ་ཉིད་སོགས་བཞི་བཤད་པ། ཆེན་པོ་སྟོང་པ་ཉིད་སོགས་བཞི་བཤད་པ་མཐའ་ལས་འདས་པ་སྟོང་པ་ཉིད་སོགས་བཞི་བཤད་པ་ཆོས་ཐམས་ཅད་སྟོང་པ་ཉིད་སོགས་བཤད་པ་བཞི། དང་པོ་ལ་ནང་སྟོང་པ་ཉིད་དང༌། ཕྱི་སྟོང་པ་ཉིད་ཕྱི་ནང་སྟོང་པ། སྟོང་པ་ཉིད་སྟོང་པ་ཉིད་བཞི་ལས། དང་པོ་གང་ཕྱིར་སོགས་ཚིགས་བཅད་གཉིས་དང་ཚིག་རྐང་གཅིག་གིས་བསྟན་ཏེ། གང་གི་ཕྱི་ནང་སྟོང་པ་ཉིད་ཅེས་བརྗོད་ཅེ་ན།
གང་གི་ཕྱར་མིག་སོགས་ཀྱི་རང་བཞིན་དེ་ཁོ་ན་ཉིད་ཡིན་པ་དེའི་ཕྱིར་མིག་ནི་མིག་གི་ངོ་བོས་སྟོང་པ་དང་དེ་བཞིན་དུ་རྣ་བ་དང་སྣ་དང་ལྕེ་དང་ལུས་དང་ཡིད་ཀྱི་སྐྱེ་མཆེད་དག་ནི་རང་རང་གི་ངོ་བོས་སྟོང་ཞིང་དེ་ལྟར་བསྙད་ལ་རང་བཟིན་ཅུང་ཟད་གཅིག་ཡོད་ན་ཐར་ཟུག་ཏུ་གནས་པའམ་མི་རྟག་པར་འགྱུར་ན་དེ་མེད་པས་ཐེར་ཟུག་གནས་པ་མ་ཡིན་པ་དང་༼༢༧༡༽རང་བཞིན་མེས་པ་ལསྐད་ཅིག་གིས་རྒྱུན་འཇིག་པའག་མ་ཡིན་པ་ཉིད་ཀྱི་ཕྱིར། མིག་ལ་སོགས་པ་སྐྱེ་མཆེད་དྲུག་པོའི་ཆོས་རྣམས་རང་གི་ངོ་བོ་རང་བཞིན་མེད་པ་གང་ཡིན་པ་དེ་དག་ནི་ནང་དོན་དབང་པོས་བསྡུས་པ་སྟོང་པའི་ཕྱི་ནང་སྟོང་པ་ཉིད་དུ་འདོད་པ་ཡིན་ནོ། འདིར་དགག་བྱ་ལ་དོན་དམ་གྱི་སྒྲས་སྦྱར་མི་དགོས་ཏེ་ཆུ་ཟླ་བཞིན་ནོ། ཕྱིས་ཀྱི་དབུ་མ་ཁ་ཅིག་གིས་རང་བཞིན་དང་བདེན་པར་ཁྱད་པར་སྦྱར་དགོས་ཞེས་འཆད་པས་ནི་ཟབ་མོའི་དོན་ཁོང་དུ་མ་ཆུད་པའི་རང་མཚང་བསྟན་པར་ཟད་དེ། དབུ་མ་པས་རྟེན་འབྲེལ་སྨྲ་བ་ལ་རྟག་ཆད་ཀྱི་ཕྱོགས་གང་གིས་སྐྱོན་མེད་པ་ཤེས་པ་ནི་གནད་གལ་པོ་ཆེའོ། དེས་ན་མིག་ལ་སོགས་པའི་ཆོས་ཅན་དེ་ཉིད་ཀྱིས་རང་གི་ངོ་བོ་རྟག་མི་རྟག་ལ་སོགས་པའི་སྤྲོས་པའི་མཐའ་གང་དུ་མི་གནས་པའི་ཕྱིར་སྟོང་པ་ཉིད་ཅེས་ཐ་སྙད་བཏགས་པ་ཟད་དོ། གཉིས་པ་གང་ཕྱིར་༼༢༧༢༽སོགས་ཚིག་རྐང་དྲུག་གིས་བསྟན་ཏེ། གང་ཕྱིར་གཟུགས་ལ་སོགས་པ་དེའི་རང་བཞིན་སྟོང་པ་ཉིད་དེ་ཁོ་ན་ཉིད་ཡིན་ཕྱིར་གཟུགས་ནི་གཟུགས་ཀྱིས་སྟོང་ལ་དེ་བཞིན་དུ་སྒྲ་དང་དྲི་དང་རོ་དང་རེག་བྱ་དང་ཆོས་ཀྱི་ཁམས་རྣམས་ཀྱང་རང་རང་གི་ངོ་བོས་སྟོང་སྟེ་གཟུགས་སོགས་རང་བཟིན་མེད་པ་ཉིད་ཡིན་ཏེ་གཟུགས་བརྙན་བཞིན་ནོ། དེས་ན་ཕྱི་རོལ་གི་ཆོས་གཟུགས་སོགས་རང་གི་ངོ་བོས་སྟོག་པ་ཉིད་ཀྱི་སྟོང་པ་ཉིད་དུ་འདོད་དོ། འདིར་ཁར་ཅིག་ཕུང་པོ་ལས་གཞན་པའི་དོན་དམ་པར་ཡོད་པར་འདོད་པ་ལ་གྲངས་ཅན་པའི་བདག་དང༌།
བདེ་གཤེགས་སྙིང་པོའི་མིང་ཅན་གྱིས་ཞེས་མ་རངས་པའི་ཚིག་གིས་རྟག་བདག་དང་མཉམ་དུ་འགོག་པ་ནི་ངེས་དོན་སྙིང་པོའི་མདོ་དག་དེ་སྟོན་པའི་སངས་རྒྱས་དང་དེ་འཛིན་པའི་ས་བཅུའི་སེམས་དཔའ་ཆེན་པོ་རྣམས་ལ་བསྐུར་པ་བཏབ་པ་ཡིན་ཏེ། ཆོས་ཉིད་བདེ་བར་གཤེགས་པའི་སྙིང་པོ་ཡེ་ཤེས་མངོན་དུ་གཟིགས་༼༡༧༣༽པ་ཐམས་ཅད་མཁྱེན་པས་ངེས་པ་དོན་གྱི་གདུལ་བྱ་རྣམས་ལ་བདེ་བར་གཤེས་པའི་སྙིང་པོ་དེ་གསུང་གི་གཞན་ཡང་ཉན་ཐོས་དང་རང་སངས་རྒྱས་དང་ས་བཅུའི་སེམས་དཔའ་ཆེན་པོ་དག་གིས་དེ་བཞིན་གཤེགས་པའི་སྙིང་པོ་ལ་ཇི་ལྟ་བ་བཞིན་ལྟ་མི་ནུས་པ་དཔེར་ན་བྱིས་པ་བཅས་མ་ཐག་པས་ཉི་མའི་དཀྱིལ་འཁོར་ལ་ལྟ་མི་ནུས་པ་དག་མཚུངས་པར་རྒྱུད་བླ་མ་སོགས་ནས་གསུངས་ན། བྱིས་པ་རྟོག་གེ་པས་དེ་རང་བཞིན་གངས་ཅན་པའི་བློས་ཀུན་བརྒས་པའི་བདག་དང་འདྲའོ་ཞེས་གཞལ་ཞེས་ཚོད་མི་འདྲའོ། གསུམ་པ་གཉིས་ཆར་སོགས་ཚིགས་རྐང་གཉིས་ཀྱི་བསྟན་ཏེ། བཤད་མ་ཐག་པའི་ཕྱི་ནང་གི་སྐྱེ་མཆེད་གཉིས་ཀ་བསྡོམ་པའོ། ཡང་ན་དབང་རྟེན་ཁོག་པ་ཉིད་རྒྱུད་ཀྱི་བསྡུས་པས་ནང་དང༌། གཟུགས་ཀྱི་སྐྱེ་མཆེ་ཡིན་པས་ཕྱི་ནང་གཉིས་ཆར་བཏགས་པ་ཡིན་པ་དེ། ༼༢༧༤༽ཉིད་རང་བཞིན་གྱིས་བདེན་པ་མེད་ཅིང་སྟོང་པ་ཉིད་ཡིན་པ་ནི་ཕྱི་ནང་སྟོང་པ་ཉིད་ཅེས་བསྟན་པ་ཡིན་ནོ། ཕྱི་དང་ནང་དང་གཉིས་ཀ་སྟོང་པ་ཉིད་གསུམ་བསྟན་པས་ནང་མིག་སོགས་དང་ཕྱི་རོལ་གཟུགས་སོགས་བདག་དང་བདག་གི་བར་ལྟ་བ་ཐམས་ཅད་གཟུགས་ལ་སོགས་པར་ཆགས་ནས་ཉོན་མོངས་སྐྱེ་བ་ཐམས་ཅད་བཟློག་པའི་ཕྱིར་དང༌། དེང་སོགས་བདེན་པས་སྟོང་ཤུལ་གྱི་སྟོང་གཞི་ཡོད་པར་འཛིན་པ་དག་ཚུལ་འདིས་བསལ་བ་ཡིན་ནོ།
བཞི་པ་ཆོས་རྣམས་རང་བཞིན་སོགས་ཚིགས་སུ་བཅད་པ་གཉིས་ཀྱི་བསྟན་ཏེ། ཕྱི་ནང་གི་ཆོས་ཐམས་ཅད་རང་གི་ངོ་བོས་སྟོང་པའི་རང་བཞིན་མེད་པའང་ཡིན་པ་ནི་མཁས་པ་རྣམས་ཀྱིས་སྟོང་པ་ཉིད་ཅེས་བསྙད་ལ། སྟོང་པ་ཉིད་དེ་ཡང་སྟོང་ཉིད་རང་གི་ངོ་བོས་སྟོང་པར་འདོད་པ་ཡིན་ཏེ་སྟོང་ཉིད་དེ་ལ་བདེན་པའི་ཆོས་སུ་འཛིན་པ་མེད་པས་སྟོང་པ་ཉིད་ཅེས་བྱ་བའི་སྟོང་ཉིད་ནི། སྟོང་པ་ཉིད་༼༢༧༥༽སྟོང་པ་ཉིད་ཅེས་བྱའོ། འདི་ནི་གདུལ་བྱ་བླུན་པོ་ཁ་ཅིག་སྟོང་པ་ཉིད་དེ་དངོས་པོ་ཡོད་པར་འཛིན་པ་བཟློག་པའི་ཕྱིར་གསུངས་པ་ཡིན་ནོ། གཉིས་པ་ལ་ཆེན་པོ། དོན་དམ་པ། འདུས་བྱས། འདུས་མ་བྱས་སྟོང་པ་བཞི་ལས། དང་པོ་སེམས་ཅན་སྣོད་ཀྱི་སོགས་ཚིགས་ཙུ་བད་པ་གཉིས་ཀྱི་བསྟན་ཏེ།
ཤར་ལ་སོགས་པའི་ཕྱོགས་རྣམས་ནི། སེམས་ཅན་དང་སྣོད་ཀྱི་འཇིག་རྟེན་མ་ལུས་ཁྱབ་པར་བྱེད་པ་ཡིན་ཏེ་པྱོགས་དེ་དང་དེ་ན་གནས་པའི་སེམས་ཅན་དང་སྣོད་ལ་ཕྱོགས་དེ་དང་དེར་འདོགས་པར་བྱེད་དོ། བྱམས་པ་ལ་སོགས་སྣོམ་པས་ན་ཕྱོགས་རྣམས་ཚད་མེད་པའི་དེས་ཅན་དུ་གནས་པ་དེའི་ཕྱིར། མུ་མཐའ་མེད་པའི་ཕྱིར་ཕྱོགས་རྣམས་ནི་ཆེན་པོ་ཉིད་ཤར་ལ་སོགས་པ་འདི་དག་བཅུ་ཆར་ཡང་ཕྱོགས་རྣམས་ཀྱི་སྟོང་པ་ཉིད་གང་ཡིན་པ་ནི་ཆེན་པོ་སྟོང་པ་ཉིད་ཅེས་པར་བྱའོ། དེའི་གསལ་༼༢༧༦༽བ་བྱེ་བྲག་བ་རྣམས་ལ་ཁྱབ་པའི་ཆེན་པོའི་རྗེས་སུ་འཛིན་པ་དེ་བཟློག་པའི་ཕྱིར་གསུངས་སོ། གཉིས་པ་དེ་ནི་དགོས་པ་མཆོག་སོགས་ཚིགས་སུ་བཅད་པ་གཉིས་ཀྱིས་བསྟན་ཏེ། དེ་ནི་ཞེས་པས་མྱ་ངན་ལས་འདས་པ་བསྟན་ལ་སྐྱེས་བུའི་དགོས་པ་ཐམས་ཅད་ཀྱི་མཆོག་ཡིན་པའི་ཕྱིར་དོན་དམ་པ་ཡིན་ལ་དེ་ཡང་མྱ་ངན་ལས་འདས་པའང་ཡིན་ལ། དེ་ནི་རང་གི་ངོ་བོས་བདེན་པ་མེད་པ་ཡིས་སྟོང་པ་ཉིད་ཡིན་པ་དེ་ནི། དོན་དམ་པ་སྟོང་པ་ཉིད་ཅེས་བརྗོད་ལ་དོན་དམ་པ་སྟོང་པ་ཉིད་དེ་ནི། བྱེ་སྨྲས་མྱ་ངན་ལས་འདས་པ་འགོག་པ་རྫས་གྲུབ་ཀྱི་དངོས་པོ་འདོད་པའི་བློ་ཅན་གྱི་འཛིན་པ་བཟློག་པའི་ཕྱིར།
དོན་དམ་པའི་རག་བཞིན་མཁྱེན་པ་བཅོམ་ལྡན་འདས་ཀྱིས་དོན་དམ་པར་སྟོང་པ་ཉིད་ནི་བསྟན་པར་མཛད་དོ། གསུམ་པ། རྐྱེན་ལས་བྱུང་ཕྱིར་སོགས་ཚིགས་སུ་བཅད་པ་གཅིག་གིས་བསྟན་ཏེ། རྒྱུ་དང་རྐྱེན་ལས་བྱུང་བའི་ཕྱར་འདོད་པ་དང༌། ༼༢༧༧༽གཟུགས་དང་གཟུགས་མེད་པའི་ཁམས་གསུམ་པོ་འདུས་བྱས་ཞེས་རྒྱུ་རྐྱེན་ལས་བྱུང་བ་ངེས་པར་བསྙད་ལ། དེ་ནི་རག་གི་ངོ་བོས་སྟོང་པ་གང་ཡིན་པ་དེ་ནི་འདུས་བྱས་སྟོང་པ་ཉིད་ཅེས་གསུངས་སོ། བཞི་པ། གང་ལ་སྐྱེ་གསན་སོགས་ཚིགས་བཅད་གཅིག་གིས་བསྟན་ཏེ། གང་ལ་ཐོག་མར་སྐྱེ་བ་དང་བར་དུ་གནས་པ་དག་ཐ་མར་འཇིག་པ་དང་རང་གི་ངོ་བོས་མི་རྟག་པ་ཉིད་དེ་དག་མེད་པ་དེ་ནི་རྒྱུ་རྐྱེན་གྱིས་འདུས་མ་བྱས་པ་ཡིན་ལ། དེ་རང་གི་ངོ་བོས་སྟོང༌།
དོར་བ་མེད་སྟོང༌། རང་བཞིན་སྟོང་པ་བཞི་ལས། དང་པོ། གང་ལ་མཐའ་ནི་སོགས་ཚིག་བཅད་གཅིག་གིས་བསྟན་ཏེ། གང་ལ་རྟག་པ་དང་ཆགས་པའི་མཐའ་མ་ཡིན་པ་དེ་ནི་མཐའ་ལས་འདས་པ་དབུ་མའི་ལམ་དུ་བརྗོད༼༢༧༨༽ལ། དེ་ནི་ཁོ་ན་ཉིད་རང་གི་ངོ་བོས་སྟོང་པ་ཉིད་ནི་མཐའ་ལས་འདས་པ་སྟོག་པ་ཉིད་དུ་བསྙད་དོ། གཉིས་པ། ཐོག་མ་དང་སོ་སོགས་ཚིགས་སུ་བཅད་པ་གཉིས་ཀྱིས་བསྟན་ཏེ། གང་ལ་ཐོག་མ་དང་ཐ་མ་དང་དེ་གཉིས་ལ་ལྟོས་པའི་དབུས་མེད་པ་་་དེ་དག་གི་འཁོར་བ་སྟེ་དེ་ལ་ཐོག་མཐའ་སྐྱེ་ཤི་ལ་སོགས་པའི་སྔ་ཕྱི་གང་ཡིན་བརྗོད་དུ་མེད་ཕྱིར་འདི་ནས་ཕྱི་མར་འགྲོ་བ་དང་སྔ་མ་གང་ནས་འོང་བ་དང་བྲལ་བའི་ཕྱིར་རྨི་མམ་ལྟ་བུའི་བྲིད་པ་འདི་རང་བྱུང་གི་ངོ་བོ་ཉིད་ཀྱིས་སྐྱེ་ཤིང་ལ་སོགས་པ་དེ་ཡིས་དབེན་པའི་སྟོང་པ་ཉིད་གང་ཡིན་པ་དེ་ནི་ཐོག་མ་དང་ཐ་མ་མེད་པ་སྟོང་པ་ཉིད་དོ་ཞེས་ཤེས་རབ་ཀྱི་ཕ་རོལ་ཏུ་ཕྱིན་པའི་བསྟན་བཅོས་ལས་ངེས་པར་བསྙད་དོ། གསུམ་པ།
དེར་བ་ཞེས་བྱ་སོགས་ཚིགས་སུ་བཅད་པ་གཉིས་ཀྱི་བསྟན་ཏེ། དོར་བ་ཞེས་བྱ་བ་འཐོར་བ་དང་འབོར་བ་དང་གཏོང་བ་ལ་ངེས་པར་བརྗོད་ཅིང༌། ཐ་སྙད་དུ་ཡང་བླང་བྱ་་་་སྦྱིན་པ་ལ་སོགས་༼༢༧༩༽īཔའི་དགེ་བདག་ཡིན་པ་དེ་ནི་དེར་བ་མེད་པ་དང༌། འགའ་ཡང་འབོར་བའམ་དོར་དུ་མེད་པ་གང་ཡིན་པ་དེ་ནི་དགེ་བ་ཡིན་ལ་དགེ་བ་རང་ཉིད་འབོར་བ་སོགས་མེད་པར་བརྗོད་པ་མ་ཡིན་ལ་དེ་ལ་དགེ་བ་རང་གི་ངོ་བོ་གཅིག་ལ་སྐྱོན་མི་དགེ་བ་མ་འདྲེས་པས་ན་གཏོག་བ་མེད་པ་སོགས་བརྗོད་ལ། དེར་བ་མེད་པ་དེ་ཉིད་རག་གི་ངོ་བོས་སྟོང་པ་ཉིད་གང་ཡིན་པ་དེ་ནི་དོར་བ་མེད་པ་སྟོང་པ་ཉིད་ཅེས་བྱ་བར་བརྗོད་ལ། འདིའང་དགེ་བ་ལ་བླང་བྱར་འཛིན་པ་བཟློག་པའི་ཕྱིར་གསུངས་སོ། བཞི་པ་འདུས་བྱས་སོགས་ཚིགས་སུ་བཅད་པ་གཉིས་ཀྱིས་བསྟན་ཏེ། འདུས་བྱས་དང་འདུས་མ་བྱས་ལ་སོགས་པའི་ངོ་བོ་སྟོང་པ་ཉིད་དེ་བཞིན་ཉིད་ནི། གང་ཕྱིར་སློབ་མ་ཉན་ཐོས་དང་རང་སངས་རྒྱས་དང༌། རྒྱལ་སྲས་བྱང་ཆུབ་སེམས་དཔའ་རྣམས་དང་དེ་བཞིན་གཤེས་པ་རྣམས་ཀྱིས་ཤེས་པ་དང་མཐོང་ནས་གཟོས་བཅོས་ཤིང་མ་མཛད་ལ་སངས་རྒྱས་རྣམས་བྱོན་ཀྱང་༼༢༨༠༽ཏུང་མ་བྱོན་ཀྱང་ཏུང་ཆོས་རྣམས་ཀྱི་ཆོས་ཉིད་ནི་འཇུག་གོ་ཞེས་གདོད་ནས་སྟོང་པ་ཉིད་ཡིན་པ་དེའི་ཕྱིར་འདུས་བྱས་ལ་སོགས་པ་རྣམས་ཀྱི་ངོ་བོ་ཉིད།
རག་བཞིན་གྱིས་མེད་པ་སྟོང་པ་ཉིད་དུ་བསྙད་པ་སྟེ། དེ་ཉིད་དེ་ཡིས་སྟོང་པ་ཉིད་གང་ཡིན་པ་དེ་ནི་རང་བཞིན་སྟོང་པ་ཉིད་དུ་བསྟན་ཏོ། བཞི་པ་ལ། ཆོས་ཐམ་ཅད་སྟོང་པ་ཉིད་དང༌། རང་གི་མཚན་ཉིད་སྟོག་པ་ཉིད་དང༌། དམིགས་པ་མེད་པ་སྟོང་པ་ཉིད་དང༌། ངོ་བོ་མེད་པའི་ངོ་བོ་ཉིད་སྟོག་པ་བཞི། དང་པོ། ཁམས་བཅོ་བརྒྱད་སོགས་ཚིགས་རྐང་དྲུག་གིས་བསྟནཏེ༌། མིག་སོགས་ནང་གི་ཁམས་དྲུག
གཟུགས་སོགས་ཕྱིའི་ཁམས་དྲུག མིག་གི་རྣམ་པར་ཤེས་སོགས་གསང་བ་རྣམ་ཤེས་ཀྱི་ཁམས་ཏེ་ཁམས་བཅོ་བརྒྱད་དང༌། མིག་གི་འདུས་ཏེ་རེག་པ་ལ་སོགས་པ་དྲུག་དང༌། དེ་དག་ལས་བྱུང་བའི་ཚོར་བ་དྲུག་སྟེ། གཟུགས་ཅན་དང་གཟུགས་ཅན་མིན་པ་དང་དེ་བཞིན་དུ་འདུས་བྱས་དང་མ་བྱས་༼༢༨༡༽པའི་ཆོས་རྣམས་ཀྱི་ཆོས་དེ་དག་ནི་རང་གི་ངོ་བོས་དབེན་ཞིང་སྟོང་པ་ཉིད་གང་ཡིན་པ་ནི་ཆོས་ཐམས་ཅད་སྟོང་པ་ཉིད་ཅེས་བརྗོད་དོ། གཉིས་པ་ལ་བསྟན་བཤད་བསྡུ་གསུམ། དང་པོ་གཟུགས་སོགས་ཚིགས་རྐང་གཉིས་ཀྱི་བསྟན་ཏེ། གཟུགས་ནི་གཟུགས་སུ་རུང་བའམ་གནོད་པ་བྱེད་རུང་བའི་མཚན་ཉིད་དང༌། དེ་བཞིན་ཚོག་བ་ལ་སོགས་པའི་གཞི་ལམ་འབྲས་བུའི་ཆོས་ཐམས་ཅད་རང་གི་ངོ་བོས་སྟོང་ཞིང་དངོས་པོ་མེད་པ་གང་ཡིན་པ་དེ་ནི་ཆོས་རྣམས་ཀྱི་རང་གི་མཚན་ཉིད་སྟོག་པ་ཉིད་ཞེས་བསྟན་པ་ཡིན་ནོ། གཉིས་པ་ལ་གཞིའི་ཆོས་ཀྱི་རང་བཞིན།
ལམ་ཆོས་ཀྱི་རང་བཞིན། འབྲས་བུ་ཆོས་ཀྱི་རང་བཟིན་གསུམ་དང་པོ་ནི། གཟུགས་ནི་གཟུགས་རུང་སོགས་ཙིགས་སུ་བཅད་པ་གསུམ་གྱིས་བསྟན་ཏེ། གཟུགས་ནི་གཟུགས་ཅན་ཕན་ཚུན་ནང་འཐད་པ་ན། འགྱུར་བ་བསྐྱེད་དུ་རུག་བའི་༼༢༨༢༽ཕྱིར་གཟུགས་སུ་རུང་བའི་མཚན་ཉིད་ཅན་ནོ། ཚོར་བ་ནི་དགེ་སྡིག་གི་རྣམ་སྨིན་སེམས་གདུངས་སོགས་མས་སུ་མྱོང་བའི་མཚན་ཉིད་ཅན་ནོན། འདུ་ཤེས་ནི་ཆོས་རྣམས་ཀྱི་རང་གི་མཚན་ཉིད་མ་འདྲེས་པར་འཛིན་པའི་མཚ་ཉིད་ཅན་ནོ། འདུ་བྱེད་ནི་སེམས་ཡུལ་ལ་མངོན་པར་འདུ་བྱེད་པའི་མཚན་ཉིད་ཅན་ནོ། རྣམ་ཤེས་ནི་རང་ཡུལ་ལོ་ས་སོར་རིག་པར་བྱེད་པའི་མཚན་ཉིད་ཅན་ནོ། ཉེར་ལེན་གྱི་ཕུང་པོ་རྣམས་ནི་སྡུག་བསྒལ་གསུམ་ཤར་རུང་གི་མཚན་ཉིད་ཅན་ནོ།
ཁམས་རྣམས་ནི་འཛིན་པར་ཆོས་མཐུན་པའི་སྒོ་ནས་སྦྲུལ་གདུག་ལྟར་ཡུལ་ལ་འཁྲི་ཞིང་འཛིན་པའི་མཚན་ཉིད་ཅན་ནོ། སྐྱེ་མཆེད་རྣམས་ནི་སངས་རྒྱས་ཀྱིས། སྐྱེ་བའི་སྒོ་ཉིད་དུ་གསུངས་ཏེ་སེམས་བྱུང་ངམ་སྡུག་བསྔལ་སྐྱེ་བའི་སྒོར་གྱུར་པའི་མཚན་ཉིད་ཅན་ནནོ། རྟེན་ཅིང་འབྲེལ་བར་འབྱུང་བ་ནི། རྒྱུ་དང་རྐྱེན་འདུས་ཤིང་༼༢༨༣༽ཚོགས་པ་ལས་བྱུང་བའི་པྱིར་འདུ་འཕྲོད་ཀྱི་མཚན་ཉིད་ནོ། གཉིས་པ་གཏོང་བ་སྦྱིན་པའི་སོགས་ཙིགས་སུ་བཅད་པ་ལྔས་བསྟན་ཏེ། ལུས་དག་ལོངས་སྤྱོད་ལ་མ་ཆགས་པའི་གཏོང་སེམས་སྦྱིན་པའི་ཕ་རོལ་ཏུ་ཕྱིན་པའི་མཚན་ཉིད། ཚུལ་ཁྲིམས་ནོ་ཉོན་མོངས་པའི་གདུང་བ་མེད་པ་དང༌། བཟོད་པ་ནི་ཁང་ཁྲོ་བ་མེད་པ་དག༌། བརྩོནའགྲུས་ནི་ཁ་ན་མ་ཐོ་བ་མེད་པ་དགེ་བའི་ཆོས་ཡོངས་སུ་འཛིན་པའི་མཚན་ཉིད་ཅན་དང༌།
བསམ་གཏན་ནི་དགེ་བའི་ཆོས་མངོན་ཤེས་ལ་སོགས་སྡུད་པའམ། དམིགས་པ་ལ་སེམས་རྩེ་གཅིག་ཏུ་སྡུད་པའི་མཚན་ཉིད་ཅན་དང༌། ཤེས་རབ་ནི་དགེ་བའི་ཆོས་མངོན་ཤེས་ལ་སོགས་སྡུད་པའམ། དམིགས་པ་ལ་སེམས་རྩེ་གཅིག་ཏུ་དུས་པའི་མཚན་ཉིད་ཅན་དང༌། ཤེས་རབ་ནི་དངོས་པོ་གང་ལའང་བདེན་པ་ཞེན་པའི་ཆགས་པ་དང་བྲལ་བའི་མཚན་ཉིད་དེ་ཕ་རོལ་ཏུ་ཕྱིན་པ་དྲུག་པོ་རྨས་ཀྱི་མཚན་འདི་དག་ཡིན་པར་བརྗོད་དོ། བསམ་གཏན་བཞི་པོ་རྣམས་དང་ཚད་མེད་པའི་ཏིང་ངེས་འཛིན་རྣམས་དང༌། དེ་བཞིན་དུ་གཞན་༼༢༨༤༽ཡང་དང་དག་གཟུགས་མེད་བཞིའི་ཏིང་ངེ་འཛིན་དེ་དག་ནི་ཡང་དག་པར་མཁྱེན་པ་བཅོམ་ལྡན་འདས་ཀྱིས་མི་འཁྲུངས་པའི་མཚན་ཉིད་ཅན་དུ་གསུངས་ཏེ། དེ་དག་གི་འདོད་པ་ལ་འདོད་ཆགས་དང་བྲལ་ཏེ་ཁང་ཁྲོ་བ་སྤངས་པ་ཐོབ་པའི་ཕྱིར་རོ། རྣ་པ་ཉེ་བར་བཞག་པ་བཞི་དང་ཡང་དག་པའི་སྤག་བ་བཞི་དང༌། རྫུ་འཕྲུལ་གྱི་རྐག་བ་བཞི་དང༌།
དབང་པོ་ལྔ་དང༌། སྟོབས་ལྔ་དང༌། བྱང་ཆུབ་ཀྱིུ་ན་ལག་བདུན་དང་འཕགས་པའི་ལམུན་ལག་བརྒྱད་སེ་བྱང་ཆུབ་ཕྱོགས་ཀྱི་ཆོས་སུམ་ཅུ་པོ་བདུན་པོ་སྤྱིའི་མཚན་ཉིད་ངེས་པར་འབྱུང་བ་བྱང་ཆུབ་གསུམ་གྱི་འབྲས་བུ་ལ་ངེས་པར་འབྱིན་པར་བྱེད་པའི་མཚན་ཉིད་ཅན་ནོ། རྣམ་ཐར་སྒོ་གསུམ་གྱི་དང་པོ་སྟོང་པ་ཉིད་ཀྱི་མཚན་ཉིད་ནི་དངོས་པོ་མ་དམིགས་པས་རྣམ་པར་རྟོག་པའི་དྲི་མས་དབེན་པའི་སྟོང་པ་ཉིད་ནི་རྣམ་པར་དབེན་པའི་མཚན་ཉིད་ཅན་ནོ། གཉིས་པ་མཚན་༼༢༨༥༽མ་མེད་པའི་མཚན་ཉིད་ནི། མཚན་མ་མི་དམིགས་པའི་སྒོ་ནས་ཞི་བའི་མཚན་ཉིད་ཅན་ནོ། གསུམ་པ་སྨོན་པ་མེད་པའིམཚན་ཉིད་ནི། འདུ་བྱེད་སྡུག་བསྔལ་གྱི་བདག་ཉིད་ཅན་ལ། ཤེས་རབ་ཀྱིས་རྣམ་པར་ལྟ་བ་ནི་སྨོནཔར་མི་བྱེད་པའི་ཕྱིར་ན་སྡུག་བསྔལ་དང་གཏི་མུག་མེད་པའི་མཚན་ཉིད་ཅན་ནོ། དེལ་རྣམ་ཐར་དང་པོ་བདག་མེད་གཉིས་ནི་སྟོང་པ་ཉིད་ཀྱི་རྣམ་པའོ།
གཉིས་པ་ནི་གཟུགས་སོགས་སྤྲོས་པའི་མཚན་མ་ཉེ་བར་ཞི་བའི་ཕྱིར་མྱ་ངན་ལས་འདས་པ་ནི་མཚན་མ་མེད་པའི་རྣམ་པ་ཅན་ནོ། གསུམ་པ་ནི། སྡུག་ཀུན་གཉིས་ཀྱིས་བསྡུས་པའི་ཟག་པ་དང་བཅད་པའི་ཆོས་རྣམས་ནི་སྨོན་པ་མེད་པའི་རྣམ་པའོ། དེ་དག་དམིགས་པའི་འཇིག་རྟེན་པའི་ཏིང་ངེ་འཛིན་གྱི་སྟོང་པ་ལ་སོགས་པའི་ཏིང་ངེ་འཛིན་ཞེས་བརྗོད་ལ། འཇིག་རྟེན་ལས་འདས་པའི་ཡེ་ཤེས་ལ་ནི་རྣམ་པར་ཐར་པའི་སྒོ་སྟོང་པ་ཉིད་ལ་༼༢༨༦༽སོགས་པ་བརྗོད་དོ། རྣམ་པར་ཐར་པ་གཟུགས་ཅན་གཟུགས་ལ་དང༌། གཟུགས་མེད་གཟུགས་ལ་ལྟ་བ་གཉིས་དང༌། སྡུག་པའི་རྣམ་ཐར་དང༌། གཟུགས་མེད་པའི་རྣམ་ཐར་བཞི་དང༌། འདུ་ཤེས་དང་ཚོར་བ་འགོག་པའི་རྣམ་ཐར་བརྒྱད་པོ་དག་གི་མཚན་ཉིད་ནི།
སྙོམ་འཇུག་གི་སྒྲིབ་པ་ལས་རྣམ་པར་གྲོལ་བར་བྱེད་པའི་མཚན་ཉིད་ཅན་ནོ། གསུམ་པ། སྟོབས་རྣམས་ཤིན་ཏུ་སོགས་ཚིགས་སུ་བཅད་པ་ལྔས་བསྟན་ཏེ། འཆད་པར་འགུར་བའི་སྟོབས་བཅུ་ནིན་ཤིན་ཏུ་རྣམ་པར་ངེས་ཤིང་ཏན་ལ་ཕེབས་པའི་རང་བཞིན་ཅན་ཏེ་མཁྱེན་པ་ལ་ཆགས་ཐོགས་མི་མངའ་བའི་ཕྱིར་རོ། སྐྱོབ་པ་སངས་རྒྱས་ཀྱི་རང་གི་སྤང་བ་ཕུན་ཚོགས་དང་རྟོགས་པ་ཕུན་ཚོགས་གཉིས་ལ་དམ་བཅས་པ་ན་གཞན་དགེ་སྦྱོང་དང་བྲམ་ཟེ་ལ་སོགས་པ་གང་གི་ཆོས་དང་མཐུན་པའི་རྒོལ་བ་མེད་པས་རང་དོན་སྤངས་རྟོགས་གཉིས་ལ་དམ་བཅས་པ་མ་མི་འཇིགས་༼༢༨༧༽གཉིས་དང༌། གཞན་ཉན་ཐོས་རྣམས་ལ་ཉོན་མོངས་པ་འདོད་ཆགས་ལ་སོགས་པས་ལམ་ལ་བར་དུ་གཅོད་དོ་ཟེས་དམ་བཅས་པ་དང༌། ཡང་དག་པའི་ལམ་བསླབ་པ་གསུམ་ལམ་དུ་དམ་བཅས་པ་ལ་གཞན་དགེ་སྦྱོང་དང་བྨ་ཟེ་ལ་སོགས་པ་གང་གིས་ཆོས་དང་མཐུན་པའི་རྒོལ་བ་མེད་པས། ལམ་གྱི་གེགས་དང་ལམ་ལ་དམ་བཅས་པ་གཉིས་ལ་འཇིགས་པ་མེད་ནི། ཤིན་ཏུ་བརྟན་པའི་མཚན་ཉིད་ཅན་ཏེ། ཆོས་དང་མཐུན་པའི་རྒོལ་བས་གཞན་དུ་བསྒྱུར་དུ་མེད་པའི་ཕྱིར་རོ།
སོ་སོ་ཡང་དག་པའི་རིག་པ་བཞི་ན་ནི་རྗོད་བྱེད་ཀྱི་ཚིག་དང༌། བརྗོད་བྱའི་དོན་དང༌། ཡུལ་སོ་སོར་ངེས་པའི་ཚིག་དང༌། སྤོབས་པ་གཏུག་པ་མེད་པ་སྟེ། བཟི་ནི་ཚད་མེད་ཅིང་མཐའ་བཟུང་དུ་མེད་པའི་མཚན་ཉིད་ཅན་ནོ། བྱསམ་པ་ཆེན་པོ་ནི། འགྲོ་བ་ལ་གནས་སྐབས་དང་མཐར་ཐུག་གི་ཕན་པ་ཉེ་བར་སྒྲུབ་༼༢༨༨༽པའི་མཚན་ཉིད་ཅན་ནོ། ཐུགས་རྗེ་ཆེན་པོ་ནི་སེམས་ཅན་རྣམས་སྡུག་བསྒལ་ལས་སྐྱོབས་པར་འདོད་པའི་མཚན་ཉིད་ཅན་ནོ་དགའ་བ་ནི། སེམས་ཅན་བདེ་བ་དང་ལྡན་པ་རྣམས་ལ་དམིགས་ནས་རབ་ཏུ་དགའ་བའི་མཚན་ཉིད་ཅན་ནོ། བཏང་སྙོམས་ཆེན་པོ་ནི་རྗེས་སུ་ཆགས་པ་དང་ཁོང་ཁྲོ་བ་སོགས་དང་མ་འདྲེས་པའི་མཚན་ཉིད་ཅན་ཡིན་ཞེས་བྱའོ།
སངས་རྒྱས་ཀྱི་ཆོས་མ་འདྲས་པ་བཅོ་བརྒྱད་ནི་དང་པོ་སྤྱོད་པས་བསྡུས་པ་དྲུག་ནི། སྐུ་ལ་འཁྲུལ་པ་མི་མངའ་བ་དང༌། གསུག་ལ་ཅ་ཅོ་མི་མངའ་བ་དང༌། སེམས་ཅན་གྱི་དོན་ལ་བསྙེལ་པ་མི་མངའ་བ་དང༌། ཐུགས་མཉམ་པར་མ་བཞག་པ་མི་མངའ་བ་དང༌། འཁོར་འདས་ལ་བླག་དོར་ཐ་དད་པའི་འདུ་ཤེས་མི་མང་བ་དང༌། སོ་སོར་མ་བརྟགས་པར་གདུལ་བྱ་ཡལ་བར་འདོར་བའི་བཏང་སྙོམས་མི་མངའ་བའོ། རྟོག་པས་བསྡུས་པ་དྲུག་ནི། འདུན་པ་དང་༼༢༨༩༽བརྩོན་འགྲུས་དང༌། དྲན་པ་དང༌།
ཏིང་ངེ་འཛིན་དང༌། ཤེས་རབ་དང་རྣམ་པར་གྲོལ་བ་ཉམས་པ་མི་མངའ་བའོ། ཕྲིན་ལས་ཀྱི་བསྡུས་པ་གསུམ་ནི། སྐུ་གསུང་ཐུགས་ཀྱི་ལས་ཐམས་ཅད་ཡེ་ཤེས་སྔོན་དུ་འགྲོ་ཞིང་ཡེ་ཤེསཀྱི་རྗེས་སུ་འབྲང་བའོ། ཡེ་ཤེས་ཀྱིས་བསྡུས་པ་གསུམ་ནི། དུས་གསུམ་གྱིས་ཤེས་བྱ་ཐམས་ཅད་ལ་ཆགས་ཐོགས་མེད་པའི་ཡེ་ཤེས་ཀྱི་གཟིགས་པ་འཇུག་པའོ། དེ་ལྟར་བུ་ལ་སོགས་པ་འདི་དག་མི་ཕྲོག་པའི་མཚན་ཉིད་ཅན་ཏེ། འཁྲུལ་པ་ལ་སོགས་པ་མི་མངའ་བས་གླགས་མེད་པས་ཐུབ་པར་མི་ནུས་པའི་ཕྱིར་རོ། རྣམ་པ་ཐམས་ཅད་མཁྱེན་པའི་ཡེ་ཤེས་ནི། འཁོར་འདས་ཀྱིས་བསྡུས་པའི་ཆོས་ཐམས་ཅད་ལ་མངོན་དུ་གཟིགས་པ་འཇུག་པའི་མཚན་ཉིད་ཅན་ནོ།
གཞན་ཉན་རང་རྣམས་ཀྱི་མཁྱེན་པ་ནི་ཉི་ཚེ་བ་ཉིད་ཡིན་ཏེ། མངོན་སུམ་མཁྱེན་པ་ཞེས་༼༢༩༠༽བྱ་བར་མི་འདོད་དེ། སྒྲིབ་པ་ཐམས་ཅད་མ་སྤང་ཞིང་རང་བྱུང་གི་ཡེ་ཤེས་མ་རྟོགས་པས་སོ། གསུམ་པ་དོན་བསྡུ། གང་ཞིག་སོགས་ཚིགས་བཅད་གིཅག་གིས་བསྟན་ཏེ། གང་ཞིག་འདུ་བྱས་ཆོས་ཀྱི་མཚན་ཉིད་ཇི་སྐད་བཤད་པ་དེ་དག་དང༌། འདུས་མ་བྱས་པའི་མཚན་ཉིད་བཤད་པ་དེ་དག་རང་གི་ངོ་བོས་སྟོང་པ་ཉིད་གང་ཡིན་པ་དེ་ནི་རང་གི་མཚན་ཉིད་སྟོང་ཉིད་ཅེས་བརྗོད་དོ། གསུམ་པ་ད་ལྟ་བ་འདི་སོགས་ཚིགས་སུ་བཅད་པ་གཉིས་ཀྱིས་བསྟན་ཏེ། ད་ལྟ་བ་ནི་སྐད་ཅིག་གིས་མི་གནས་ཤིང༌། འདས་པ་ནི་འགགས་ཟིན་པ་དང༌།
མ་འོངས་པ་མ་སྐྱེས་ཞིང་ཡོད་པ་མིན་པའི་ཕྱིར་དུས་གསུམ་པོ་དེ་ལ་མི་དམིགས་པས་དེལ་མ་དམིགས་པ་ཞེས་བརྗོད་ལ། མི་དམིགས་པ་དེ་དག་རག་གི་ངོ་བོས་དམིགས་པས་དབེན་པ་ཉིད་གང་ཡིན་པ་དེ། དེ་དག་སྟོང་ཕྱིར་ཐེར་ཟུག་ཏུ་གནས་པའི་དངོས་པོ་མིན་ལ་འཇིག་པ་ཡང་མིན་པས། དེ་ལ་དམིགས་༼༢༩༡༽པ་མེད་པ་སྟོང་པ་ཉིད་ཅེས་བརྗོད་དོ། བཞི་པ་རྐེཡ་ལས་བྱུང་ཕྱིར་སོགས་ཚིགས་བཅད་གཅིག་གིས་བསྟན་ཏེ། དངོས་པོ་རྣམས་ནི་རྒྱུ་དང་རྐྱེན་འདུས་པ་ལས་བྱུང་ཕྱིར་དངོས་པོ་རྣམས་ལ་རྒྱུ་རྐྱེན་འདུས་པ་བའི་འབྲ་བུ་རག་གི་ངོ་བོ་མེད་པས། འདུས་པ་ལས་ནི་དེ་ཉིད་རང་གི་ངོ་བོ་སྟོང་ཉིད་ཉི་ཤུ་པོའི་མཇུག་བདུ་བ་གཉིས། དང་པོ་ལ། དངོས་པོ་སྟོང་པ། དངོས་མེད་སྟོང་པ།
རག་གི་ངོ་བོས་སྟོང་པ། གཞན་གྱི་ངོ་བོས་སྟོང་པ་བཞི། དང་པོ། དངོས་པོའི་སྒྲས་ནི་སོགས་ཚིགས་བཅད་གཅིག་གིས་བསྟན་ཏེ། དངོས་པོའི་སྒྲས་ནི་མདོར་བསྡུས་ན། ཕུང་པོ་ལྔ་རྣམས་བརྗོད་པ་ཡིན་ལ། ཕུང་པོ་དེ་རྣམས་རང་གི་ངོ་བོ་དེ་ཡིས་སྟོང་པ་ཉིད་གང་ཡིན་པ་དེ་ནི་སྟོང་པ་ཉིད་དུ་བཤད་དོ། གཉིས་པ་༼༢༩༢༽མདོར་བསྡུ་ན་ནི་སོགས་ཚིགས་བཅད་གིཅག་གིས་བསྟན་ཏེ། མདོར་བསྡུས་ཏེ་བསྟན་ན་ནི་དངོས་པོ་མེད་པའི་ཆོས་ཉིད་ནམ་མཁའ་དང་མྱ་ངན་ལས་འདས་པ་ལ་སོགས་པ་འདུས་མ་བྱས་ཀྱི་ཆོས་རྣམས་ཡིན་ལ། དེ་དག་ཉིད་ནི་དངོས་པོ་མེད་ལ་རང་གི་ངོ་བོ་དེས་སྟོང་པ་ཉིད་གང་ཡིན་པ་ནི།
དངོས་པོ་མེད་པ་སྟོང་པ་ཉིད་ཅེས་བརྗོད་དོ། གསུམ་པ་རང་བཞིན་ངོ་བོ་སོགས་ཚིགས་བཅད་གཅིག་གིས་བསྟན་ཏེ། ཆོས་རྣམས་ཀྱི་རང་བཞིན་ནི། རག་བཞིན་དེའི་ངོབོ་་ཉིད་མེད་པ་གང་ཡིན་པ་ནི། རག་བཟིན་ཞེས་བྱ་བའི་སྟོག་པ་ཉིད་དེ་རང་བཞིན་སྟོང་པ་ཉིད་ཅེས་བསྙད་ལ་འདི་ལྟར་རང་བཞིན་ནི་ཉན་ཐོས་ལ་སོས་པས་མ་བྱས་པས་རང་བཞིན་ཞེས་བརྗོད་ལ་དེ་ནི་ངོ་བོས་སྟོང་པ་ན་རང་བཞིན་སྟོང་པ་ཉིད་ཅེས་བྱའོ། བཞི་པ་སངས་རྒྱས་རྣམས་ནི་འབུང་བ་སོགས་ཚིགས་རྐང་དྲུག་གིས་བསྟན་ཏེ། སངས་རྒྱས་རྣམས་༼༢༩༣༽འབྱུང་བའམ། མ་བྱུང་ཡང་རུང་སྟེ་དངོས་སུ་དེ་ཁོ་ན་ཉིད་དངོས་པོ་ཀུ་གྱི་སྟོང་པ་ཉིད་ན་ཡེ་ཤེས་ཀྱི་རྟོགས་བྱ་ཡིན་པའམ། ཡང་ན་འཁོར་བ་ལས་གཞན་གྱི་དངོས་པོར་རབ་ཏུ་བསྒྲགས་ལ་མིང་གི་རྣམ་གྲངས་ནི། ཡང་དག་པའི་མཐའ་དང༌།
དེ་བཞིན་ཉིད་ཆོས་ཀྱི་དབྱིངས། དེ་ཁོ་ན་ཉིད་ལ་སོགས་པས་བསྟན་ལ་དེ་ནི་གཞན་གྱི་དངོས་པོའི་སྟོང་པ་ཉིད་ཅེས་བྱ་བར་བརྗོད་དོ། གཉིས་པ་མཇུག་བསྡུ་བ་ཤེས་རབ་ཕ་རོལ་ཕྱིན་སོགས་ཚིགས་རྐག་གཉིས་ཀྱིས་བསྟན་ཏེ། ཤེས། རབ་ཀྱི་ཕ་རོལ་ཏུ་ཕྱིན་པའི་མདོའི་ཚུལ་ལས། སྤྲོས་པ་དག་བཅས་པའི་སྟོང་ཉིད་བདུ་དྲུག་དང༌། མདོར་བདུས་ཏེ་སྟོང་པ་ཉིད་བཞི་པོ་དེ་དག་ཡང་དག་པར་རབ་ཏུ་བསྒྲགས་དེའི་རྗེས་སུ་འབྲང་ནས་དཔལ་ལྡན་ཟླ་བས་ཀྱང་ཉུང་ངུའི་ངག་གིས་གསལ་བར་མཛད་དོ། གསུམ་པ་ཡོན་ཏན་བཇརོད་པའི་སྒོ་ནས་མཇུག་བསྡུ་བ་ནི། དེ་ལྟར་བློ་གྲོས་སོགས་༼༢༩༤༽ཚིགས་སུ་བཅད་པ་གསུམ་གྱིས་བསྟན་ཏེ། གོང་དུ་བཤད་པ་དེ་ལྟར་རྣམ་པར་དཔྱད་པ་ལས་བྱུང་བའི་བློ་གྲོས་ཀྱི་ཟེར་གྱིས་དེ་ཁོ་ན་ཉིད་མཐོང་བའི་གེགས་ཀྱི་མ་རིག་པའི་མུན་པ་བཅོམ་ཏེ་དེ་ཁོ་ན་ཉིད་ཀྱི་སྣང་བ་གསལ་བར་བྱས་པའི་སེམས་དཔའ་ནི།
དཔེར་ན། རང་གི་ལག་ན་གནས་པའི་སྐུརུ་རའི་ཕྱི་ནང་ཐམས་ཅད་ལ་བསྒྲིབ་པར་གསལ་བདེ་བཞིན་དུ། སྲིད་པ་གསུམ་པོ་འདི་དག་མ་ལུས་པའི་ཆོས་རྣམས་གདོད་ནས་སྐྱེ་བ་མེད་པར་རྟོགས་ཏེ། དོན་དམ་པར་འགོགས་པ་ལ་སྙོམ་པར་འཇུག་བྱ་དང་འཇུག་བྱེད་མེད་ཀྱང་འཇིག་རྟེན་གྱི་ཐ་སྙད་བདེན་པའི་སྟོབས་ཀྱས་སྤྲོས་པ་ཐམས་ཅད་དང་བྲལ་བའི་དེ་བཞིན་ཉིད་ཀྱི་རང་བཞིན་གྱི་འགོགས་པ་ལ་སྙོན་པར་འཇུག་པར་བྱེད་དོ། དེས་ནི་འདོད་ན་རྟག་ཏུ་འགོགས་པར་སྙོམས་པར་འཇུག་པར་ནུས་པའི་བསམ་པ་དང་ལྡན་པ་ཡིན་མདོ་ཀྱི། འོན་ཀྱང་སྲིད་པའི་འགྲོ་བ་༼༢༩༥༽མགོན་མེད་པ་རྣམས་ལ་སྙིང་རྗེ་བསྐྱེད་དེ། རྟག་ཏུ་འགོག་པ་མངོན་དུ་བྱེ་ད་མ་ཡིན་ནོ། དེའི་ཕིར་འདིའི་སྦྱོར་བ་ནི་འཁོར་བར་གཏོགས་ཏེ་སྙིང་རྗེ་ཆེན་པོ་འགྲོབའི་དོན་བྱེད་པའི་ཕྱིར་རོ། བསམ་པ་ནི་མྱ་ངན་ལས་འདས་པར་གཏོགས་པ་ཡིན་ནོ། ས་དྲུག་པ་དེའི་གོང་རོལ་བདུན་པ་ལ་སོགས་པར་ནི།
བདེ་བར་གཤེགས་པའི་གསུངས་ལས་སྐྱེ་བ་ཉན་ཐོས་དང་སངས་རྒྱས་འབྲིང་པོ་རག་རྒྱལ་དང་བཅས་པ་མ་ལུས་པ་རྣམས་བློས་ཤེས་རབ་ཀྱི་སྟོབས་ཀྱིས་ཕམ་པ་སྟེ་ཟིལ་གྱིས་གནོན་པར་བྱེད་ནུབ་པའང་ཡིན་ནོ། དེ་ནི་ཀུན་རྫོབ་དག་དེ་ཁོ་ན་ཉིད་དོན་དམ་པའི་བདེན་གཉིས་ཟུང་དུ་ཆུད་པའི་གཤོག་པ་ཁོ་ལག་ཡང་སཔ་མ་རིག་པའི་དྲི་མེད་པས་དཀར་པོ་ཚོགས་གཉིས་ཀྱི་སྟོབས་ཀྱིས་རྒྱས་པར་གྱུར་པ་རང་བའི་རྒྱལ་པོ་ལྟ་བུ་ས་དྲུག་པ་ལ་གནས་པའི་བྱང་ཆུབ་སེམས་དཔའ་དེ་ནི། རང་གི་གདུལ་༼༢༩༦༽བྱའི་སྐྱེ་བོ་ངང་བའི་ཚོགས་ཀྱི་མདུན་དུ་བདར་ནས་ཚོགས་གཉིས་ཀྱ་དགེ་བའི་རླུང་གི་ཤུགས་ཀྱི་སྟོབས་ཀྱིས་རྒྱལ་བའི་ཧཡོན་ཏན་རིན་པོ་ཆེ་ཟད་མི་ཤེས་པའི་གླིང་འཁོར་བའི་རྒྱ་མཚོའི་ཕ་རོལ་མཆོག་ཏུ་མྱུར་དུ་འགྲོ་བར་འགྱུར་རོ། ལེའུའི་མཚན་ནི། དབུ་མ་ལ་འཇུག་པ་ལས། སེམས་བསྐྱེད་པ་དྲུག་པའི་རྣམ་པར་བཤད་པའོ། གསུམ་པ་རིང་སོང་སོགས་བཞི་བཤད་པ་ལ། ས་བདུནཔ་རིང་དུ་སོང་བ། བརྒྱད་པ་མི་གཡོ་བ། དགུ་པ་ལེགས་པའི་བློ་གྲསོ།
བཅུ་པ་ཆོས་ཀྱི་སྤྲིན་བཤད་པ་བཞི། དང་པོ་པའི་ཡོན་ཏན་བཤད་པ་དང༌། སྐབས་བསྡུ་བ་གཉིས། དང་པོ་ནི་རིང་དུ་སོང་སོགས་ཚིག་རྐང་གསུམ་གྱིས་བསྟན་ཏེ། ས་བདུན་པ་རིང་དུ་སོང་བའི་ས་འདིར་གནས་པའི་བྱང་ཆུབ་སེམས་དཔའ་དེའི་སེམས་ཀྱི་སྐད་ཅིག་དང་སྐད་ཅིག་རེ་རེལ་སྤྲོས་པ་ཉེ་བར་ཞི་བའི་མཚན་ཉིད་ཅདན་གྱི་༼༢༩༧༽འགོགས་པ་ལ་སྙོམ་པར་འཇུག་ཅིང་དེ་ལས་སླད་ང་བར་འགྱུར་བ་ཐོབ་ལ། འགོགས་པ་མངོན་དུ་བྱེད་པའང་མ་ཡིན་ཏེ། ས་དེར་ཐབས་ལ་མཀས་པའི་ཕ་རོལ་ཏུ་ཕྱིན་པ་ལེགས་པར་འབར་ཞིང་ཡོངས་སུ་དག་པ་ཐོབ་པའི་ཕྱིར་རོ། གཉིས་པ་དབུ་མ་ལ་འཇུག་པ་ལས། སེམས་བསྐྱེད་པ་བདུན་པའི་རྣམ་པར་བཤད་པའོ། གཉིས་པ་ལ།
ས་བརྒྱད་པ་ཐོབ་ཚུལ། ས་དེར་སྨོན་ལམ་གྱི་ཕར་ཕྱིན་ལྷག་ཚུལ། ས་དེའི་ཡོན་ཏན་གྱ་ཁྱད་པར་བསྟན་སོགས་གསུམ། དང་པོ་ཡང་ཡང་སྔར་སོགས་ཚིག་རྐང་གསུམ་གྱས་བསྟན་ཏེ། ས་རྒྱད་པ་ལ་གནས་པའི་བྱངཅུབ་སེམས་དཔའ་དེས་སྔར་ས་བདུ་པ་མན་ཆོད་དུ་ཡང་ནས་ཡང་དུ་དགེ་བ་ལས་ལྷག་པ་ཐོབ་པར་བྱ་བའི་ཕྱིར། གང་དུ་མི་སྐྱེ་བའི་ཆོས་ལ་བཟོད་པ་ཆེན་པོ་ཐོབ་པ་བྱང་ཆུབ་ལས་ཕྱིར་མི་ལྡོག་པ་༼༢༩༨༽ཉིད་དུ་འགྱུར་བས་ས་བརྒྱད་པ་མི་གཡོ་བདེ་་ལ་བདག་ཉིད་ཆེན་པོ་བྱང་ཆུབ་སེམས་དཔའ་དེ་འཇུག་པར་བྱེད་དོ། གཉིས་པ་འདི་ཡི་སྨོན་ལམ་ཤིན་ཏུ་དག་འགྱུར་ཏེ་ཞེས་པས་བསྟན་ཏེ། འདིས་སེམས་དང་སོ་བསྐྱེད་པའི་ཚེ་སྨོན་ལམ་འབུ་པྲག་གྲངས་མེད་པ་བཅུ་བཏབ་པ་གང་ཡིན་པ་དེ་དག་གནས་སྐབས་འདིར་ཡང་ཡོངས་སུ་དག་པར་འགྱུར་བས་དེའི་ཡིར་དེ་ལ་སྨོན་ལམ་གྱི་ཕ་རོལ་ཏུ་ཕྱིན་པ་ལྷག་པར་འགྱུར་རོ། གསུམ་པ་ལ་སྲིད་པ་འགགས་པའི་ཡོན་ཏན་དང༌། འགགས་ཀྱང་སྲིད་པར་སྤྲུལ་པ་སྟོན་པའི་ཡོན་ཏན་གཉིས།
དང་པོ་ལ། སྲིད་པར་མཚམས་སྦྱོར་བ་ཡོངས་སུ་སྤངས་ཀྱང་སྲིད་པར་རྣམ་རོལ་སྟོན་པའི་ཆོས་ཐོབ་པར་དེ་བཞིན་གཤེགས་པས་བསྐུལ་བ་དང༌། དྲི་མ་ཡོངས་སུ་སྤང་བའི་ཡོ་ཏན་གཉིས། དང་པོ་རྒྱལ་བ་རྣམས་ཀྱིས་འགོག་ལས་སློང་བར་མཛད་ཟེས་པ། ས་འདིར་ཉོན་མོངས་༼༢༩༩༽པ་མ་ལུས་པ་སྤག་བའི་ཕྱིར་དང༌། ཆོས་ཀྱི་དབྱིངས་ལ་ཡུན་རིང་དུ་གོམས་པར་བྱས་པས་འབད་པ་མེད་པར་དེ་བཞིན་ཉིད་ཀྱི་ངང་དུ་འགོགས་པ་ལ་སྙོམས་པར་འཇུག་པ་འགྱར་བ་ལ། དེའི་ཚེ་རྒྱལ་བ་རྣམས་ཀྱིས་འདི་སྐད་དུ། ངེད་ཀྱི་ཡེ་ཤེས་སྟོབས་སོགས་སངས་རྒྱས་ཆོས་རྣམས་ཀྱང༌། དེ་དག་ཁྱོད་ལ་མེད་པས་དེ་ལ་བརྩོན་འགྲུས་རྩོམ་ཞཻས་འགོགས་པ་ལས་སློང་བར་མཛད་ཅིང་དེ་བཞིན་གཤེགས་པའི་ཡེ་ཤེས་ཉེ་བར་སྒྲུབ་པ་ལས་སྐུལ་བར་མཛད་དོ། འདིར་འགོགས་པ་ལས་མ་སློང་ན་ཡུན་རིང་པོར་བྱང་ཆུབ་ཀྱི་རྒྱུ་ཚོགས་བསགས་པ་དང་སེམས་ཅན་གྱི་དོན་སྒྲུབ་པ་ལས་བཤོལ་བར་དགོངས་ནས་དེ་ལས་སློང་བར་མཛད་ལ།
ཐེག་པ་དམན་པའི་འབྲས་བུ་མངོན་དུ་བྱེད་པ་ནི་མ་ཡིན་ནོ། གཉིས་པ་ཆགས་པ་མེད་པའི་སོགས་ཚིག་བཅད་གཅིག་གིས་བསྟན་ཏེ། གང་ལ་ཆགས་༼༣༠༠༽པ་མེད་ཅིང་རྣམ་པར་མི་རྒོག་པའི་བློ་ནི་ཆགས་སོགས་ཉོན་མོངས་པ་དག་དང་ལྷན་ཅིག་མི་གནས་སྟེ་སྣང་མུན་བཞིན་ནོ། ས་བརྒྱད་པ་ལ་སྐྱེ་བའི་རྒྱུ་ཉོན་མོངས་པའི་དྲི་མ་ཐམས་ཅད་རྩ་བ་དང་བཅས་པ་ཉེ་བར་ཞི་བར་འགྱུར་ཞིང་དེ་ཕྱིར་ཁམས་གསུམ་ན་སྤྱོད་པའི་ཉོན་མོངས་པ་མ་ལུས་པ་ཟད་ཅིང་མཆོད་འོས་པ་ས་གསུམ་མམ་ཁམས་གསུམ་གྱི་བླ་མར་ཆུད་ཀྱང་ད་དུང་སངས་རྒྱས་རྣམས་ཀྱི་ནི་ཡོན་ཏན་གྱི་འབྱོར་པ་ནམ་མཁའ་ལྟར་ཚད་མེད་པ་མཐའ་དང་བྲལ་བ་ལ་ལུས་པ་ཏོབ་པར་ནུས་པ་མ་ཡིན་ཏེ་དེ་གོང་ན་ས་གཞན་གཉིས་ཡོད་པའི་ཕྱིར་འདིས་ད་དུང་ལམ་ལ་བསྒྲིམ་དགོས་སོ། གཉིས་པ་འཁོར་བ་འགགས་ཀྱང་སོགས་ཚིག་རྐང་གཉིས་ཀྱིས་བསྟན་ཏེ། འདིས་ནི་སྲིད་པར་ཉིང་མཚམས་སྦྱོར་ཞིང་འཁོར་བར་སྐྱེ་བའི་ལས་མཐའ་དག་འགགས་མདོ་ཀྱང་འོན་ཀྱང་ཚེ་ལ་དབང་བ་ལ་སོགས་པ་༼༣༠༡༽དབང་རྣམ་པ་བཅུ་པོ་ཐོབ་པར་གྱུར་ཞིང་དེ་དག་གིས་དབང་གིས་སྲིད་པར་འགྲོ་བར་གཞན་གྱི་དོན་དུ་ཡིད་ཀྱི་རང་བཞིན་གྱི་ལུས་ཀྱི་སྒོ་ནས་བདག་ཉིད་དངོས་པོ་སྣ་ཚོགས་པ་སྟོན་པར་བྱེད་པར་འགྱུར་རོ། ལེའུའི་མཚན་ནི། དབུ་མ་ལས་འཇུག་པ་ལས་སེམས་བསྐྱེད་པ་བརྒྱད་པའི་རྣམ་པར་བཤད་པའོ། གསུམ་པ་ས་དགུ་པ་ལ་ནི་སོགས་ཚིག་རྐང་གཉིས་ཀྱིས་བསྟན་ཏེ། བྱང་ཆུབ་སེམས་དཔའ་ས་དགུ་པ་འདི་ལ་ནི་བྱང་སེམས་དེའི་སྟོབས་ཀྱི་ཕ་རོལ་ཏུ་ཕྱིན་པ་མཐའ་དག་ཡོངས་སུ་རྫོགས་ཞིང་དག་པར་འགྱུར་ཏེ།
དེ་བཞིན་དུ་ཆོས་དང་དོན་དང༌། ངེས་པའི་ཚིག་དང༌། སྤོབས་པ་སོ་སོར་ཡང་དག་པའི་ཆོས་རང་གི་ཡོན་ཏན་ཡོངས་སུ་དག་པའང་འཐོབ་ནུས་སོ། ལེའུའི་མཚན་ནི། དབུམ་ལས་འཇུག་པ་ལས། སེམས་བསྐྱེད་པ་དགུ་པའི་རྣམ་པར་བཤད་པའོ། བཞི་པ་ས་བཅུ་བ་ལ། ས་དེའི་ཁྱད་པར་གྱི་༼༣༠༢༽ཡོན་ཏན། ཡེ་ཤེས་ཀྱི་ཕར་ཕྱིན་དག་ཚུལ། སའི་ངེས་ཚིག་དང་མཐུན་པའི་ཡོན་ཏན་གསུམ།
དང་པོ། བཅུ་པའི་ས་ལ་དེ་ཡིས་ཀུ་ནས་སངས་རྒྱས་རྣམས་ལས་དབང་བསྐུར་བ། དམ་པ་འཐོབ་ཅིང་ཞེས་པས་བསྟན་ཏེ། བྱང་ཆུབ་སེམས་དཔའ་ས་བཅུ་པ་འདིར་གནས་པའི་རྒྱལ་བའི་སྲས་པོ་དེ་ལ་སངས་རྒྱས་རྣམས་ཀྱི་འོད་ཟེར་ཆེན་པོའི་དབག་བསྐུར་དམ་པ་འཐོབ་སྟེ། ས་བཅུ་པ་མངོན་དུ་བྱས་མ་ཐག་ཏུ་སྟོང་གསུམ་འབུམ་ཕྲག་བཅུའི་གཏོས་དང་མཉམ་པའི་རིན་པོ་ཆེའི་རྣམ་པ་ཐམས་ཅད་ཀྱི་མཆོག་ཏུའང་བསྟན་པས་སྤྲས་པ་ཞེས་བྱ་བ་ནས་སྟོང་གསུམ་འབུམ་ཕྲག་བཅུར་ཚང་བའི་རྡུལ་ཕྲ་རབ་ཀྱི་རྡུལ་སྙེད་ཀྱི་པད་མོའི་འཁོར་དང་ལྡན་པ་འབྱུང་བར་གྱུར་ཏེ། བྱང་ཆུབ་སེམས་དཔའ་དེའི་ལུས་ཀྱང་དེ་དང་མཚམས་ཞིང་དེའི་རྐྱེན་དུ་བབ་པར་གནས་སོ། ཏིག་ངེ་འཛིན་དེ་ཐོབ་མ་ཐག་ཏུ་པདྨ་དེ་༼༣༠༣༽ལ་འདུག་པར་ཀུན་ཏུ་སྣང་ངོ། དེ་དེ་ལ་འདུག་པ་དང༌། སངས་རྒྱས་བཅོམ་ལྡན་འདས་སངས་རྒྱས་ཞིང་ཀུན་ནས་གདན་འཇོམ་པ་རྣམས་ཀྱིས་མཛོད་སྤུ་ནས་འོད་ཟེར་དག་བྱུང་ནས་བྱང་ཆུབ་སེམས་དཔའ་དེ་ལ་དབང་བསྐུར་བར་མཛད་དོ། གཉིས་པ་ཡེ་ཤེས་ལྷག་པར་མཆོག་ཏུ་བྱུང་བར་གྱུར་པའང་ཡིན་ཞེས་པས་བསྟན་ཏེ།
དེའི་ཚེ་ཡེ་ཤེས་ཀྱི་ཕ་རོལ་དུ་ཕྱིན་པ་ཆེས་ལྷག་ཅིག་མཆོག་དང་ཕུལ་དུ་བྱུང་བར་གྱུར་པའཐོབ་པའང་ཡིན་ནོ། གསུམ་པ་ཆར་སྤྲིན་རྣམས་ལས་སོགས་ཚིག་རྐང་གཉིས་ཀྱིས་བསྟན་ཏེ། ཆར་གྱི་སྤྲིན་ལག་ཆུའི་ཆར་འབབ་ཞིང་འབྲུའི་ལོ་ཏོག་སྨིན་པར་བྱེད་པ་དེ་བཞིན་དུ་འགྲོ་བ་རྣམས་ཀྱི་དཀར་པོ་དགེ་བའི་ལོ་ཏོག་སྨིན་པའི་ཆེད་དུ་ས་བཅུ་པ་ཆོས་ཀྱི་སྤྲིན་ལ་གནས་པའི་རྒྱལ་སྲས་དེ་ལས་ལྷུན་གྱིས་གྲུབ་པའི་དམ་པའི་ཆོས་ཀྱི་ཆར་ཆེན་པོ་འབེབ་པར་བྱེད་དོ། ༼༣༠༤༽ལེའུའི་མཚན་ནི། དབུ་མ་ལ་འཇུག་པ་ལས། སེམས་བསྐྱེད་པ་བཅུ་པའི་རྣམ་པར་བཤད་པའོ། གཉིས་པ་པའི་ཡོན་ཏན་ལ། ས་དང་པོར་འབྱུང་བའི་ཡོན་ཏན་བརྒྱ་པྲག་བཅུ་གཉིས་པོ་བཤད་པ་དང༌། དེབ་གཞན་ལ་བསྒྲེ་ཚུལ་གཉིས། དང་པོ།
དེ་ཚེ་འདིས་ནི་སོགས་ཚིག་བཅད་ཕྱེད་དང་བཞིས་བསྟན་ཏེ། ས་དང་པོ་ཐོབ་པའི་ཚེ་བྱང་ཆུབ་སེམས་དཔའ་འདིས་ནི་སྐད་ཅིག་ཐང་ཅིག་ཡུད་ཙམ་ལ། སངས་རྒྱས་བརྒྱ་མཐོང་བ་དང༌། དེ་དག་གིས་བྱིན་གྱིསབརླབ་པ་ཡང་དག་པར་རྟོགས་པ་དང༌། བྱང་སེམས་དེ་ཉིད་ཚེ་འདོད་ན་བསྐལ་པ་བརྒྱར་གནས་པར་བྱེད་པ་དང༌། བསྐལ་པ་སྔོན་དེ་ཉིད་ཀྱི་སྔོན་དང་ཕྱི་མའི་མཐར་ཤེས་པ་འཇུག་པ་དང༌། བློ་ལྡན་སེསམ་དཔའ་དེ་ནི་སྐད་ཅིག་རེ་རེ་ལ་ཏིང་ངེ་འཛིན་བརྒྱ་ཕྲག་ཐོབ་ཅིང་དེ་དག་ལ་སྙོམས་པར་འཇུག་ཀྱང་སླར་ཡང་དེ་ལས་ལྡང་ཞིང་གཏོང་བར་བྱེད་ནུས་པ་དང༌། འཇིག་༼༣༠༥༽རྟེན་གྱི་ཁམས་བརྒྱ་བྱང་སེམས་འདིས་རྫུ་འཕྲུལ་གྱི་སྟོབས་ཀྱས་གཡོ་ཞིང་འོད་ཀྱིས་སྣང་བར་ཡང་བྱེད་པ་དང༌། དེ་བཞིན་དུ་རྫུ་འཕྲུལ་གྱིས་བྱང་སེམས་དེས་སེམས་ཅན་བརྒྱ་པྲག་དག་སྨིན་པར་བྱེད་པ་དང༌། བརྒྱ་ཕྲག་གི་གྲངས་དང་རྗེས་སུ་འབྲེལ་བའི་ཞིང་དག་ཏུ་འགྲོ་ནུས་པ་དང༌།
དེས་ནི་ཆོས་ཀྱི་སྒོ་བརྒྱ་ཕྲག་རྣམས་ཡང་དག་པར་འབྱེད་ནུས་པ་དང༌། ཐུབ་པའི་དབང་པོའི་ཐུགས་སྲས་སེམས་དཔའ་དེས་ན་རང་གི་ལུས་བརྒྱ་ཕྲག་དག་ཏུ་སྟོན་པ་དང༌། རང་གི་འཁོར་དང་བཅས་པ་བརྒྱ་ཕྲག་དག་གིས་མཛེས་ཤིང་འབྱོར་པས་ལུས་ར་རེ་ཞིང་རྒྱལ་བའི་སྲསོ་་བརྒྱ་ཕྲག་དག་དང་རྗེས་སུ་འབྲེལ་བའང་སྟོན་པར་བྱེད་དོ། དེ་ལྟར་བློ་ལྡན་བྱང་ཆུབ་སེམས་དཔའ་ས་དང་པོར་རབ་ཏུ་དགའ་བར་གནས་པ་དེས་ནི་གོང་དུ་བཤད་པའི་ཡོན་ཏན་དེ་དག་ཐོབ་པར་གྱུར་ནས་རང་གཞན་དོན་གཉིས་བསྒྲུབ་༼༣༠༦༽པའི་མཐུ་ཐོབ་པའི་ཕྱིར་མདོར་ན་ཞག་བདུ་ནའང་སངས་རྒྱས་པར་འགྱུར་ཏེ། བསྐལ་པ་སྐད་ཅིག་དང་སཀད་ཅིག་བསྐལ་པར་འབསྒྱུར་བའི་དབང་ཏོབ་པའི་ཕྱིར་རོ། གཉིས་པ་མ་དག་པའི་ས་སླཧག་མ་དྲུག་ལ་གོང་གི་གྲངས་འགྱུར་གྱིས་བསྒྲེས་པ་དང༌། དག་པ་གསུམ་ན་རྡུལ་གྲངས་ཀྱིས་བསྒྲེས་པ་གཉིས། དང་པོ། དེ་བཞིན་ཁོ་ནར་དྲི་མ་མེད་གནས་པས། དེ་དག་སོགས་ཚིག་རྐང་པ་ཕྱེད་དང་བདུན་གྱིས་བསྟན་ཏེ།
ས་དང་པོའི་ཡོན་ཏན་བརྒྱ་ཕྲག་བཅུ་གཉིས་ཐོབ་པ་དེ་བཞིན་དུ་བརྒྱ་ཕྲག་བཅུ་གཉིས་པོ་ཁོ་ནར་ས་གཉིས་པོ་དྲི་མ་མེད་པ་ལ་གནས་པས། དེ་དག་སྟོང་ཕྲག་ཏུ་ནི་ཡང་དག་པར་འཐོབ་པར་འགྱུར་རོ། མ་དག་པའི་ས་ལྷག་མ་ལྔ་པོ་འདི་དག་རྣམས་ལས་གསུམ་པ་འོད་འཕྲོ་བ་ལ་གནས་པའི་སེམས་དཔའ་དེ་སནི་ཡོན་ཏན་རྣམས་འབུམ་ཕྲག་བཅུ་གཉིས་འཐོབ་པོ། སེམས་༼༣༠༧༽བཞི་པ་བསྐྱེད་པའི་སེམས་དཔའ་དེས་ནི་བྱེད་པ་བརྒྱ་ཕྲག་བཅུ་གཉིས་འཐོབ་པོ། སེམས་སྔ་པ་བསྐྱེད་པ་དེས་ནི་ཡོན་ཏན་བྱེད་བ་ཕྲག་སྟོང་པྲག་བཅུ་གཉིས་འཐོབ་པོ། སེམས་དྲུག་པ་བསྐྱེད་པའི་བྱང་ཆུབ་སེམས་དཔའ་ཡོན་ཏན་བྱེ་བ་འབུལ་ཕྲག་བཅུ་གཉིས་འཐོབ་པོ། སེམས་བདུན་པ་བསྐྱེད་པའི་བྱང་སེམས་དེས་ནི་བྱེ་བ་ཕྲག་ཁྲིག་བརྒྱར་འགྱུར་བ་དེ་ཉིད་སོང་དུ་ཡོངས་སུ་བསྒྱུར་བ་ཐོབ་པར་འགྱུར་རོ། གཉིས་པ་ལ། བརྒྱད་པའྀ་ཡོན་ཏན། དགུ་པའི་ཡོན་ཏན།
བཅུ་པའི་ཡོན་ཏན་གསུམ། དང་པོ་མི་གཡོའི་པར་གནས་སོགས་ཚིག་བཅད་གཅིག་གིས་བསྟན་ཏེ། དག་པ་གསུ་གྱི་ཡོན་ཏན་དག་ནི་གྲངས་ཀྱི་བསྒྱུར་མི་ནུས་ཀྱང༌། དེ་ཕྱར་རྡུལ་ཕྲ་རབ་ཀྱིས་ཡོངས་སུ་བསྒྲང་ནས་མཚོན་པ་ནི། སེམས་བརྒྱད་པ་བསྐྱེད་པ་མི་གཡོ་བའི་པར་གནས་པ་མཚན་༼༣༠༨༽འཛིན་གྱིས་རྣམ་རྟོག་ཐམ་སཅད་སྤག་བས་སླར་ཡང་སྐྱེ་བ་མེད་པ་མངོན་དུ་བྱེད་པའི་སེམས་དཔའ་དེས་ནི། སྟོང་གསུམ་བརྒྱ་ཕྲག་སྟོང་བསྡོམ་པའི་འཇིག་རྟེན་གྱི་རྡུལ་གྱིཚདི་་སྙེད་ཡོད་པའི་གྲངས་དང་མཉམས་པའི་ཡོན་ཏན་ཇི་སྐད་བསཛ་པ་དེ་དག་འཐོབ་པར་འགྱུར་རོ། གཉིས་པ། ལེགས་པའི་བློ་གྲོས་སོགས་ཚིགས་བཅད་གཅིག་གིས་བསྟན་ཏེ། སེམས་དགུ་པ་བསྐྱེད་པའི་ས་ལེགས་པའི་བློ་གྲོས་ལ་གསན་པའི་བྱང་ཆུབ་སེམས་དཔའ་དེས་ནི་སྔར་བསྟན་པའི་ཡོན་ཏན་དེ་དག་གི་གྲངས་སྟོང་གསུམ་གྲགས་མེད་པ་བརྒྱ་པྲག་སྟོག་དུ་ཡང་དག་པར་བསྒོམ་པ་ཕྲག་བཅུའི་རྡུལ་གྱི་ཚ་ཐོབ་པར་འགྱུར་རོ། གསུམ་པ་ལ།
ཡོན་ཏན་བཅུ་གཉིས་པོ་བཤད་པ་དང༌། ཡོན་ཏན་གཞན་བསྟན་པ་གཉིས། དང་པོ་རེ་ཞིག་སོགས་ཚིག་བཅད་གཅིག་གིས་བསྟན་ཏེ། རེ་ཞིགས་བཅུ་པ་འདིར་ནི་རྒྱལ་༼༣༠༩༽བའི་སྲས་པོ་དེའི་ཡོན་ཏན་ཇི་སྐད་བཤད་པ་དག་གི་སྤྱོད་ཡུལ་ལས་ཆེར་འདས་པར་འགྱུར་ཞིང་ངག་གི་སྤྱོད་ཡུལ་མ་ཡིན་གྱི། འོན་ཀྱང་སྟོང་གསུམ་གྱི་ཞིང་ངག་གི་སྤྱོད་ཡུལ་དམ་ཡིན་པ་བརྗོད་མི་ནུས་པ་རྣམས་བསྡོམས་ན། རྡུལ་གྱི་གྲངས་དེ་དག་ཇི་སྙེད་ཡོད་པ་དེ་སྙེད་ཀྱི་ཡོན་ཏན་རྣམས་འཐོབ་པར་འགྱུར་རོ། གཉིས་པ། བ་སྤུའི་ཁུང་བུར་སོགས་ཚིག་བཅད་གཅིག་གིས་བསྟན་ཏེ། ས་བཅུ་པ་ལ་གནས་པའི་བྱང་སེམས་དེས་ནི་རྣམ་པར་རྟོག་པ་མེད་བཞིན་དུ་རང་གི་བ་སྤུའི་ཁུང་བུ་་་་་རེ་ཡང་རྫོགས་པའི་སངས་རྒྱས་ཀྱི་སྐུ་གྲངས་མེད་པ་རེ་རེ་ཞིང་བྱང་ཆུབ་སེམས་དཔའི་འཁོར་གཞལ་གྱིས་མི་ལང་བས་བསྐོར་བ་དང༌། དེ་བཞིན་དུ་ལྷ་དང་ལྷ་མིན་དང་མི་ལ་སོགས་པའི་འགྲོ་བ་ལྔའི་འཁོར་བ་རྣམས་མ་འདྲེས་པར་སྐད་ཅིག་སྐད་ཅིག་ལ་སྟོན་པར་ནུས་ཞིང་ཀྱང་གི་སྒྲས་གཞན་༼༣༡༠༽ཡང་བརྒྱ་བྱིན་དང༌།
ཚངས་པ་དང༌། འཇིག་རྟེན་སྐྱོང་བ་དང༌། མིའི་རྒྱལ་པོདང༌། ཉན་རང་དང་དེ་བཞིན་གཤེགས་པས་འདུལ་བའི་སེམས་ཅན་རྣམས་ལ་བརྒྱ་བྱིན་ལ་སོགས་པའི་གཟུགས་ལྷུན་གྱས་གྲུབ་པར་སྟོན་ནས་འདུལ་བར་མཛད་དོ། གཉིས་པ་མཐར་ཐུག་སངས་རྒྱས་ཀྱིས་བཤད་པ་ལ། དང་པོར་བྱང་ཆུབ་བརྙེས་པའི་ཚུལ། ཐོབ་བྱ་བྱང་ཆུབ་ཀྱི་ངོ་བོ། བྱང་ཆུབ་བརྙེས་ནས་སྤྲུལ་པས་གཞན་དོན་མཛད་ཚུལ་གསུམ། དང་པོ་ལ་དངོས་ཀྱི་དོན་དང༌། དེ་ལ་རྩོད་པ་སྤང་བ་གཉིས།
དང་པོ་ལ་དུས་ནམ་གྱི་ཚེ། གནས་གང་དུ་ཚུལ་ཇི་ལྟར་བརྙེས་ཚུལ་དང་གསུམ། དག་པོ་གང་ཕྱིར་སོགས་ཚིགས་རྐང་གཉིས་ཀྱིས་བསྟན་ཏེ། ཇི་ལྟར་ནམ་མཁའ་དྲི་མ་མེད་པ་ཁོ་ན་ལ་ཟླ་བའི་སྣང་བས་འགྲོ་བ་མ་ལུས་པ་གསལ་བར་ནསུ་པ་དེ་བཟིན་དུ་སྔོན་སངས་རྒྱས་ཀྱི་ཆོས་རྣམས་ཐོབ་པ་ལ་༼༣༡༡༽གེགས་བྱེད་པའི་མུན་པ་བསྦྱོར་བར་མཛད་པ། སེམས་བཅུ་པ་བསྐྱེད་པའི་བྱང་ཆུབ་སེསམ་དཔའ་དེས་ནི་སངས་རྒྱས་ཀྱི་ཆོས་རྣམས་མངོན་དུ་ནུས་པར་མཁྱེན་ནས། སྒོན་པ་བཅུའི་རྒྱུན་མཐའ་ཐོབ་པའི་ཚེ། སྟོབས་བཅུ་བསྐྱེད་ཅིང་ཡོངས་སུ་རྫོགས་པ་སངས་རྒྱས་ཀྱི་ས་ལ་སླར་ཡང་ཁྱོད་ཀྱི་འབད་པར་གྱུར་ཅིང་བརྩོན་འགྲུས་བརྩམ་པ་མཛད་ནས། རྒྱུན་མཐའ་རྡོགས་པའི་སྐད་ཅིག་མ་གཅིག་གིས་མངོན་དུ་བྱེད་པའོ། གཉིས་པ་ལ། འོག་མིན་དུ་ནི་སོགས་ཚིག་རྐང་གཉིས་ཀྱས་བསྟན་ཏེ།
གནས་གང་དུ་བརྣེས་ན་གཙང་མམ་གནས་ཀྱི་འོག་མིན་དུ་ནི་གང་གི་དོན་དུ་འབད་པར་འགྱུར་བའི་གོ་འཕང་མཆོག་སྤྲོས་པ་ནེ་བར་ཞི་བ་སྟོབས་སོགས་ཡོན་ཏན་མཐའ་དག་རྫོགས་ཤིང༌། མཐར་ཐུག་གོ་འཕང་གཞན་དང་མཚུངས་པེ་ད་པ་དེ་ཐུབ་པ་ཁྱོད་ཀྱིས་བརྙེས་ཏེ། ཇི་སྐད་དུ། གཙང་༼༣༡༢༽མའི་གནས་དག་སྤངས་བ་ཡི། འོག་མིན་དུ་ནི་ཉམས་དགའ་བར། ཡང་དག་སངས་རྒྱས་དེར་སངས་རྒྱས། སྤུལ་པ་པོ་ཞིག་འདིར་འཚང་རྒྱ་ཞེས་སོ། གསུམ་པ་ཇི་ལྟར་སྣོད་ཀྱི་སོགས་ཚིག་བཅད་གཅིག་གིས་བསྟན་ཏེ། ཇི་སླར་བུམ་པ་དང་མཁར་གཞོང་ལ་སོགས་པ་སྣོད་ཀྱི་དབེ་བར་ཐ་དད་ཀྱང་དེ་དག་གི་ནང་གི་ནམ་མཁའ་ལ་དབྱེ་བ་ཐ་དད་མེད་ཅིང་རོ་གཅིག་པ་ལྟར། གཟུགས་དང་ཚོར་བ་ལ་སོགས་པ་དངོས་པོ་སོ་སོས་བྱས་པ་འགའ་ཡག་ཐ་དད་ཀྱང་ད་དག་གི་དེ་ཁོ་ན་ཉིད་ལ་ཐ་དད་མེད་པ་རོ་གཅིག་པ་དེ་ཡི་ཕྱིར།
རྣམ་པ་ཐམས་ཅད་མཁྱེན་པའི་ཡེ་ཤེས་སོ་སོ་རང་རིག་པས་ཆོས་ཐམས་ཅད་རོ་མཉམ་པ་ཚུལ་གཅིག་ངོ་བོ་གཅིག་ཉིད་དུ་ཡག་དག་པར་ཏུགས་སུ་ཆུད་པར་མཛད་པར་གྱུར་ཏེ། མཁྱེན་པའི་ཡེ་ཤེས་བཟངོ་་མངའ་བ་ཁྱོད་ཀྱི་སྐད་ཅིག་མ་གཅིག་ལ་ཤེས་བྱའི་ཆོས་ཐམས་ཅད་ཀྱི་རང་༼༣༡༣༽བཞིན་མངོན་དུ་བྱས་ནས་བག་ཆགས་ཀྱི་སྒྲིབ་པ་ཕྲ་མོ་སྤངས་བ་ལ་ཤེས་བྱའི་ཆོས་ཅན་ཇི་སྙེད་པ་མཁྱེན་པའི་ཡེ་ཤེས་ཐོགས་པ་མེད་པ་ཐུགས་སུ་ཆུད་པར་མཛད་དོ། གཉིས་པ་ལ། རྩོད་པ་དང༌། ལན་གཉིས། དང་པོ་ལ་ཡུལ་སྐྱེ་མེད་རྟོགས་པར་མི་འཐད་པར་རྩོད་པ་དང༌། ཡུལ་དང་ཡུལ་ཅན་རོ་གཅིག་ན་ཡུལ་དེ་མཁྱེན་ནས་གཞན་ལ་སྟོན་པར་མི་འཐད་པས་རྩོད་པ་གཉིས། དང་པོ། གང་ཚེ་ཞི་བ་སོགས་ཚིག་བཅད་གཅིག་གིས་བསྟན་ཏེ། གང་ཚེ་སྐྱེ་བ་དང་འགགས་པ་ལ་སོགས་པའི་སྤྲོས་པ་ཉེ་བར་ཞི་བ་ཆོས་རྣམས་ཀྱི་དེ་ཁོ་ན་ཉིད་ཡིན་ན།
དེ་ལ་རྣམ་པ་ཐམས་ཅད་དུ་བློ་གྲོས་འཇུག་པར་མི་འགྱུར་ཏེ། ཤེས་པ་ནི་ཡུལ་གྱི་རྣམ་པར་སྐྱེ་བ་ཡིན་ན། སྤྲོས་བྲལ་ལ་ཡོད་མེད་སོགས་གང་གི་རྣམ་པ་ཅན་དུ་འབྱུང་བར་འགྱུར་ཏེ། དེའི་ཕྱིར་རྣམ་༼༣༡༤༽པར་མེད་པས་བློ་འཇུག་པར་མི་འགྱུར་རོ། བློ་མ་ཟུགས་པར་ནི་ཤེས་བྱ་དེ་ཁེ་ན་ཉིད་ཀྱི་ཡུལ་ཅན་གྱི་ཤེས་པས་འདིའོ་ཞེས་ངེས་པ་སྐྱེ་བ་རིགས་པ་མ་ཡིན་ཏེ། ཀུན་ནས་ཤེས་པ་མེད་པ་དེ་ཁོ་ན་ཉིད་ཡོངས་སུ་ཤེས་པོ་ཞེས་བྱ་བར་ཇི་ལྟར་འགྱུར་ཏེ་འགལ་བའི་ཕྱིར་རོ། གཉིས་པ་མཁྱེན་པོ་མེད་པས་ཁྱོད་ཀྱིས་གཞན་ལ་འདི་ལྟའོ་ཞེས་སུ་ཞིག་སྟོན་ཞེས་པས་བསྟན་ཏེ། དེ་ལྟར་སེམས་དང་སེམས་ལས་བྱུང་བའི་འཇུག་པ་ཞི་ན་མཁྱེན་པ་པོ་མེད་པའི་ཕྱིར། ཁྱོད་ཀྱིས་དེ་ཁོ་ན་ཉིད་ངས་ཐུགས་སུ་ཆུད་དོ་ཞེས་གཞན་པུ་ཞིག་ལ་འདི་ལྟ་བུའོ། ཞེས་སུ་ཞིག་གིས་སྟོན་ཏེ།
མཁྱེན་པའི་བློ་སེམས་དང་སེམས་བྱུང་ཉེ་བར་ཞི་བའི་ཕྱིར་ཞེ་ན། གཉིནས་པ་ལན་ལ། ཡུལ་སྐྱེ་མེད་རྟོགས་པར་འཐད་པའི་ལན་དང༌། ཡུལ་ཡུལ་ཅན་ཐ་དད་དུ་མི་རྟོགས་ཀྱང་ཆོས་སྟོན་པར་འཐད་པ་གཉིས། དང་པོ་གང་ཚེ་སྐྱེ་མེད་སོགས་༼༣༡༥༽ཚིགས་བཅད་གཅིག་གིས་བསྟན་ཏེ། གང་གི་ཚེ་ཡུལ་སྐྱེ་བ་མེད་པ་དེ་ཁོ་ན་ཉིད་ཡིན་ཞིང་དེ་རྟོགས་པའི་ཡུལ་ཅན་བློ་གྲོས་ཡང་སྐྱེ་བ་དང་བྲལ་བ་དེ་ཚེ་ཡུལ་སྐྱེ་མེད་ཀྱ་རྣམ་པའི་རྗེས་སུ་བྱེད་པ་ལ་བརྟེན་ནས་རྣལ་འབྱོར་པའི་བློ་དེའི་ཡུལ་སྐྱེ་བ་མེད་པ་རྟོགས་ཞེས་ཐ་སྙད་དུ་བརྟེན་ནས་བརྟགས་པ་ཏེ། ཡུལ་སྐྱེ་མེད་དེའི་རྣམ་པ་དང་མཚུངས་པར་བློ་ཉིད་སྐྱེ་མེད་དེའི་ངོ་བོར་སྐྱེ་བ་ལ་བྱེད་ཀྱི་དངོས་པུན་འགའ་ཞིག་གིས་ཤེས་པ་ནི་མ་ཡིན་ཏེ། ཤེས་པ་དག་ཡུལ་གནིས་ཐ་དད་མེད་ཅིང་རོ་གཅིག་པ་དབྱིངས་ཡེ་ཟུག་དུ་ཆད་པ་ཡིན་པའི་ཕྱིར་རོ། དཔེ་ཇི་ལྟར་ན། སེམས་ནི་སྔོན་པོ་ལ་སོགས་པའི་ཡུལ་གང་གི་རྣམ་པ་ཅན་དུ་གྱུར་པའི་སེམས་དེ་ཡིས་སྔོན་པོ་ལ་སོགས་པའི་ཡུལ་ཡོངས་སུ་ཤེས་པོ་ཞེས་མདོ་སྡེ་བ་དག་ཐ་སྙད་བྱེད་པ་དེ་བཞིན་དུ།
ཐ་སྙད་ལ་བརྟེན་ནས་དེ་ལྟ་བུར་༼༡༡༦༽རིགས་པ་ཉིད་ཡིན་གྱི། མིག་ཤེས་དང་ཨུཏྤལ་ལྟ་བུ་ཐ་དད་པ་ནི་མ་ཡིན་པ་ཤེས་པར་བྱའོ། གཉིས་པ་ལ་དངོས་དང༌། དེའི་པེ་དགོད་པ་གཉིས། དང་པོ་དེ་ཡི་ལོངས་སྤྱོད་སོགས་ཚིག་ཅད་གཅིག་གིས་བསྟན་ཏེ། དེ་བཞིན་གཤེགསཔ་རྣམས་ཀྱིས་བརྟེན་པ་ཆོས་དཀཡི་སྐུའི་རྟེན་ལོངས་སྤྱོད་རྫོགས་པའི་སྐུ་དེ་ནི་བསོད་ནམས་བརྒྱས་ཟིན་ཅིག་བསྒུན་པ་ས་བཅུའི་སེམས་དཔའ་ཆེན་པོ་རྣམས་ལ་རྟག་པར་ཐེ་པ་ཆེན་པོའི་ཆོས་ཀྱི་ལོངས་སྤྱོད་སྦྱིན་པའི་རྒྱུར་གྱུར་པའི་གསུང་གི་ཆོས་བསྟན་པས་གདུལ་བྱ་འཇིག་རྟེན་པ་རྣམས་ཀྱིས་དེ་ཁོ་ན་ཉིད་རིགས་ཅིང་རྟོགས་ལ། གཞན་ཡང་དེ་བཞིན་གཤེགས་པའི་སྤྲུལ་པ་དག་གིས་འགྲོ་བའི་དོན་བྱེད་པ་དང༌། དེ་མ་ཟད་གཞན་ཡང་དེ་བཞིན་གཤེགས་པའི་མཐུས་ནམ་མཁའ་དང་ཤིང་དང་རྩིག་པ་དང་རྔ་བོ་ལ་སོགས་ལས་ཀྱང་སྒྲ་གང་ཞིག་ཆོས་ཀྱི་དེ་ཁོ་ན་༼༣༡༧༽ཉི་གསལ་བར་བྱེད་པ་འབྱུང་བ་དེ་ལས་ཀྱང་འཇིག་རྟེན་གྱི་གདུལ་བྱ་རྣམས་ཀྱི་རིམ་གྱས་དེ་ཉིད་རིག་པ་ཡིན་ནོ། དེ་ན་སེམས་དང་སེམས་བྱུང་བའི་འཇུག་པ་མཐའ་དག་དབྱིངས་སུ་ནུབ་ཀྱང་འདབད་པ་མེད་པ་ལྷུན་གྲུབ་ཀྱིས་ཚུལ་དུ་འགྲོ་བ་རྣམས་ལ་དེ་ཁོ་ན་ཉིད་བསྟན་ཅིང་རྟོགས་པ་འཐད་པ་ཤེས་པར་བྱའོ། གཉིས་པ་ཇི་ལྟར་ཛ་མཁན་སོགས་ཚིགས་བཅད་གཉིས་ཀྱིས་བསྟན་ཏེ།
ཇི་ལྟར་རྫ་མཁན་བཟོ་བ་མཁས་པ་སྟོབས་ལྡན་པས་འདིར་ཡུན་རིང་དུ་འབད་པ་ཆེན་པོས་བསྐོར་བའི་འཁོར་ལོ་ནི། རྡ་མཁན་བཟོ་མཁས་པས་འབད་པའི་ཤུགས་ཀྱིས་དེའི་རྩོལ་བ་ད་ལྟ་སྐྱེས་པ་མེད་བཞིན་དུ་རང་གི་ངག་གིས་འཁོར་ཞིང་བུམ་པ་ལ་སོགས་པའི་རྒྱུར་མཐོང་བ་ལྟར། དེ་བཞིན་དུ་སངས་རྒྱས་བཅོམ་ལྡན་འདས་རྣམས་ཀྱང་ད་ལྟར་རྣམ་རྟོག་གཡོ་བ་སོགས་སྐྱེས་པའི་སྒོ་གསུམ་གྱི་རྩོལ་བ་མེད་བཞིན་དུ་༼༣༡༨༽ཆོས་ཀྱི་སྐུའི་བདག་ཉིད་ལ་བཞུགས་ནས། སངས་རྒྱས་དེའི་རང་བཞིན་ཤུགས་ཀྱིས་འབྱུང་བའི་ཐུགས་རྗེ་ཉི་མའི་ཟེར་ལྟ་བུ་དང༌། རྒྱུན་མི་འཆད་པའི་ཐུགས་རྗེ་ཆུ་བོའི་རྒྱུན་ལྟ་བུའི་ཐུགས་རྗེས་གདུལ་བཡའི་ཁམསལ་ངག་གིས་འཇུག་པ་དང༌། གདུལ་བྱའི་སྐྱེ་བོ་རྣམས་ཀྱི་སངས་རྒྱས་ཀྱི་ཆོས་ལ་ཉན་པར་འགྱུར་བའི་དགེ་བ་ཡོངས་སུ་སྨིན་པའི་ཁྱད་པར་དང༌། སྔོན་བྱང་ཆུབ་སེམས་དཔའི་སྤྱད་པ་སྤྱད་པའི་གནས་སྐབས་ན་སྨོན་ལམགྱི་ཁྱད་པར་དུ་མ་ཡོངས་སུ་སྨིན་པའི་ཁྱད་པར་གྱིས་འཕག་བ་ལས་ད་ལྟར་རྣམ་པར་རྟོག་པ་མེད་བཞིན་དུ་འགྲོ་བའི་དོན་འབད་མེད་དུ་མཛད་པ་ཡིན་ནོ། དེ་ནས་སངས་རྒྱས་ལས་གཞན་གྱིས་ཆེས་བསམ་གྱིས་མི་ཁྱབ་པ། དེ་བཞིན་གཤེགས་པའི་སྤྱོད་ཡུལ་བསམ་གྱི་མི་ཁྱབ་པོ་ཞེས་ཡེ་ཤེས་ཁོ་ནའི་སྤྱོད་ཡུལ་ཡིན་གྱི་སྒྲ་རྟོག་གིས་གཞལ་མི་ནུས་སོ། གཉིས་༼༣༡༩༽བརྙེས་བྱ་བྱང་ཆུབ་ཀྱི་ངོ་བོ་ལ།
རྟེན་པ་ཡོན་ཏན་གྱི་ཁྱད་པར་གཉིས། དང་པོ་ལ། ཆོས་སྐུ། ལོངས་སྐུ་རྒྱུ་མཐུན་གྱི་སྐུ་གསུམ་ལས། དང་པོ་ཤེས་བྱའི་བུད་ཤིང་ཚིག་བཅད་གིཅག་གིས་བསྟན་ཏེ། ཤེས་བྱའི་ཆོས་རྣམས་ལ་ཇི་ལྟ་བ་བཞིན་འཟིགས་པ་ལ་བསྒྲིབ་པའི་བག་ཆགས་ཀྱི་སྒྲིབ་པ་ཛིན་ཏུ་ཕྲ་བ་སྲེད་ལེན་གྱིས་རླན་དང་བྲལ་ལས་ན་སྐམ་པོའི་མིང་གིས་གདགས་ལ། དེ་ལྷག་མ་མ་ལུས་པ་ཐམས་ཅད་གཉེན་པོ་རྡོ་རྗེ་ལྟ་བུའི་ཡེ་ཤེས་ཀྱིས་མེ་བསྲེགས་པས་སྤྲོས་པ་ཉེ་བར་ཞི་བ་དེ་ཁོ་ན་ཉིད་ཇི་ལྟ་བཞིན་ལྷག་མ་མ་ལུས་པ་མགོན་དུ་གྱུར་ནས་སྤངས་རྟོགས་ཐར་ཕྱིན་རྒྱལ་བ་རྣམས་ཀྱི་ཆོས་ཀྱི་སྐུའི་བདག་ཉིད་རྟོགས་པ་དེ་ཚོ་དབང་པོ་གསར་དུ་འགྲུབ་པའི་མཚན་ཉིད་ཅན་གྱིས་སྐྱེ་བ་མེད་ཅིང༌། དབང་པོ་རྣམ་འཇིག་པའི་མཚན་ཉིད་ཅན་གྱི་༼༣༢༠༽ འགགས་པ་མེད་ཅིང༌། སེམས་དང་སེམས་ལས་བྱུང་བའི་འཇུག་པ་མཐའ་དག་དབྱིངས་སུ་ནུབ་ཅིང་འགགས་པའི་ཞི་བ་ཆོས་ཀྱི་སྐུའི་བདག་ཉིད་དེ་སོ་སོར་རང་རིག་པས་ཡུལ་དང་ཡུལ་ཅན་གཉིས་སུ་མེད་པའི་ཚུལ་གྱིས་མངོན་སུ་དུ་མཛད་དོ། གཉིས་པ།
ཞི་སྐུ་དཔག་བསམ་སོགས་ཚིགས་བད་གཅིག་གིས་བསྟནཏེ། ཞི་བ་ཆོས་ཀྱི་སྐུ་དེལས་ལོངས་སྤྱོད་རྡོགས་པའི་སྐུའི་སྣང་བ་དེ་ཉི་སྤྲོས་པ་ཉེ་བར་ཞིང་ཡང༌། དཔར་ན་དཔག་བསམ་གྱི་ཞིང་དང༌། ཡིད་བཞིན་གྱི་ནོར་བུ་རྣམས་རྣམ་རྟོག་གི་འབད་པ་མེད་ཅིང་དགོས་འདོད་འབྱུང་བ་དེ་བཞིན་སེམས་དང་སེམས་བྱུང་གི་རྣམ་པར་མི་རྟོག་ཀྱང་འགྲོ་བ་རྣམས་སྲིད་པ་ལས་གྲོལ་བའི་བར་དུ་གདུལ་བྱ་འཇིག་རྟེན་རྣམས་ཀྱི་མངོན་མཐོ་དང་ངེས་པར་ལེགས་པའི་ཡོན་ཏན་གྱི་འབྱོར་པ་སྦྱིན་པའི་སླད་དུ་རྟག་པར་གནས་པའི། ལོངས་སྤྱོད་རྫོགས་པའི་སྐུ་ནི་ས་བཅུའི་༼༣༢༡༽སེམས་དཔའ་བློ་སྤྲོས་པ་དག་བྲལ་བ་རྣམས་ལ་རང་གི་རྒྱུད་དག་པར་བྱ་བའི་མེ་ལོང་གི་དཔེ་ལྟར་སྣང་བར་འགྱུར་རོ།

རྣམ་པར་རྟོག་པ་སངས་རྒྱས་ཀྱི་ས་འདིར་མེད་ཅེས་པ་ནི་སེམས་དང་སེམས་བྱུང་གི་རྒྱུ་བ་མཐའ་དག་མེད་ཅེས་པའི་དོན་ཏེ། རག་བཞིན་འདོ་གསལ་བའི་ཡེ་ཤེས་ནི་གཞི་ལམ་འབྲས་བུའི་དུས་ཐམས་ཅད་ན་འཕོ་འགྱུར་བྲི་གང་དང་བྲལ་བའི་ཚུལ་དུ་ཡོད་པར་ཤེས་པ་ནི་མདོ་སྔགས་ཐམས་ཅད་ཀྱ་ཐུན་མོང་གི་གནད་དམ་པ་ཡིན་ལ། འདི་མ་ཤེས་ནས་སངས་རྒྱས་ཀྱིས་ན་ཡེ་ཤེས་མེད་ཅེས་སྟོང་རྐྱང་ནམ་མཁའ་ལྟ་བུར་བེམ་སྟོང་དུ་འདོད་པ་དང༌། ཡང་དེ་བཞིན་གཤེགས་པའི་ཡེ་ཤེས་སྐད་ཅིག་མའི་སྐེ་འགགས་ཅནདུ་ཁས་ལེན་པ་དག་ནི་ཚུལ་འདིས་བསལ་བར་ཤེས་པར་བྱའོ། གསུམ་པ། སྐུ་ཡི་བ་སྤུའི་ཁུག་བུར་དང་རང་གི་སྤྱོད་པ་ཀུན་སྟོན་ཚུལ། གནས་དེར་གཞན་གྱིས་སྤྱོད་པ་ཀུན་སྟོན་༼༣༢༢༽ཚུལ། བཞེད་པ་ཕུན་ཚོགས་ལ་མངའ་དབང་བསྒྱུར་ཚུལ་གསུམ། དང་པོ་ཐུབ་དབང་དུས་གཅིག་སོགས་ཚིགས་སུ་བཅད་པ་བཞིས་བསྟན་ཏེ། ཆོས་སྐུ་དང་ལོངས་སྐུ་གཉིས་ཀྱི་རྒྱུ་མཐུན་ལས་བྱུང་བའི་ཐུབ་པའི་དབང་པོས་དུས་གཅིག་ཁོ་ནར་རང་གི་རྒྱུ་མཐུན་གཟུགས་ཀྱི་སྐུ་གཅིག་ལ་ཐམས་ཅད་མཁྱེན་པའི་ཡེ་ཤེས་ཀྱི་སྔོན་རོལ་འཁོར་བཐོག་མ་མེད་པར་རང་ཉིད་ཀྱི་སྐྱེ་བའི་གནས་སྐབས་སྔར་ཟིན་པ་མ་ལུས་པ་གསལ་བ་དང༌། མ་འཆོལ་བར་ཕན་ཚུན་མ་འདྲེས་པ་བྱུང་ཚུལ་མ་ལུས་ཀྱིས་བཀྲ་བ་མཐའ་དག་མེ་ལོང་ལ་གཟུགས་བརྙན་བཞིན་ལྷུན་གྱིས་གྲུབ་པར་སྟོན་པར་མཛད་དོ།
དེར་མ་ཟད་བྱང་ཆུབ་སེམས་དཔའི་སྤྱད་པ་སྤྱོད་པའི་གནས་སྐབས་མཐའ་དག་གསལ་བར་སྟོན་ཏེ། སངས་རྒྱས་བཅོམ་ལྡན་འདས་ཀྱིས་སྔོན་སྦྱིན་པའི་ཕ་རོལ་ཏུ་ཕྱིན་པ་སྤྱོད་པ་ན་སངས་གྱས་ཀྱི་ཞིང་བེདྷཱུརྻ་དང་༼༣༢༣༽པདྨ་ར་་ག་སོགས་དང་རིན་པོ་ཅེ་སྣ་ཚོགས་ཀྱི་ཤིང་ཆུ་དང་ཞིང་མཛེས་པའི་ཁྱད་པར་ཅི་འདྲ་བ་་་་སྟོན་པ་དག་ཐུབ་པའི་དབང་པོ་དེ་སྐུ་བལྟམས་པ་ལ་སོགས་པ་དང༌། དེ་དག་གི་སྐུ་དང་སྤྱོད་པ་དག་གི་མཐུ་སྟོབས་ཕུལ་དུ་བྱུང་བ་ཅི་འདྲ་དང༌། དེ་དག་གི་ཉན་ཐོས་ཀྱི་དགེ་འདུན་འདུས་པ་གྲངས་པ་ཇི་སྙེད་པ་དང་ཚུལ་ཇི་འདྲ་བ་དང་ཞིང་དེའི་བྱང་ཆུབ་སེམས་ཀྱི་མཚན་དང་དཔེ་བྱད་ཀྱི་ལུས་སྤྲད་པ་དབྱིབས་དང་ཁ་དོག་དང་ལྡན་པའི་ཆོས་གོསདང༌། ཟས་དང་གནས་མལ་ལ་སོགས་པ་ཉེ་བར་ལོངས་སྤྱོད་པའི་གཟུགས་ཀྱི་ཁྱད་པར་ཅི་འདྲ་བ་དང༌། དེར་ཐེག་པ་གཅིག་དང་གསསུམ་ལ་སོགས་པའི་ཆོས་ཇི་འདྲ་བ་དང༌། བདག་ཉིད་ཀྱི་རིགས་དང༌། གཟུགས་དང་ཁ་དོག་དང༌། ཁྱིམ་པ་དག་རབ་ཏུ་བྱུང་བའི་ཁྱད་པར་ཅི་འདྲ་བ་དང༌། ཆོས་ཐོབ་ནས་བསླབ་པ་གང་ཁས་བླངས་ཏེ་སྤྱོད་པ་གང་སྤྱད་པ་དང༌།
སངས་རྒྱས་འཁོར་ཉན་༼༣༢༤༽ཐོས་དང་བྱང་སེམས་དགེ་འདུན་དང་བཅས་པ་དག་ལ་བཟའ་བ་དང་ཆོས་གོས་དང་རིན་པོ་ཆེ་ལ་སོགས་པ་ཕུལ་བ་དང༌། གཞན་ཡང་འགྲོ་བ་རྣམས་ལ་ཟང་ཟིང་གི་དངོས་པོ་དང༌། མི་འཇིགས་པ་དང་ཆོས་ཀྱི་སྦྱིན་པ་གང་ཅི་ཙམ་སྦྱིན་པ་དང༌། དེ་དག་ནི་འདིར་སྐད་ཅིག་གཅིག་ལ་སྐུ་གཅིག་གི་བ་སྤུའི་ཁུང་བུ་རེ་རེ་ལ་སྟོན་པར་མཛད་དོ། དེ་བཞིན་དུ་ཚུལ་ཁྲིམས་པ་དང་བཟོད་པ་དང་བརྩོན་འགྲུས་དང་ཏིང་ངེ་འཛིན་དང་ཤེས་རབ་ཀྱི་སྤྱད་པ་སྤྱོད་ཚེ་གསན་སྐབས་གང༌། མ་ཚང་བ་མེད་པ་དེ་དག་ཉིད་ལ་སྤྱོད་པ་སྐུའི་བ་སྤུའི་ཁུང་བུར་གཅིག་ལའང་གསལ་བར་སྟོན་པའི་ཚུལ་གོང་དུ་བཤད་པདེ་བཞིན་སྟོན་ནུས་སོ། གཉིས་པ་སངས་རྒྱས་གང་དག་འདས་དང་སོགས་ཚིགས་བཅད་གསུམ་གྱིས་བསྟན་ཏེ། སངས་རྒྱས་གང་དག་འདས་ནས་བྱོན་ཟིན་པ་དང༌། གང་དག་འབྱུང་བར་འགྱུར་བའི་སངས་རྒྱས་དང༌། གང་དག་ད་ལྟར་འཚོ་ཞིང་བཞེས་པའི་སངས་རྒྱས་ནམ་༼༣༢༥༽མཁའི་མཐར་ཐུག་པར་བཞུགས་པ་དག་གིས་གསུང་གི་གདངས་མཐོན་པོས་ཆོས་སྟོནཔའི་སྒོ་ནས་སྡུག་བསྔལ་གྱིས་གཟིར་བའི་འགྲོ་བ་རྣམས་དབུགས་འབྱིན་པར་མཛད་ཅིང་འཇིག་རྟེན་གྱི་ཞིང་དུ་བཞུགས་པས།
དེ་དག་གི་དང་པོར་ཐུགས་བསྐྱེད་ནས་བཟུང་མཐར་བྱང་ཆུབ་སྙིང་པོར་གཤེགས་པོ་བར་གྱི་དེ་དག་གི་སྤྱོད་པ་ཀུན་གྱི་དངོས་པོ་རྣམས་མིག་འཕྲུལ་གྱི་རང་བཞིན་དུ་མཁྱེན་ནས་བདག་གཉིད་ཀྱི་སྔོན་གྱི་གནས་སྐབས་རྣམས་བཞིན་དུ་བ་སྤུའི་ཁུང་བུ་གཅིག་ལ་དུས་སྐད་ཅིག་གཅིག་གི་ཚེ་ལ་གསལ་བར་སྟོན་པར་མཛད་དོ། རང་ཉིད་དང་གཞན་སངས་རྒྱས་རྣམས་ཀྱི་སྤྱད་པ་སྤྱོད་པ་དུས་གཅིག་ལ་བ་སྤུའི་ཁུང་བུར་སྟོན་པ་དེ་བཞིན་དུ་དུས་གསུམ་གྱི་བྱང་ཆུབ་སེམས་དཔའ་རྣམས་དང༌། རང་རྒྱལ་དང་འཕགས་པ་ཉན་ཐོས་མ་ལུས་པ་རྣམས་ཀྱི་སྤྱོད་པ་དང༌། དེའི་ལྷག་མའམ་དེ་ལས་༼༣༢༦༽གཞན་སོ་སོའི་སྐྱེ་བོའི་གནས་སྐབས་ཀྱི་སྤྱོད་པ་ཐམས་ཅད་བ་སྤུའི་ཁུང་བུ་གཅིག་ལ་དུས་སྐད་ཅིག་གིས་ཚེ་སྟོན་པར་བྱེད་དོ། གསུམ་པ་ལ། ཡུལ་གྱི་དབང་དུ་བྱས་པ་དང༌། དུས་ཀྱི་དབག་དུ་བྱས་པ་གཉིས། དང་པོ། དག་པ་འདི་ནི་སོགས་ཚིགས་བཅད་གཅིག་གིས་བསྟན་ཏེ། མཁྱེན་པ་ལ་སོགས་པ་ཡོངས་སུ་དག་པ་དེ་བཞིན་གཤེགས་པ་འདི་ནི་བཞེད་པ་འཇུག་པ་ཡིས།
རྡུལ་པྲ་རབ་གཅིག་ལ་ཀྱོན་ལ་ནམ་མཁའི་མཐས་གཏུམ་པའི་འཇིག་རྟན་མ་ལུས་པ་རང་གི་ངོབོ་ཇི་ལྟར་གནས་པ་ལྟར་སྟོན་ཅིང༌། འཇིག་རྟེན་མཐའ་ཡས་པའི་ཕྱོགས་རྡུལ་ཕྲ་རབ་གཅིག་གིས་ཁྱབ་པར་ཡང་སྟོན་མདོ། རྡུལ་རགས་པ་ཅེན་པོར་ཡང་མི་འགྱུར་ལ་འཇིག་རྟེན་གྱི་ཁམས་རྣམས་ཕྲ་བར་ཡང་མི་འགྱུར་བའི་སྒོ་ནས་དེ་ལྟ་བུའི་རྫུ་འཕྲུལ་སྟོན་ནུས་སོ། གནིས་པ་རྣམ་རྟོགི་་མངའ་སོས་ཚིགས་བཅད་༼༣༢༧༽གཅིག་གིས་བསྟན་ཏེ། རྣམ་རྟོག་མི་མངའ་བར་བཅོམ་ལྡན་འདས་ཁྱོད་ཀྱ་སྲིད་པའི་མཐར་ཐུག་གི་བར་དུ་དུས་སྐད་ཅིག་རེ་རེ་ལ་སྤྱོད་པ་རྣམ་པ་སྣ་ཚོགས་པ་སྟོན་པར་མཛད་པའི་གྲངས་ཇི་སྙེད་འཇམ་གླིང་མ་ལུས་པའི་རྡུལ་ཕྲ་རབ་ཀྱི་གྲངས་ལའང་ཡོད་པ་མ་ཡིན་ནོ། གནིས་པ་ཡོན་ཏན་ལ་ཡོན་ཏན་གྱིས་གཙོ་བོ་སྟོབས་བཅུ་བཤད་པ། ཡོན་ཏན་ཀུན་བརྗོད་མི་ནུས་པའི་ཚུལ། ཡོན་ཏན་ཤེས་པའི་ཕན་ཡོན་གསུམ། དང་པོ། བསྟན་བཤད་གཉིས།
དང་པོ་གནས་དག་གནས་མིན་སོས་ཚིག་བཅད་གསུམ་གྱིས་བསྟན་ཏེ། གནས་དང་གནས་མ་ཡིན་པ་མཁྱེ་པའི་སྟོབས་དང༌། དེ་བཞིན་དུ། ལས་ཀྱི་རྣམ་པར་སྨིན་པ་མཁྱེན་པའི་སྟོབས་དག༌། མོས་པ་སྣ་ཚོགས་ཐུགས་སུ་ཆུད་ཅིང་མཁྱེན་པའི་སྟོབས་དང༌། སྣ་ཚོགས་པའི་ཁམས་མཁྱེན་པའི་སྟོབས་དང༌། དེ་བཞིན་དུ་དབང་པོ་མཆོག་༼༣༢༨༽དང་མཆོག་མ་ཡིན་པ་མཁྱེན་པའི་སྟོབས་དག་ལམ་ཀུན་ཏུ་འགྲོ་བའི་ཁྱད་པར་མཁྱེན་པའི་སྟོབས་དང་ལམ་ཀཀུན་ཏུ་འགྲོ་བའི་ཁྱད་པར་མཁྱེན་པའི་སྟོབས་དང༌། བསམ་གཏན་དང་རྣམ་ཐར་སོགས་མཁྱེན་པའི་སྟོབས་དང༌། སྔོན་གནས་དྲན་པ་མཁྱེན་པའི་སྟོབས་དང༌། དེ་བཞིན་དུ་འཆི་འཕོ་སྐྱེ་བ་མཁྱེན་པའི་སྟོབས་དང༌།
ཟག་པ་རྣམས་ཟད་པ་མཁྱེན་པའི་སྟོབས་བཅུ་དེ། དེ་ལྟར་སྟོབས་རྣམ་པ་བཅུ་པོ་དེ་དག་གོ། གཉིས་པ་རྒྱས་པར་བཤད་པ་ལ་བཅུ་ལས། དང་པོ་གནས་དང་གནས་མ་ཡིན་པ་མཁྱེན་པའི་སྟོབས་ནི། རྒྱུ་གང་ལས་སོགས་ཚིགས་བཅད་གཅིག་གིས་བསྟན་ཏེ། དགེ་བ་དང་མི་དགེ་བ་ལ་སོགས་པའི་རྒྱུ་གང་ཞིག་ལས་འབྲས་བུ་བདེ་བ་དང་སྡུག་བསྔལ་སོགས་འབྱུང་ཞིང་སྐྱེ་བར་འགྱུར་བད་དེ་ནི་གནས་སྐབས་ཡིན་ལ། རིག་པ་འཐད་པ་ཡིན་ཞེས་ཐམས་ཅད་མཁྱེན་པས་གསུངས་ཞིང༌། བཤད་མ་ཐག་པ་དེ་ལས་བཟློག་སྟེ་རྒྱུ་དགེ་བ་ལས་འབྲས་བུ་སྡུག་༼༣༢༩༽བསྔལ་འབྱུང་བ་ནི་གནས་མ་ཡིན་པ་དང་སྐབས་མ་ཡིན་པ་དང༌། རིག་པ་དང་འཐད་པ་མ་ཡིན་པའི་ཤེས་བྱ་མཐའ་ཡས་པ་དག་གི་རྒྱུ་འབྲས་གྱི་གནས་སྐབས་རྒྱུ་དགེ་བ་ལས་འབྲས་བུ་བདེ་བ་འབྱུང་བ་དེ་དེའི་གནས་ཡིན་པ་ལ་མཁྱེན་པ་ཐོག་པ་སྤང་ཞིང་མཁྱེན་པ་སྟོབས་དང་པོའི་ཡིན་པར་བཤད་དོ། གཉིས་པ་ལས་ཀྱི་རྣམ་སྨིན་མཁྱེན་པའི་སྟོབས་ནི།
འདོད་དང་མི་འདོད་སོགས་ཚིགས་བཅད་གཅིག་གིས་བསྟན་ཏེ། ལས་གང་ད་ལྟར་འདོད་ཅིང་ཡིད་དུ་འོང་བ་དང༌། མི་འོང་བ་ནི་རྣམ་སྨིན་མི་འདོད་པ་འབྱིན་པ་དང༌། དེ་ལས་ལྡོག་པ་ད་ལྟ་ཡིད་དུ་མི་འོང་ཞིང་མ་འོངས་པ་ཡིད་དུ་འོང་བ་འབྱིན་པ་དང༌། ཟག་བཅད་ཀྱི་ལས་ཟད་བྱེད་ཟག་མེད་ཀྱི་ལས་དང༌། ལས་དེ་དག་གི་རྣམ་སྨིན་ཤིན་ཏུ་སྣ་ཚོགས་པའང་མཁྱེན་པའི་ནུས་མཐུ་ཐོགས་པ་མེད་པར་སོ་སོར་འཇུག་པར་འགྱུར་ཏེ། དུས་༼༣༣༠༽གསུམ་གྱིས་བསྡུས་པའི་ཤེས་བྱ་ཐམས་ཅད་ཀྱ་རྒྱུ་འབྲས་རྣམ་སྨིན་ལས་ཁྱབ་པའི་མཁྱེན་པ་འཇུག་པར་མཛད་པ་དེ་ནི་སྟོབས་གཉིས་པར་འདོད། འདིར་གནས་དང་གནས་མིན་མཁྱེན་པའི་སྟོབས་ནི་དགེ་སྡིག་ལ་སོགས་པའི་རག་རང་གི་འབྲས་བུ་དེ་བསྐྱེད་མི་བསྐྱེད་ཉིད་གནས་ཡིན་མིན་ཙམ་མཁྱེན་པ་རྣམ་སྨིན་མཁྱེན་པ་ནི་རྒྱུ་དགེ་སྡིག་གི་རང་གི་འབྲས་བུ་ཇི་ལྟར་འབྱིན་པའི་ཚུལ་དངོས་མཁྱེན་པའི་ཁྱད་པར་རོ། གསུམ་པ་མོས་པ་སྣ་ཚོགས་མཁྱེན་པའི་སྟོབས་ནི་འདོད་ཆགས་སོགས་ཀྱ་འབྱུང་བའི་སོགས་ཚིགས་བཅདག་གཅིག་གིས་བསྟན་ཏེ། འདོད་ཆགས་ལ་སོགས་པ་ཉོན་མོངས་རྣམས་དང༌།
དད་པ་ལ་སོགས་དགེ་བ་གང་ལས་འབྱུང་བའི་ས་བོན་གྱི་སྟོབས་ཀྱིས་ཡོངས་སུ་བཟུང་བའི་འདོད་པའམ་མོས་པ་ཤིན་ཏུ་སྣ་ཚོགས་དམན་པ་དང་འབྲིངས། གང་དུ་ཆོས་ཁྱད་པར་དུ་འཕགས་པ་དག་དང་༼༣༣༡༽དེ་ལས་གཞན་པ་ཆོས་ཀུན་ཏུ་པྱོད་པ་རྣམས་ཀྱིས་གཡོག་པའམ་བསྒྲིབ་པལའི་མོས་པ་དེའང་རང་གི་ངོ་བོ་དང་དབྱེ་བ་ལ་སོགས་པ་ཡོངས་སུ་མཁྱེན་པའི་སྒོ་ནས་དུས་གསུམ་གྱི་འགྲོ་བ་མ་ལུས་པ་ལ་ཁྱབ་པའི་མཁྱེན་པ་དགའ་ཡང་ཐོགས་པ་མེད་པ་དེ་ནི་མོས་པ་སྣ་ཚོགས་མཁྱེན་པའི་སྟོབས་སུ་བཤད་དོ། བཞི་པ་ཁམས་སྣ་ཚོགས་མཁྱེན་པའི་སྟོབས་ནི། སངཤ་གྱས་ཁམས་ཀྱི་རྣམ་པར་དབྱེ་བ་སོགས་ཚིགས་སུ་བཅད་པ་རྣམས་ཀྱི་མིག་སོགས་རྣམས་ཀྱི་རང་བཞིན་གང་ནང་སྟོང་པ་ཉིད་ལ་སོགས་པ་ཁམས་གསུམ་གསུངས་ལ་རྫོགས་པའི་སངས་རྒྱས་རྣམས་ཀྱི་མཁྱེན་པ་གང་ཞིག་ཆགས་ཐོགས་མེད་པར་མཁྱེན་པ་མཐའ་ཡས་ཤིང་རྣམ་པ་ཀུན་ཏུ་༼༣༣༢༽ཁམས་ཀྱ་ཁྱད་པར་སོགས་མཁྱེན་པ་ལ་འཇུག་པ་སྟོབས་སུ་འདོད། ལྔ་པ་དབང་པོ་མཆོག་དང་མཆོག་མ་ཡིན་པ་མཁྱེན་པའི་སྟོབས་ནི་ཀུན་ཏུ་སྟོན་སོགས་ཚིགས་བཅད་གཅིག་གིས་བསྟན་ཏེ། འདོད་ཆགས་ལ་སོགས་པ་བསྐྱེད་པ་ལ་དབག་བསྒྱུར་བའི་ཕྱིར་ཀུན་ཏུ་རྟོགས་པ་ནི་ཀུན་ནས་ཉོན་མོངས་པའི་དབང་པོ་ཡིན་ལ་རྣམ་བྱང་བསྐྱེད་པ་ལ་དབང་བསྒྱུར་བའི་ཕྱིར་དད་པ་ལ་སོགས་ནི་རྣམ་བྱང་གི་དབང་པོ་ཡིན་ལ། དེ་དག་ཆོས་རྣོ་བ་ཉིད་ནི་མཆོག་དང་འབྲིང་གི་གནས་སྐབས་དང་བརྟུལ་བ་ཉིད་ནི་མཆོག་མ་ཡིན་པ་བཤད་པ་དང༌། མིག་དབང་ལ་སོགས་པ་དབང་པོ་གཟུས་ཅན་ལྔ་དང༌། ཕོ་མོ་དབང་པོ་གཉིས་དང་བདུན། ཚེར་བ་བདེ་བའི་དབང་པོ།
སྡུག་བསྔལ་གྱི་དབང་པོ་ཡིད་བདེ་བའི་དབང་པོ། ཡིད་མི་བདེ་བའི་དབང་པོ། དབང་སྙོམས་ཀྱི་དབང་པོ་སྟེ་ལྔ་དང༌། སྲོག་གི་དབང་པོ་དང༌། ཡིད་ཀྱི་དབང་པོ་དང་བཅུ་༼༣༣༣༽བཞི་དང༌། དད་པ་བརྩོན་འགྲུས་དྲན་པ་ཏིང་ངེ་འཛིན་ཤེས་རབ་ཀྱི་དབང་པོ་ལྔ་དང༌། ཀུན་ཤེས་བྱེད་པའི་དབང་པོ་ཀུན་ཤེས་པའི་དབང་པོ། ཀུན་ཤེས་ལྡན་པའི་དབང་པོ་དང་བརྒྱད་དེ་སྔ་མ་བཅ་བཞི་དང་སྔ་མ་པས་དབང་པོ་ཉེར་གཉིས་བོ་དབང་པོ་རང་གི་ངོ་བོ་ཐུགས་སུ་ཆད་པ་དང་ཕན་ཙུན་འབྲས་བུ་སྒྲུབ་པར་ནུས་པའི་རང་གི་ངོ་བོ་བྱང་ཆུབ་པ་ལ་མཁྱེན་པ་གང་ཞིག་ཆགས་ཐོགས་མེད་པར་འཇུག་པ་དེ་ནི་དབང་པོ་རྣམ་པ་ཐམས་ཅད་མཁྱེན་པ་ཆགས་མེད་སྟོབས་སུ་གསུངས་སོ། དྲུག་པ་ཀུ་ཏུ་འགྲོ་བའི་ལམ་མཁྱེན་པའི་སྟོབས་ནི། ལམ་འགའ་སོགས་ཚིགས་བཅད་གཅིག་གིས་བསྟན་ཏེ།
ལམ་འགའ་ཞིག་རྒྱལ་བ་ཉིད་དང༌། ལམ་འགའ་རང་རྒྱལ་གྱི་བྱང་ཆུབ་ཏུ་འགྲོ་བའི་ལམ་དང༌། ཉན་ཐོས་ཀྱི་བྱང་ཆུབ་ཀྱི་ལམ་ལ་འགྲོ་བའི་ལམ་དང༌། ཡི་དྭགས་དང༌། དུད་འགྲོ་དང་ལྷ་དང༌། མི་དང་༼༣༣༤༽དམྱལ་བ་སྟེ། འགྲོ་བ་ལྔའི་འབྲས་བུ་འགྲོ་བར་བྱེད་པའི་ལམ་དེ་དག་ལ་མཁྱེན་པ་གང་ཞིག་ཆགས་པ་དང་ཐོགས་པ་མེད་པར་མཐའ་ཡས་པ་འཇུག་པ་དེ་ནི་ལམ་ཀུན་ཏུ་འགྲོ་བའ་ལམ་མཁྱེན་པའི་སྟོབས་སུ་འདོད་དོ། བདུན་པ་བསམ་གཏན་སོགས་ཀྱི་ཀུན་ཉོན་མོངས་པ་དང་རྣམ་བྱང་མཁྱེན་པའི་སྟོབས་ནི། འཇིག་རྟེན་མཐའ་ཡས་སོགས་ཚིག་བཅད་གཅིག་གིས་བསྟན་ཏེ། འཇིག་རྟེན་མཐའ་ཡསུ་ན་གནས་པའི་རྣལ་འབྱོར་པ་རྣམས་ཀྱི་རྒྱུད་ནི་བྱེ་བྲག་ཐ་དད་པའི་བསམ་གཏན་བཞི་དང༌།
རྣམ་ཐར་བརྒྱད་དང་ཞི་གནས་དགེ་བ་རྩེ་གཅིག་པའི་ཏིང་ངེ་འཛིན་དང༌། མཐར་གྱི་གནས་པའི་སྙོམས་པར་འཇུག་པ་འགོག་པའི་གཅིག་དང༌། རྣམ་ཐར་བརྒྱད་དང་ཞི་གནས་དགེ་བ་རྩེ་གཅིག་པའི་ཏིང་ངེ་འཛིན་དང༌། མཐར་གྱི་གནས་པའི་སྙོམས་པར་འཇུག་པ་འགོག་པའི་གཅིག་དང༌། བསམ་གཟུགས་བརྒྱད་དུ་གྱུར་པ་སྟེ་བསྡམས་པས་སྙོམས་འཇུག་གི་དགུ་དང༌། ཀུན་ནས་ཉོན་མོངས་པའི་རྒྱུ་མ་རིག་པ་དང་ཚུལ་བཞིན་མ་ཡིན་པའི་ཡིད་༼༣༣༥༽ལ་བྱེད་པ་དག་དང༌། རྣམ་པར་བྱང་བའི་རྒྱུ་དེ་ལས་བཟློག་པ་མཐའ་དག་མཁྱེན་པ་གང་ཞིག་ཆགས་ཐོགས་མེད་པར་འཇུག་པ་འདི་ནི་བསམ་གཏན་དང་རྣམ་ཐར་མཁྱེན་པའི་སྟོབས་སུ་བཤད་དོ། བརྒྱད་པ་སྔོན་གནས་རྗེས་དྲན་མཁྱེན་པའི་སྟོབས་ནི། ཇི་སྲིད་གཏི་མུག་སོས་ཚིགས་བཅད་གཅིག་གིས་བསྟན་ཏེ། ཇི་སྲིད་གཏི་མུག་ནས་པ་ད་སྲིད་དུ་འཁོར་བ་ཐོག་མ་མེད་པ་ནས་གཅིག་ནས་གཅིག་ཏུ་བརྒྱུད་པའི་སྔོན་གྱི་གནས་སྐབས་འདས་པ་བདག་གཉིད་དང༌།
སེམས་ཅན་གཞན་རེ་རེ་ཡང་སྲིད་པའི་སེམས་ཅན་ཇི་སྙེད་པ་དང་དེ་སྙེད་མཐའ་ཡས་པ་དག་གིས་སྔོན་འདས་པའི་གནས་སྐབས་ཀྱི་སྐྱེ་བ་དང་གཞི་དང་བཅས་པ། ཕུལ་ཕྱོགས་དང་བཅས་པ་དག་དང༌། བློ་ངམ་སེམས་ཀྱི་རྒྱུད་སྔར་འདས་པ་གང་དང་གང་ཡིན་པ་མཁྱེན་ས་སྔོན་གནས་རྗེས་དྲན་མཁྱེན་པའི་སྟོབས་སུ་བཤད་དོ། ༼༣༣༦༽དབུ་པ་འཆི་འཕོ་བ་དང་སྐྱེ་བ་མཁྱེན་པའི་སྟོབས་ནི། སེམས་ཅན་རྣམས་ཀྱིས་སོགས་ཚིགས་བཅད་གཅིག་གིས་བསྟན་ཏེ། སེམས་ཅན་རྣམས་ཀྱི་སེམས་ཅདན་རེ་རེ་འདི་ནས་འཆི་འཕོ་བ་དང༌། ཕྱི་མར་སྐྱེ་བའི་སེམས་ཅན་འཇིག་རྟེན་གྱི་ཁམས་ལ་གསན་པ་ནམ་མཁའི་མཐར་ཐུག་པ་དང༌། ཤིན་ཏུ་བཀྲ་ཞིང་རྣམ་པར་མང་བ་དེ་ལ་མཁྱེན་པ་གང་ཞིག་བཞེད་པ་ཙམ་གྱིས་དུས་དེར་འཇུག་པ་ཡིས་མ་ཆགས་ལ། རྣམ་པ་ཀུན་ཏུ་ཡོངས་སུ་དག་པས་ཐོག་པ་མེད་པ་འདི་ནི་འཆི་འཕོ་དང་སྐྱེ་བ་མཁྱེན་པའི་སྟོབས་སུ་འདོད་དོ། བཅུ་པ་ཟག་པ་ཟད་པ་མཁྱེན་པའི་སྟོབས་ནི།
རྣམ་ཀུན་མཁྱེན་པའི་སྟོབས་སོགས་ཚིགས་བཅད་གཅིག་གིས་བསྟན་ཏེ་རྣམ་ཀུན་མཁྱེན་པའི་སྟོབས་ཀྱིས་མུར་དུ་ཆགས་ཐོག་སམེད་པར་རྒྱལ་བས་རྣམས་ཀྱིས་འདོད་ཆགས་ལ་སོགས་ཉོན་༼༣༣༧༽མངོས་བག་ཆགས་དང་བཅས་པ་འཇིག་ཅིང་སྤོང་བར་འགྱུར་བའི་ཚུལ་དང༌། སློབ་མ་ཉན་ཐོས་དག་རང་སངས་གྱས་ཀྱིས་ཉོན་མོམངས་པའི་སྒྲིབ་པ་བག་ལ་ཉལ་དང་བཅས་པ་སྤངས་ཞིང་ཟག་པ་ཟད་པའི་ངོ་བོ་དང༌། དེ་ཟད་པར་བྱེད་པའི་བློ་ཤེས་རབ་ཀྱིས་འགོག་ཅིང་སྤངས་བའམ་སྤོང་བྱེད་ཀྱི་གཉེན་པོ་ལམ་དང་བཅས་པ་དེ་ལ་མཁྱེན་པ་ཆགས་ཐོགས་མེད་པར་འཇུག་པ་མཐའ་ཡས་པ་ནི་ཟག་ཟད་མཁྱེན་པའི་སྟོབས་སུ་འདོད་དོ། གཉིས་པ་ལ། ཡོན་ཏན་ཀུན བརྗོད་མི་ནུས་པའི་ཚུལ་དང༌། འདི་ན་ཅུང་ཟད་བརྗོད་པའང་ལུང་ལ་བརྟེན་པ་ཡིན་ཚུལ་གཉིས། དང་པོ་ནམ་མཁའ་མེད་པས་སོགས་ཚིགས་བཅད་གཅིག་གིས་བསྟན་ཏེ། སངས་རྒྱས་ཀྱི་ཡོན་ཏན་མཏའ་དག་སངས་རྒྱས་ཀྱས་ཤེས་ནུས་ལ། བསྐལ་པ་གྲངས་མེད་མང་པོར་བྱིན་བརླབས་ནས་ཕྲིན་ལས་གཞན་མི་མཛད་པར་དེ་བཞིན་གཤེགས་༼༣༣༨༽པའི་ཡོན་ཏན་བརྗོད་ཀྱང་ཟད་པར་མི་འགྱུར་ན། ཉན་རང་ལ་སོགས་པས་ཇི་ལྟར་ཤེས་ནས་བརྗོད་པར་ནུས་ཏེ་ཤེས་ནས་མཐའ་དག་བརྗོད་པར་ག་ལ་ནུས་ཏེ།
འདབ་ཆགས་ཐས་ཅད་ལས་གཤོག་རྩལ་ཆེ་བ་ནམ་མཁའ་སླདིང་ལྟ་བུས་ནམ་མཁའི་མཐའ་ཚོལ་ན། ནམ་མཁའ་མེད་པས་འདབ་ཆགས་ལྡོག་པར་མི་འགྱུར་ཞིང༌། འདིར་རང་གི་གཤོག་པའི་རླུང་གི་མཐུ་ཟད་པས་སླར་ཡག་ལྡོག་པར་འགྱུར་བ་དེ་བཞིན་དུ་སློབ་མ་ཉན་ཐོས་དང་རང་རྒྱལ་དང་སངས་རྒྱས་ཀྱ་རྶ་པ་བཅུའི་སེམས་དཔའ་ཆེན་པོ་རྣམས་ཀྱིས་སངས་རྒྱས་ཀྱི་ཡོན་ཏན་ནམ་མཁའ་ལྟར་ཕ་མཐར་མི་མགོན་པ་མཐའ་ཡས་པ་དག་ས་བཅུའི་རྒྱུན་མཐའ་ན་གནས་པའི་སེམས་དཔས་ཀྱང་མཐའ་དག་རང་གི་བློའི་མཐུ་ཟད་པས་བརྗོདསྟེ་བརྗོད་མི་ནུས་པས་ལྡོག་པར་འགྱུར་ན། གཞན་ཉན་རང་རྣམས་ཀྱིས་ནི་བརྗོད་མི་ནུས་པ་སྤྲོས་ཀྱང་༼༣༣༩༽ཅི་དགོས། དེས་ན་སངས་རྒྱས་ཀྱི་ཡོན་ཏན་མཐའ་དག་གཟིགས་བ་རྒྱལ་བ་ཉིད་ཀྱིས་སྤྱོད་ཡུལ་ཡིན་ལ། མཐར་དག་བརྗོད་པས་ཟད་པ་ནི་མ་ཡིན་ནོ། འདིའི་ཡོན་ཏན་རྣམས་ནི་གདོད་ནས་དྲི་བཅས་དེ་བཞིན་ཉིད་ཀྱི་ཁམས་ལ་ལྷུན་གྲུབ་ཀྱི་ཚུལ་དུ་ཡོད་པ་རྣམས་མངོན་དུ་གྱུར་པ་དག་ཡིན་གྱི། བློ་བར་ཚོགས་གཉིས་ཀྱིས་གཟོད་བསྐྱེད་པའི་ཡོན་ཏན་ནི་མ་ཡིན་ཏེ་གྲངས་མེད་གསུམ་སོགས་ཀྱིས་རྒྱུ་ཚོགས་གཉིསལ་ཚད་འཛིན་དུ་ཡོད་པ་དེའི་བྲས་བུ་ལའང་ཚད་ཅིའི་ཕྱིར་མེད། དེས་ན་རྒྱུ་ཚོགས་གཉིས་ཀྱིས་རྐྱེན་བྱེད་པའི་སྒོ་ནས་འདུས་མ་བྱས་པའི་ཡོན་ཏན་རྣམས་སྒྲིབ་པ་བྲལ་སྟོབས་ཀྱི་མངོན་དུ་འགྱུར་པའོ། གཉིས་པ།
དེ་ཕྱིར་བདག་འདྲ་སོགས་ཚིགས་བཅད་གཅིག་གིས་བསྟན་ཏེ། དེའི་ཕྱིར་དཔལ་ལྡན་ཟླ་བ་བདག་དང་འད་ས་དང་པོ་ལ་༼༣༤༠༽ཞུགས་པའི་སེམས་དཔས་ཀྱག་ཁྱོད་ཀྱི་ཡོན་ཏན་མཐའ་དག་འདི་རྣམས་ཅིའི་ཕྱིར་ཤེས་པ་དང་བརྗོད་པར་ནུས་འགྱུར་རམ་ཏེ། མི་ནུས་པ་ད་གཡོད་མོད། འོན་ཀྱང་སངས་རྒྱས་ཀྱིས་ཡོན་ཏན་ལས་བརྩམས་ཏེ་ཅུང་ཟད་གཅིག་སྨྲ་བ་དེ་དག་ནི་དཔལ་མགོན་འཕགས་པ་ཀླུ་སྒྲུབ་ཀྱིས་བཤད་པའི་རྗེས་སུ་འབྲག་བས་སངས་རྒྱས་ཀྱི་ཡོན་ཏན་བཇརོད་པ་ལས་དགོས་པ་སྤངས་ཏེ་ཅུང་ཟད་གཅིག་སྨྲས་པ་ཡིན་ནོ། གསུམ་པ་ཟབ་མོ་སྟོང་པ་ཉིད་དང་སོགས་ཚིགས་བཅད་གཅིག་གིས་བསྟན་ཏེ། སངས་རྒྱས་ཀྱི་ཡོན་ཏན་རྣམས་མདོར་ན་ཆོས་ཐམས་ཅད་ཀྱི་རང་བཞིན་བདག་ཉིད་དང་བྲལ་བའི་སྤྲོས་བྲལ་མཉམ་པ་ཉིད་ཆོས་ཉིད་དེ་བཞིན་ཉིད་ཇི་བཞིན་གཟིགས་པའི་ཐམས་ཅད་མཁྱེན་པའི་ཡེ་ཤེས་རྒྱ་མཚོ་ལྟ་བུ་འདུས་མ་བྱས་ཀྱི་ཡོན་ཏན་ཐམས་ཅད་ཡིན་ལ། གསུངས་ཚངས་དབྱངས་དང་སྐུ་མཚན་དཔེའི་ཡོན་ཏན་༼༣༤༡༽གཞན་དག་ནི་རྒྱ་ཆེ་བ་དཔག་དཀའ་བའི་རང་བཞིན་ཡིན་པའི་ཕྱིར་རོ། གང་གིས་ཟག་པ་དང་རྒྱ་ཆེ་བའི་ཚུལ་དེ་དག་ཤེས་ནས་ཐོབ་པར་འདོད་ནས་ཚུལ་བཞིན་དུ་སློབ་པ་དེ་དག་གིས། ཡོན་ཏན་དེ་དག་བདེ་བླག་ཏུ་འཐོབ་པར་འགྱུར་རོ། གསུམ་པ་བྱང་ཆུབ་བརྣེས་ནས་སྤྲུལ་བས་འགྲོ་དོན་མཛད་ཚུལ་ལ།
སྟོན་པ་མཆོག་གི་སྤྲུལ་པའི་སྐུའི་རྣམ་པར་སྟོན་པ་དང༌། བསྟན་པ་མཐར་ཐུག་ཐེགས་པ་གཅིག་ཏུ་གྱུར་པ་དང༌། སྟོན་པ་དེ་ཉིད་མངོན་པར་བྱང་ཆུབ་པ་དང་བཞུགས་པའི་དུས་ཀྱིས་སྒོ་ནས་ཚད་མེད་པར་བསྟནཔ་གསུམ། དང་པོ། སླར་ཡག་མི་གཡོ་སོགས་ཚིགས་བཅད་གཅིག་གིས་བསྟན་ཏེ། བཅོམ་ལྡན་འདས་ཁྱོད་ཀྱིས་སྒྲིབ་པ་གཉིས་བག་ཆགས་དང་བཅས་པ་སྤངས་ཏེ་འཁོར་འདས་གཉིས་ཀྱིས་ཕ་རོལ་མི་གནས་པའི་གོ་འཕང་མངོན་དུ་མཛད་ནས་༼༣༤༢༽སླར་ཡང་མི་གཡོ་ཆོས་ཀྱི་སྐུ་མངའ་བ་ཁྱོད་ཀྱིས་སྲིད་པ་གསུམ་པོར་བྱོན་ནས་སྤྲུལ་པ་ཡིས་དགའ་ལྡན་གྱས་གནས་ནས་གཤེགས་ནས་ལྷུམས་སུ་ཞུས་པ་ཏེ། སླར་ཡང་བལྟམས་པ་དང་བཟོ་ཡི་གནས་ལ་མཁས་པར་སྦྱང་ཞིང་བཙུ་མོའི་འཁོར་ཡེས་རོལ་པ་དང་ངེས་པར་འབྱུང་བ་དང་དཀའ་བ་སྤྱད་པའི་ཚུལ་མཛད་ནས་བྱང་ཆུབ་སྙིང་པོའི་ཤིང་དྲུང་དུ་གཤེགས་ནས་བདུད་བརྡུལ་ཞིང་སངས་རྒྱས་ཆོས་ཀྱི་སྐུ་མངོན་དུ་མཛད་པའི་ཚུལ་དང་ཞི་བ་དམ་ཆོས་ཀྱི་འཁོར་ལོ་རིམཔ་གསུམ་སོགས་སྟོན་པར་མཛད་ནས་དེ་ལྟར་ཁྱོད་ཀྱིས་གདུལ་བྱའི་འཇིགརྟེན་གྱིའགྲོ་བའི་སེམས་གང་མཁན་ལྟར་ཤིན་ཏུ་གཡོ་བའི་བག་གམ་ངག་ཚུལ་ཅན་དུ་སྤྱོད་ཅིང་ཡུལ་རྨས་བདེ་བ་ལ་རེ་ཞིང་ཆགས་པ་དམ་པོ་མག་པོས་ཀུན་ནས་བཅིགས་བ་མ་ལུས་རྣམས་ལ་ལན་དང་རྣམ་སྨིན་ལ་རེ་བ་མེད་པའི་སྒོ་ནས་༼༣༤༣༽ཐུགས་རྗེ་ཆེན་པོས་དེ་དག་མྱ་ངན་ལས་འདས་པའི་གྲོང་ཁྱེར་དུ་ཀྲི་བར་མཛད་དོ། གཉིས་པ་མཐར་ཐུག་ཐེག་པ་གཅིག་ཏུ་རིགས་པས་གྲུབ་ཚུལ་བརྗོད་པ་དང༌། ཐེག་པ་གསུ་དུབསྟན་པ་དྲང་དོན་དུ་བསྟན་པ་གཉིས། དང་པོ་གང་ཕྱིར་འདི་ན་སོགས་ཚིགས་བཅད་གཅིག་གིས་བསྟན་ཏེ།
དེ་ལ་མཐར་ཐུག་ཐེ་པ་གཅིག་ཏུ་བསྡུ་བ་ནི། དམ་པའི་ཅོས་པདྨ་དཀར་པོ་ལས། དེ་ཡང་ཐེག་པ་གཅིག་ལས་བ་ཙམས་ཏེ། སེམས་ཅན་རྣམས་ལ་ཆོས་འཆད་པ་ནི་འདི་ལྟ་སྟེ། སངས་རྒྱས་ཀྱི་ཐེག་པ་ཐམས་ཅད་མཁྱེན་པ་ཉིད་ཀྱིས་མཐར་ཐུག་པ་སྟེ། ཐེག་པ་གཉིས་སམ་གསུམ་ཞེས་བྱ་བ་དག་ཀྱང་མེད་དོ། ཕྱོགས་བཅུའི་འཇིག་རྟེན་ཐམས་ཅད་ན་ཅོས་ཉིད་ནི་འདིའི་འོང༌། དེ་ཅིའི་ཕྱིར་ཞེ་ན། ཕྱོགས་བཅུའི་འཇིག་རྟེན་གྱི་ཁམས་ཐམས་ཅད་དུ་གང་འདས་པའི་དུས་ན་བྱུང་བའི་དེ་བཞིན་༼༣༤༤༽གཤེགས་པ་དེ་དག་ཐམས་ཅད་ཀྱང་ཐེག་པ་གཅིག་ལས་བརྩམས་ཏེ། སེམས་ཅན་རྣམས་ལ་ཆོས་བསྟན་ཏེ།
གང་འདི་སངས་རྒྱས་ཀྱི་ཐེག་པའོ། གང་མ་འོངས་པའི་དུས་ན་འབྱུང་བའི་དེ་བཞིན་གཤེགས་པ་རྣམས་ཀྱང་སངས་རྒྱས་ཀྱི་ཐེག་པ་གཅིག་ལས་བརྩམས་ཏེ་སེམས་ཅན་རྣམས་ལ་ཆོས་སྟོན་པར་འགྱུར་རོ། གང་དག་ད་ལྟར་བྱུང་བའི་དུས་ན་ཕྱོགས་བཅུའི་འཇིག་རྟེན་གྱི་ཁམས་ཐམས་ཅད་ཀྱི་དེ་བཞིན་གཤེགས་པ་དེ་དག་ཐམས་ཅད་ཀྱང་སངས་རྒྱས་ཀྱི་ཐེག་པ་གཅིག་པུ་ལས་བརྩམས་ཏེ་སེམས་ཅན་རྣམས་ལ་ཆོས་སྟོན་ཏེ་ཞེས་ལུང་གི་གྲུབ་པོ། འདིར་རིགས་པས་བསྒྲུབ་པར་བྱ་ཏེ། གང་ཕྱིར་འཇིག་རྟེནའདི་ན་ཆོས་རྣམས་ཀྱི་དེ་ཁོ་ན་ཉིད་ཇི་ལྟ་བ་བཞི་ཏུ་ཤེས་པ་ལས་སྒྲིབ་གཉིས་ཀྱི་དྲི་མ་མཐའ་དག་སེལ་བྱེད་ཀྱི་གཉེན་པོ་གཞན་ལྷུན་ལེན་དུ་མེད་དེ། ཡུལ་གྱི་གནས་ཚུལ་ཕྱིན་ཅི་མ་ལོག་པར་ཞུགས་༼༣༤༥༽པས་སྒྲིབ་པ་དྲུང་ནས་འབྱིན་པའི་གཉེན་པོ་ཡིན་པའི་ཕྱིར་རོ། ཆོས་རྣམས་ཀྱི་དེ་ཁོ་ན་ཉིད་ལ་སྐྱེབ་བ་མེད་པའི་རང་བཞིན་ཏེ་རྣམ་འགྱུར་བྱེད་པ་ཐ་དད་པ་ལ་བརྟེན་པ་མ་ཡིན་ཏེ། ཆོས་ཐམས་ཅད་ཀྱི་དེ་དཁོ་ན་ཉིད་རེ་གཅིག་པའི་ཕྱིར་རོ། དཔེ་ན་དེ་ཁོ་ན་ཉིད་རྟོགས་པའི་ཡུལ་ཅན་བློ་གྲོས་འདི་ཡང་རྟོགས་པ་མཐར་ཐུག་གི་ཚ་ན་ཐ་དད་དུ་འགྱུར་བ་མིན་ཏེ། དེ་ཁོ་ན་ཉིད་གཅིག་པུ་རྟོགས་པའི་ཡུལ་ཅན་ཡིན་པའི་ཕྱིར་ཏེ།
དེ་ཁོ་ན་ཉིད་མངོན་སུམ་དུ་བྱས་པའི་ཡེ་ཤེས་དེ་ཉིད་སྟོན་པར་བྱས་པའི་མྱག་ངན་ལས་འདས་པ་མཐར་ཐུག་པ་ཡིན་ཏེ། ཆོས་ཐམས་ཅད་ཀྱི་དེ་ཁོ་ན་ཉིད་རོ་གཅིག་པའི་ཕྱིར་རོ། དཔེ་ན་དེ་ཁོ་ན་ཉིད་རྟོགས་པའི་ཡུལ་ཅན་བློ་གྲོས་འདི་ཡང་རྟོགས་པ་མཐར་ཐུག་གི་ཚེ་ན་ཏ་དད་དུ་འགྱུར་བ་ཡིན་ཏེ། དེ་ཁོ་ན་ཉིད་གཅིག་སུ་རྟོགས་པའི་ཡུལ་ཅན་ཡིན་པའི་ཕྱིར་ཏེ། དེ་ཁོ་ན་ཉིད་མངོན་སུ་དུ་བྱས་པའི་ཡེ་ཤེས་དེ་ཉིད་སྟོན་པར་བྱས་པའི་མྱ་ངན་ལས་འདས་པ་མཐར་ཐུགས་པ་ཡིན་ཏེ། འོད་སྲུང་ཆོས་ཐམས་ཅད་མཉམ་པ་ཉིད་དུ་རྟོག་ན་མྱ་ངན་ལས་འདས་པ་ཡིན་ལ། དེའང་གཅིག་ཉིད་ཡིན་གྱི་གཉིས་དང་གསུམ་ནི་མ་ཡིན་ནོ་ཞེས་འབྱུང་བའི་ཕྱིར་རོ། དེའི་ཕྱིར་བཅོམ་ལྡན་འདས་ཁྱོད་ཀྱིས་འགྲོ་བ་རྣམས་ལ་ཐེག་པ་མི་༼༣༤༦༽མཉམ་པ་མེད་པ་ཕྱཻར་མེད་པ་གཅིག་བསྟན་གྱི་གཉིས་དང་གསུམ་ནི་མ་ཡིན་ནོ། འཇིག་རྟེན་གྱི་ཐེག་པ་ནི་གཉིས་ཏེ། འདིས་བསྒྲོད་པར་བྱེད་པ་ལམ་གྱི་ཐེག་པ་དང༌།
འདིར་འགྲོད་པར་བྱ་བ་འབྲས་བུའི་ཐེག་པའོ། དེ་ལ་དང་པོས་དྲི་མ་མཐའ་དག་སེལ་ལ་གཉིས་པ་དརི་བྲལ་ཆོས་དབྱིངས་སྐྱེ་བ་མེད་པའི་ཕྱིར་རོ། ཐེག་པ་གཅིག་ཡིན་པ་ལ་རག་མདོ་དེ་སངས་རྒྱས་ཀྱི་ཐེག་པར་ཇི་ལྟར་འགྱུར་ཞེ་ན། དཔེ་ན་ཕྱུགས་ཀྱི་ཤིག་རྟ་དང༌། རྟའི་ཤིང་རྟ་དང༌། གླང་པོ་ཆེའི་ཤིང་རྟ་གསུམ་ལ། ཆེས་བུལ་བ་དང༌། སུལ་བ་དང༌། མུར་བ་གསུམ་གྱི་ཁཡད་པར་ཡོད་ཀྱག་བགྲོད་བྱ་གྲོང་ཁྱེར་གཅིག་ཏུ་ཕྱིན་པ་ལ་ཐ་དད་མེད་པ་དེ་བཞིན་དུ། ཉན་ཐོས་དང་རང་སངས་རྒྱས་དང་བྱང་ཆུབ་སེམས་དཔའ་རྣམས་མཐར་ཐུག་གི་མི་གནས་པའི་མྱང་འདས་ཀྱི་གྲོང་ཁྱེར་དུ་འགྲོད་པར་བྱད་པ་ལ་ཁྱད་པར་མེད་མདོ་ཀྱི།
འོན་ཀྱང་༼༣༤༧༽ལམ་དུས་ན་དབང་པོ་དང་ཐབས་དང་ཤེས་རབ་ཀྱི་བྱེ་བྲག་ལས་མྱུར་བུལ་གྱི་ཁྱད་པར་ཡོད་དོ། དེ་ལ་དང་པོ་ཉན་རང་གྱི་རིགས་ཅན་རྣམས་དམན་ལམ་གྱི་རྒྱུད་རིམ་གྱིས་སྦྱངས་ནས་བཟོད་ཐེག་ཆེན་བླ་ན་མེད་པར་ཞུགས་ནས་མཐར་ཐུག་གི་འབྲས་བུ་བསྒྲུབ་པ་དང༌། བྱང་ཆུབ་སེམས་དཔའི་གང་ཟག་དང་པོ་དམན་ལམ་དུ་ཞུགས་ན་འབྲས་བུ་འགྲུབ་པུ་ན་རིང་དུ་འགོར་བའི་ལམ་གྱི་གེགས་སུ་བཤད་ལ། དེ་ལྟར་ན་གང་དག་གཉིས་ལ་ལྟོས་ནས་ཐོག་པ་དམན་པ་དང་ཆེན་པོར་གསུངས་ལ། གཉིས་ཀའི་མཐར་ཐུག་མི་གནས་པའི་མྱང་འདས་ཐོབ་པའི་དུས་འབྲས་བུ་གཅིག་པའི་ཕྱིར་མཐར་ཐུག་ཐེག་པ་གཅིག་ཏུ་གྲུབ་པོ། འདི་ལ་གོ་བ་རྣལ་མ་ཞིག་ཆགས་ན་ངེས་དོན་གྱི་མདོ་སྡེ་དག་ལས་བདེ་གཤེགས་སྙིང་པོ་བསྟན་པ་དང༌། གསང་སྔགས་ཀྱི་རྒྱུད་སྡེ་དག་ལས་གཞིའི་༼༣༤༨༽རྒྱུད་དུ་གྲགས་པ་དང་ཐེག་རྩེ་རྫོགས་ཆེན་དུ་ནང་གསལ་ཕྲ་བའི་ཡེ་ཤེས་ཞེས་གསུངས་པ་རྣམས་ཀྱི་གནས་འདིས་སྟོན་པ་ཡིན་ནོ། གཉིས་པ། གང་ཕྱིར་འགྲོ་ལ་སོགས་ཚིགས་སུ་བཅད་པ་གཉིས་ཀྱིས་བསྟན་པ་སྟེ། འོ་ན་མཐར་ཐུག་ཐེ་གཔ་གཅིག་ན་ཉན་རག་གི་འབྲས་བུ་བཤད་པ་འདི་ཅི་ཞེས་ན།
གང་གི་ཕྱིར་གདུལ་བྱའི་འགྲོ་བ་རྣམས་ལ་སངས་རྒྱས་ཀྱི་ཡེ་ཤེས་བླ་ན་མེད་པ་ལ་ལྷག་པར་མོས་པའི་གེགས་འདོད་ཆགས་ལ་སོགས་པའི་ཉེས་པ་ཆེན་པོ་བསྐྱེད་པར་བྱེད་པའི་རྒྱུ་སེམས་ཅན་དང་བསྐལ་པ་དང་ཉོན་མོངས་དང་ལྟ་བ་དང༌། ཚེའི་སྙིགས་མ་འདི་དག་ཡོད་པར་འགྱུར་བ་དེའི་ཕྱིར། འཇིག་རྟེན་དག་སངས་རྒྱས་ཀྱི་སྤྱོད་ཡུལ་གཏིང་ཟབ་ཅིང་དཔག་པར་དཀའ་བ་ལ་ཐོག་མར་འཇུག་པ་མི་འགྱུར་ལ། བདེ་བར་གཤེགས་པ་རྣམས་ཀྱག་གདུལ་བྱ་སྣོད་མ་ཡིན་པར་མཏོང་བཙམ་གྱིས་༼༣༤༩༽དེ་དག་སྤངས་བར་མི་བྱེད་དེ་གང་ཕྱིར་བཅོམ་ལྡན་འདས་ཁྱོད་ཀྱིས་གདུལ་བྱ་རྣམས་པ་གཞན་གྱི་སྒོ་ནས་འདུལ་བའི་མཁྱེན་རབ་དང་ཐུགས་རྗེསའི་ཐབས་ལྷུན་ཅིག་པ་མངའ་བའི་ཕྱིར། གང་ཕྱིར་སྔར་བྱང་ཆུབ་སེམས་དཔའི་སྤྱད་པ་སྤྱོད་པའི་ཚེ་བདག་གིས་སེམས་ཅན་གྲོལ་ཞེས་ཁྱོད་ཀཡིས་ཞལ་གྱིས་བཞེས་པའི་ཕྱིར་ཐེག་པ་རྣམ་པ་གཞན་གྱི་སྒོ་ནས་གདོན་མི་ཟ་བར་བསྒྲུབ་དགོས་པའི་ཕྱིར་རོ། གདུལ་བྱ་རྣམས་མཐར་ཐུག་ཐེག་ཆེན་ལ་དང་པོ་ནས་འཇུག་པའི་གེགས་རྣམ་པ་མང་པོ་འདི་དག་ཡོད་ཅིང༌། འཇིག་རྟེན་རྣམས་གདོན་མི་ཟ་བར་མཐར་ཐུག་གི་འབྲས་བུ་མྱང་འདས་ལ་འགོད་དགོས་པ་དེའི་ཕྱིར་དཔེར་ན་དེད་དཔོན་ཐབས་ལ་མཁས་པས་རིན་པོ་ཆེའི་གླིང་དུ་ཆས་པའི་སྐྱེ་བོའི་ཚོགས་རྣམས་ལམ་གྱི་དུབ་པའི་ངལ་བ་སེལ་བའི་ཕྱིར་དུ་གྲོང་ཁྱེར་༼༣༥༠༽ཡིད་དུ་འོང་བ་རབ་ཏུ་རྣམ་པར་བཀོད་ནས་འཁོར་གྱི་སྐྱེ་བོའི་ཚོགས་དབུགས་དབྱུང་ནས་སླར་ཡང་རིན་པོ་ཆེའི་གླིང་དུ་འཁྲིད་པར་བྱེད་པ་ལྟར་བཅོམ་ལྡན་འདས་ཁྱོད་ཀྱིས་ཀྱང་འཁོར་བའི་ཤུལ་ལམ་རིང་པོའི་ལམ་གྱིས་དུབ་པའི་འགྲོ་བ་རྣམས་སངས་རྒྱས་ཀྱི་སར་བཀྲི་བའི་ཐབས་སུ་ཐེ་གཔ་ཆེན་པོའི་ཚུ་རོལ་དུ་ཉན་ཐོས་དང་རང་སངས་རྒྱས་ཀྱི་ཐེག་པ་འདི་དག་བཀོད་ནས་སློབ་མ་ཉན་རང་གི་རིགས་ཅན་རྣམས་ཉེ་བར་ཞི་བ་མྱ་ངན་ལས་འདས་པའི་ཚུལ་ལ་ཐོག་མ་ཉིད་སྦྱར་བར་མཛད་ཅིང༌། འཁོར་བའི་འབྲོག་དགོན་པས་དབུགས་འབྱིནཔ་ན་སླར་ཡང་སངས་རྒྱས་རྣམས་ལ་ཉན་རང་གི་ཐེག་པ་ལས་ལོགས་སུ་ཐོག་མར་ཐེག་པ་ཆེན་པོ་གསུང་བར་མཛད་དོ། གསུམ་པ་ལ། མངོན་པར་༼༣༥༡༽བྱང་ཆུབ་པའི་དབང་དུ་བྱས་པ་དང༌།
རྟག་ཏུ་སྲིད་པར་བཞུགས་པའི་དབང་དུ་བྱས་པ་གཉིས། དང་པོ། བདེ་བར་གཤེགས་པ་སོགས་ཚིགས་བཅད་གཅིག་གིས་བསྟན་ཏེ། བདེ་བར་གཤེགས་པ་ཁྱོད་ནི་མ་ལུད་པའི་ཕྱོགས་བཅུའི་ཞིང་སངས་རྒྱས་རྣམས་ཀྱི་གཟིགས་པའི་ཡུལ་དག་ན་རྡུལ་ཕྲ་རབ་ཀྱི་རྡུལ་ཕྲན་རྣམས་ཇི་སྙེད་བདོག་པ་སྟེ་ཡོད་པར་གྱུར་པའི་གྲངས་དེ་སྙེད་དུ་བདེ་བར་གཤེགས་པས་སེམས་ཅན་འདུལ་བའི་ཕྱིར་སྤྲུལ་པའི་སྐུ་མངོན་པར་བྱང་ཆུབ་མཆོག་གམ་རབ་དང་དམ་པ་ཕུལ་དུ་གྱུར་པའི་གོ་འཕང་དུ་གཤེགས་ཟིན་ཕྱིན་གྱ་བསྐལ་པའང་དེ་སྙེད་དོ། འོན་ཀྱང་བཅོམ་ལྡན་འདས་ཁྱོད་ཀྱི་གསག་བ་འདི་སྔོན་དགེ་བའི་རྩ་བ་མ་བསགས་པ་རྣམས་ཀྱིས་ལྷག་པར་མོས་པ་དཀའ་བའི་ཕྱིར་བསྣད་པར་བགྱི་བ་མ་ཡིན་ཡང༌། གང་ཞིག་ལྷག་པར་མོས་པར་བྱེད་པ་རྣམས་༼༣༥༢༽ལ་བསོད་ནམས་གཞལ་དུ་མེད་པར་ཐོབ་པའི་ཕྱིར་བཤད་དོ། གཉིས་པ་ལ། མདོར་བསྟན། རྒྱས་བཤད་གཉིས། དང་པོ།
རྒྱལ་བ་ཇི་སྲིད་སོགས་ཚིགས་བཅད་གཅིག་གིས་བསྟན་ཏེ། རྒྱལ་བ་ཁྱོད་ནི་ཇི་སྲིད་འཇིག་རྟེན་མཐའ་ད་མྱ་ངན་འདས་པའི་གོ་འཕག་མཆོག་རབ་ཏུ་ཉེ་བར་ཞི་བར་ཐམས་ཅད་འགྲོ་བ་མིན་ཞིང་སེམས་ཅན་ཟད་པའི་དུས་མེད་ལ་ནམ་མཁའི་ནི་རྣམ་པར་འཇིག་བར་འགྱུར་ཞིང་མེད་པའི་དུས་སྲིད་པ་མིན་པ་དེ་སྲིད་དུ། ཤེས་རབ་ཀྱི་ཕ་རོལ་ཏུ་ཕྱིན་པའི་ཡུམ་གྱས་བསྐྱེད་ཅིང༌། ཁྱོད་ནི་ཐུགས་བརྩེ་བའི་མ་མ་ལ་གཏད་པས་ཡུན་རིང་དུ་བསྐྱེད་པའི་ཚུལ་ལུགས་ཇི་ལྟ་བ་བཞིན་བྱེད་པས་ན། སེམས་ཅན་གྱི་དོན་ཡལ་བར་དོར་ཏེ་ལྷག་མེད་དུ་མྱ་ངན་ལས་འདས་པའི་ཞི་བར་གྱུར་བ་མངོན་དུ་མཛད་ནས་འགྲོ་དོན་རྒྱུན་ཆད་པར་འགྱུར་བ་ག་ལ་མངའ་སྟེ་དུས་རྟག་ཏུ་༼༣༥༣༽བྱང་ཆུབ་པའི་དབང་དུ་བྱས་པ་དང༌། རྟག་ཏུ་སྲིད་པར་བཞུགས་པའི་དབག་དུས་བྱས་པ་གཉིས། དང་པོ། བདེ་བར་གཤེགས་པ་སོགས་ཚིགས་བཅད་གཅིག་གིས་བསྟན་ཏེ། བདེ་བར་གཤེགས་པ་ཁྱོད་ནི་མ་ལུས་པའི་ཕྱོགས་བཅུའི་ཞིང་སངས་རྒྱས་རྣམས་ཀྱི་གཟིགས་པའི་ཡུལ་དག་ན་རྡུལ་ཕྲ་རབ་ཀྱི་རྡུལ་ཕྲན་རྣམས་ཇི་སྙེད་བདོག་པ་སྟེ་ཡོད་པར་གྱུར་པའི་གྲངས་དེ་སྙེད་དུ་བདེ་བར་གཤེགས་པས་སེམས་ཅན་འདུལ་བའི་ཕྱིར་སྤུལ་པའི་སྐུ་མངོན་པར་བྱང་ཆུབ་མཆོག་གམ་རབ་དང་དམ་པ་ཕུལ་དུ་གྱུར་པའི་གོ་འཕང་དུ་གཤེགས་ཟིན་ཕྱིན་གྱི་བསྐལ་པའང་དེ་སྙེད་དོ། འོན་ཀྱང་བཅོམ་ལྡན་འདས་ཁྱོད་ཀྱི་གསང་བ་འདི་སྔོན་དགེ་བའི་རྩ་བ་མ་བསགས་པ་རྣམས་ཀྱིས་ལྷག་པར་མོས་པ་དཀའ་བའི་ཕྱིར་བསྙད་དོ།
འོན་ཀྱང་བཅོམ་ལྡན་འདས་ཁྱོད་ཀྱི་གསང་བ་འདི་སྔོན་དགེ་བའི་རྩ་བ་མ་བསགས་པ་རྣམས་ཀྱིས་ལྷག་པར་མོས་པ་དཀའ་བའི་ཕྱིར་བསྙད་པར་བགྱི་བ་མ་ཡིན་ཡང༌། གང་ཞིག་ལྷག་པར་མོས་པར་བྱེད་པ་རྣམས་༼༣༥༢༽ལ་བསོད་ནམས་གཞལ་དུ་མེད་པར་ཐོབ་པའི་ཕྱིར་བཤད་དོ། གཉིས་པ་ལ། མདོར་བསྟན། རྒྱས་བཤད་གཉིས། དང་པོ། རྒྱལ་བ་ཇི་སྲིད་སོགས་ཚིགས་བཅད་གཅིག་གིས་བསྟན་ཏེ། རྒྱལ་བ་ཁྱོད་ནི་ཇི་སྲིད་འཇིག་རྟེན་མཐའ་དག་མྱ་ངན་འདས་པའི་གོ་འཕང་མཆོག་རབ་ཏུ་ཉེ་བར་ཞི་བར་ཐམས་ཅད་འགྲོ་བ་མིན་ཞིང་སེམས་ཅན་ཟད་པའི་དུས་མེད་ལ་ནམ་མཁའ་ནི་རྣམ་པར་འཇིག་བར་འགྱུར་ཞིང་མེད་པའི་དུས་སྲིད་པ་མིན་པ་དེ་སྲིད་དུ། ཤེས་རབ་ཀྱི་ཕ་རོལ་ཏུ་ཕྱིན་པའི་ཡུམ་གྱིས་བསྐྱེད་ཅིང༌། ཁྱོད་ནི་ཐུགས་བརྩེ་བའི་མ་མ་ལ་གཏད་པས་ཡུན་རིང་དུ་བསྐྱེད་པའི་ཚུལ་ལུགས་ཇི་ལྟ་བ་བཞིན་བྱེད་པས་ན།
སེམས་ཅདན་གྱི་དོན་ཡལ་བར་དོར་ཏེ་ལྷག་མེད་དུ་མྱ་ངན་ལས་འདས་པའི་ཞི་བར་གྱུར་བ་མངོན་དུ་མཛད་ནས་འགྲོ་དོན་རྒྱུན་ཆད་པར་འགྱུར་བདག་ལ་མངའ་ཏེ་དུས་རྟག་ཏུ་༼༣༥༣༽འགྲོ་བའི་དོན་བྱེད་པའི་ཕྱིར་རོ། འདི་ཤེས་རབ་དང་སྙིང་རྗེ་གཉིས་པོ་ནི་རང་གི་བདག་མེད་གཉིས་ཀའི་རང་བཞིན་ཇི་ལྟ་བ་བཞིན་ཁོ་དུ་ཆུད་པས། སེམས་ཅན་ཐམས་ཅད་ཡེ་ནས་རང་གི་ངོ་བོས་སྤྲོས་པ་ཐམས་ཅད་དང་བྲལ་བའི་རང་བཞིན་དུ་བཞུགས་པ་ལ། དེ་ལྟར་མ་རྟོགས་ནས་ང་དང་ང་ཡིར་འཛིན་པས་བཅིང་ནས་ལས་ཉོན་གྱི་གཞན་དབང་གིས་སྡུག་བསྔལ་བའི་འགྲོ་བ་རྣམས་ལ་བརྩེ་བའི་སྙིང་རྗེ་ཆེན་པོ་སྟོང་ཉིད་དང་ངོ་བོར་དབྱེར་མེད་ཅིང་ལྡོག་ཆས་ཕྱེ་བ་ཙམ་ལ་སྙིང་རྗེ་ཆེན་པོའི་མཚན་གྱིས་སྨོས་པ་ཡིན་གྱི། གཞན་དུ་སྟོང་ཉིད་ཁོ་ན་བསྒོམ་པས་དམན་ལམ་གྱི་མྱང་འདས་སུ་གོལ་གྱིས་དོགས་ན་དེའི་མཐའ་སེལ་བྱེད་ཀྱྀ་སྙིང་རྗེ་བཟོད་བསྐྱེད་ནས་བཅོས་ཤིང་འདུས་བྱས་ཀྱི་རྒྱུན་དེ་སངས་རྒྱས་ཀྱི་ས་ན་ཡོད་པ་ལྟ་བུ་ནི་མ་ཡིན་ནོ། གཉིས་པ་འགྲོ་བ་ལ་༼༣༥༤༽ཐུགས་བརྩེ་ཚད་མེད་པ་མངའ་ཚུལ་དང༌། དེས་ཡུལ་སྡུག་བསྔལ་ཅན་གྱི་སེམས་ཅན་རྣམས་ཟད་པ་མེད་པ་མྱང་ངན་ལས་མི་འདབ་བའི་ཚུལ་གཉིས། དང་པོ། གཏི་མུག་སྐྱོན་སོགས་ཚིགས་བཅད་གཅིག་གིས་བསྟན་ཏེ། གཏི་མུག་གི་སྐྱོན་གྱི་བསྒྲིབ་པའི་དབང་གིས་འཇིག་རྟེན་པ་དག་ཁ་ཟས་དུག་དང་བཅས་པ་འདྲ་བའི་གཟུགས་སོགས་ལ་མངོན་པར་ཞེན་པའི་དབང་གིས་ཟ་ཞིང་ལོངས་སྤྱོད་པའི་སྐྱེ་བོ་ཐུབ་པ་ཉིད་ཀྱ་ནང་མི་ལྟ་བུར་གྱུར་པ་དེ་དག་ལ་ཁྱོད་ཐུགས་བརྩེ་བ་དེ་ལྟར་དུག་ཟོས་ཞིང་དེའི་སྡུག་བསྔལ་གྱིས་ཉེན་པའི་བུ་གཅིག་པུ་ལའང་མས་སྡུག་བསྒལ་དེ་ཙམ་དུ་འབྱུང་བ་མ་ཡིན་པ་དེས་ན།
མགོན་པོ་ཐུགས་རྗེའི་དབང་གིས་རབ་ཏུ་ཞི་བར་གཤེགས་པར་འགྱུར་བ་མ་ལགས་སོ། གཉིས་པ་གང་ཕྱིར་སོགས་ཚིགས་བཅད་གཅིག་བསྟནཏེ། གང་གི་ཕྱིར་བྱིས་པ་མི་༼༣༥༥༽མཁས་པ་དག་གིས་དངོས་པོ་ཡོད་པ་དང༌། མེད་པ་མངོན་པར་ཞེན་པའི་བློ་ཅན་གྱི་དངོས་པོ་ཡོད་པར་ལྟ་བ་འགའ་ཞིག་གིས་དགེ་སྡིག་ལ་བླང་དོར་རེ་མོས་སུ་བྱེད་པས་ལྷག་དང་མི་སོགས་སུ་སྐྱེས་ཀྱང་སྐྱེ་བ་དང་འཇིག་པའི་གནས་སྐབས་ཀྱ་སྡུག་བསྔལ་དང༌། ཡུལ་སྡུག་པ་དང་བྲལ་བ་དང༌། མི་སྡུག་པ་དང་འཕྲད་པ་ལས་བྱུང་བའི་སྡུག་བསྔལ་སྣ་ཚོགས་ཀྱིས་གཟིར་བ་དང༌། དངོས་པོ་མེད་པ་ད་ལྟ་བ་འགའ་ཞིག་གིས་ཕྱིན་ཅི་ལོག་ཏུ་ཞུགས་པའི་སྡིག་ཅན་གྱས་འགྲོ་བ་དབྱལ་བ་ལ་སོགས་པ་ཐོབ་པས་སྡུག་བསྔལ་མི་བཟོད་པ་སྣ་ཚོགས་མྱོང་བ་དེའི་ཕྱིར་སྡུག་བསྒལ་གྱི་མནར་བའི་འཇིག་རྟེན་གྱི་འགྲོ་བ་འདི་དག་ཐུགས་བརྩེ་བའི་ཡུལ་དུ་རབ་ཏུ་དོང་བས། དེའི་ཕྱིར་བཅོམ་ལྡན་འདས་ཐུགས་རྗེའི་དབང་གིས་ཁྱོད་ནི་ཐུགས་ཞི་བ་ལ་མངོན་པར་དགའ་བ་ལ་༼༣༥༦༽བཟློག་པས་ན་ཇི་སྲིད་འགྲོ་བ་ཀུན་མ་གྲོལ་བ་དེ་སྲིད་དུ་མྱ་ངན་ལས་འདས་བ་མི་མངའ་འོ། དེ་ལྟར་ན་བསྟན་བཅོས་ཀྱི་ལུས་ཡོངས་སུ་རྫོགས་པར་བཤད་ཟིན་ནས། གསུམ་པ་མཇུག་མཐར་ཕྱིན་པའི་བ་བ་ལ།
ཇི་ལྟར་བརྩམ་པའི་ཚལ་དང༌། དེ་ལྟར་བརྩམ་པའི་དགེ་བ་བསྔོ་བ་གཉིས། དང་པོ་ལ་བརྩམ་ཚུལ་དངོས་དང༌། དེ་ལྟར་བརྩམ་པའི་དགོས་པ་གཉིས། དང་པོ་ལ་གང་ལ་བརྟེན་ནས་བརྩམ་ཚུལ་དང༌། དེ་ལྟར་བཙམས་པའི་བསྟན་བཅོད་འདིར་ཐུན་མོང་མ་ཡིན་པར་བསྟན་པ་གཉིས། དང་པོ། ལུང་འདི་དགེ་སློང་སོགས་ཚིགས་བཅད་གཅིག་གིས་བསྟན་ཏེ། གོང་དུ་བཤད་པའི་ལུང་འདི་དག་ནི་སངས་རྒྱས་ཀྱི་བསྟན་པའི་སྒོར་ཞུགས་པ་ཡོངས་སུ་རྫོགས་པ་དགེ་སློག་ཟླ་བ་གྲགས་པ་བདག་གིས་དབུ་མ་རྩ་བ་ཤེས་རབ་སོགས་ཀླུ་སྒྲུབ་ཀྱི་བསྟན་བཅོས་དག་ལས། དོན་ཇི་ལྟར་༼༣༥༧༽ཟབ་པ་རྣམས་ཕྱོགས་གཅིག་ཏུ་བཏུས་པ་དང༌།
ངེས་པའི་དོན་གྱི་ལུགས་ཇི་བཞིན་པ་དང༌། ཀླུ་སྒྲུབ་ཀྱི་རྗེས་སུ་བཟུང་ཞིང་མན་ངག་ཇི་ལྟ་བ་བཞིན་དུ་བརྗོད་པ་ཡིན་གྱི་ཁོ་བསོ་རང་བཟོས་སྦྱར་བ་ནི་མ་ཡིན་ཞེས་དོན་དོ། གཉིས་པ་ནི་འདི་ལས་སོགས་ཚིགས་བཅད་གཅིག་གིས་བསྟན་ཏེ། ི་ལྟར་སྟོང་པ་ཉིད་ཅེས་བྱ་བའི་ཆོས་འདི་དབུ་མའི་བསྟན་བཅོས་ལས་གཞན་དག་ལ་ཕྱིན་ཅི་མ་ལོག་པར་བསྟན་པ་མེད་པ་དེ་བཞིན་དུ་བསྟན་བཅོས་འདིར་འབྱུང་བའི་ལུགས་གང་ཞིག་བརྒལ་ལན་དང་བཅས་པས་བསྙད་པ་དེའང་ཀླུ་སྒྲུབ་ཀྱི་གཞུང་གི་རྗེས་སུ་འབྲག་བའི་བསྟན་བཅོས་འདི་ལས་གཞན་གྱི་བསྟན་བཅོས་ལ་ནི་ཐུན་མོང་བའི་དོན་ཀླུ་སྒྲུབ་ཀྱི་དགོངས་པ་ཇི་ལྟ་བ་བཞིན་མེད་ཅེས་མཁས་པ་རྣམས་ཀྱི་དོན་ལ་རྟོན་པའི་སྒོ་ནས་ངེས་པར་མཛོད་ཅིག་ཅེས་པའོ། གཉིས་པ་དགོས་༼༣༥༨༽པ་ལ་དངོས་དང་དགོས་པ་དེ་ལྡན་གྱི་གཞུང་འདི་ཁོ་ན་འཛིན་པ་གདམས་པ་གཉིས། དང་པོ་ཀླུ་སྒྲུབ་བློ་མཚོ་སོགས་ཚིགས་བཅད་གཅིག་གིས་བསྟན་ཏེ། འཕགས་པ་ཀླུ་སྒྲུབ་ཀྱི་བློ་གྲོས་རྒྱ་མཚོ་མཐའ་དཔག་དཀའ་བའི་ཕྱིར་ཤིན་ཏུ་རྒྱ་ཆེ་བའི་ཁ་དོག་ཤིན་ཏུ་གནག་པ་དང་འདྲ་བའི་སྐྱེ་མེད་དང་སྟོང་ལ་སོགས་པའི་ཚིག་གི་བརླབས་ཕྲེང་ཡི་གེ་ཙམ་མཐོང་བས་འཇིགས་ཏེ། སྔོན་གྱི་ཀླུ་སྒྲུབ་ཀྱི་བློ་མཚོ་ལས་སྐྱེས་པའི་དབུ་མ་རྩ་བའི་ཚིག་ལེའུར་བྱས་པའི་སློབ་དཔོན་ལེགས་ལྡན་འབྱེད་སོགས་ཀྱ་བློ་གྲོས་ཀྱིས་ཟེར་གྱིས་ཟུང་ཟད་ཁ་བུས་པ་མེ་ཏོག་ཀུ་མུད་དེ་ཉིད་དཔལ་ལྡན་ཟླ་བའི་བློ་གྲོས་ཀྱི་ཟེར་གྱིས་ལེགས་པར་ཁ་བྱེ་ནས་དེའི་ནང་གི་རྟེན་༼༣༥༩༽འབྱུང་ཟབ་མོ་བདེན་གཉིས་ཟུག་དུ་ཆུད་པའི་དོན་གྱི་ཆུ་ཡན་ལག་བརྒྱད་ལྡན་ལྟ་བུས། ད་ལྟ་ཟླ་བ་གྲགས་པས་སྐལ་བ་དང་དལན་པའི་གདུལ་བྱ་ལ་མངོན་པར་འདོད་པའི་རེ་བ་རྣམས་རབ་ཏུ་སྐོང་བར་བྱེད་དེ། དེའི་དོན་ཇི་ལྟ་བ་བཞིན་དུ་གཟིགས་ནས་འཕགས་པའི་གོ་འཕང་བསྣེས་པའི་ཕྱིར་རོ།
དེ་ནས་སློབ་དཔོན་གྱི་གཞུང་མི་ནུས་པར་གསལ་བའི་ཕྱིར་དང༌། ཉིད་དག་སྐལ་བ་མཉམ་པའི་ཕྱི་རབ་གདུལ་བྱའི་དོན་དུ་མཛད་དོ། གཉིས་པ་དེ་ཉིད་བཤད་ཟིན་སོགས་ཚིགས་བཅད་གཅིག་གིས་བསྟན་ཏེ། དེ་ཁོ་ན་ཉིད་བཤད་ཟིན་པའི་རྟེན་འབྱུང་ཟབ་མོའི་ཚུལ་བློ་དམན་པ་གཞན་དག་ཀྱང་འཇིགས་པུ་ཏུང་བ་འདི་ནི་སྒོན་སྟོང་པ་ཉིད་ལ་གོམས་ཤིང་ས་བོན་དང་ལྡན་པ་ཉིད་དང་གཞན་ཡང་སྨོན་ལམ་བཏབ་པ་འགའ་ཞིག་ཉིད་ལས་སྐྱེ་བོས་རྒྱུའི་སྟོབས་ཀྱིས་ངེས་པར་རྟོགས་པར་༼༣༦༠༽འགྱུར་གྱིས་གཞན་དུ་ན་ཟབ་མོ་འདི་གནས་རྒྱ་ཆེ་ཡང་སྟོང་ཉིད་ལ་ལྷག་པར་མོས་པའི་ས་བོན་དང་བྲལ་བའི་སློབ་དཔོན་གཞན་གྱི་ཐུགས་སུ་ཇི་ལྟ་བ་བཞིན་ཆུད་པར་མི་འགྱུར་རོ། དེའི་ཕྱིར་ཐར་འདོད་ཀྱི་སྐྱེས་བུ་རྣམས་ཀྱིས་གཞན་གྱི་ཚུལ་ལུགས་རྣམས་ནི་སླབོ་དཔོན་དེ་དག་གིས་རང་རང་གི་བློས་སྦྱར་བའི་ལུགས་འདི་དག་མཐོང་ནས་དཔེར་ན་ཕྱི་གཞུང་ན་རང་རང་གི་བློས་སྦྱར་བའི་བདག་རྟག་སོསག་སབརྗོད་པའི་གཞུང་ལུས་ལྟར། གཞན་ལུགས་ཀྱི་བཞེད་གཞུང་དག་དེ་ལྟར་མཐོང་བས་ཀླུ་སྒྲུབ་ཀྱིས་བཞེད་གཞུང་འདི་ལས་གཞན་ལ་དགའ་བའི་བློ་དོར་བར་བྱ་རིགས་ཏེ་གོང་དུ་བཤད་པའི་ཕྱི་གཞུང་བཞིན་ནོ། གཉིས་པ་དགེ་བསྔོ། སློབ་དཔོན་ཀླུ་སྒྲུབ་སོགས་ཚིགས་བཅད་གཅིག་གིས་བསྟན་ཏེ། སླབ་དཔོན་ཀླུ་སྒྲུབ་ཀྱི་ལུགས་བཟང་པོ་བདེན་པ་གཉིས་ཕྱིན་ཅི་མ་ལོག་པའི་༼༣༦༡༽ཚུལ་མཐའ་དག་བརྗོད་པར་བྱས་པའི་རྗོད་བྱེད་ལེགས་པར་བསྙད་པ་ལས་བྱུང་བའི་ཟླ་བ་གྲགས་པ་བདག་གིས་བསོད་ནམས་གང་ཞིག་ཐོབ་པ། ཕྱོགས་ཀྱི་མཐར་མ་ལུས་ཁྱབ་ཅིང་ཐོགས་པ་མེད་པའི་ཡིད་ཀྱི་ནམ་མཁའ་ཉོན་མོངས་འདོད་ཆགས་སོགས་ཀྱིས་ཁ་དོག་སྔོན་པ་བྱས་པའི་ཡད་ཀྱི་ནམ་མཁའ་སྟོན་ཀའི་ནམ་ཕྱེད་ཀྱི་རྒྱུ་སྐྲ་དྲི་མ་མེད་པ་ལྟར་ཤི་ཏུ་དཀར་བའམ།
ཉོན་མོངས་དང་རྣམ་རྟོག་གིས་དཀརིས་པའི་སེམས་ཀྱིས་སྤྲུལ་ལ་གདེང་ཀའི་ནོར་བུ་རིན་པོ་ཆེ་དང་འདྲ་བའི་བསོད་ནམས་ཀྱི་དགེ་བ་རིན་པོ་ཆེ་ལྟར་གང་ཞིག་ཐོབ་པ་དེས། ཟུར་དང་པོ་འཇིག་རྟེན་ན་གནས་པའི་མ་ལུས་པའི་འགྲོ་བ་མཐའ་དག་སྲིད་པ་དང་ཞི་བ་ཕྱོགས་གཅིག་པའི་རྒྱུད་པ་མཐའ་དག་ཞི་ཞིང༌། ཟུར་ཕྱི་མ་དེ་ཁོ་ན་མངོན་སུམ་དུ་རྟོགས་ནས་མྱུར་དུ་མཐར་ཕྱིན་ནས་བདེ་བར་གཤེགས་པ་ཡོན་ཏན་རྒྱ་མཚོའི་སྐུ་མངའ་བ་སངས་རྒྱས་ཀྱི་སར་འགྲོད་པའི་༼༣༦༢༽ཕྱིར་དུ་ཡོངས་སུ་བསྔོ་བར་མཛད་ནས་དེ་ཐོགས་པ་མེད་པ་མྱུར་དུ་འགྱརུ་པར་ཤོག་ཅིག་ཅེས་སྨོན་པའོ། བཞི་པ་མཇུག་གི་དོན་ལ། སློབ་དཔོན་གང་གིས་མཛད་པ་དང༌། ལོ་ཙཱ་བ་གང་གིས་བསྒྱུར་བ་གཉིས། དང་པོ་དབུ་མ་ལ་འཇུག་པ་ཟབ་པ་དང་རྒྱ་ཆེན་བའི་ཚུལ་གསལ་བར་བྱེད་པ། སློབ་དཔོན་ཟླ་བ་གྲགས་པ་ཐེག་པ་མཆོག་ལ་ཐུགས་གཞོལ་བ། མི་འཕྲོག་པའི་མཁྱེན་རབ་དང་ཐུགས་རྗེ་མངའ་བའི་རི་མོ་བྲིས་པའི་བ་དྲུས་མ་ལས་འོ་མ་བཞོས་པས་བདེན་པར་ཞེན་པ་བཟློག་པར་མཛད་པས་སྦྱར་བ་རྫོགས་སོ། གཉིས་པ།
ཁ་ཆེའི་ཡུལ་དུ་གྲོང་ཁྱེར་དཔེ་མེད་པའི་པུང་རརིན་པོ་ཆེ་སྦས་པའི་གཙུག་ལག་ཁང་དུ་ཁ་ཆེའི་རྒྱལ་པོ་དཔལ་འཕགས་པ་ལྷའི་སྐུ་རིང་ལ། རྒྱ་གར་གྱི་མཁན་པོ་ཏི་ལ་ཀ་ཀ་ལ་ཤ་སྟེ་ཐིག་ལེ་བུམ་པ་དང༌། བདོ་ཀྱི་ལོ་ཙཱ་བ་བནྡེ་བ་ཚ་བདབ་ཉི་མ་གྲགས་ཀྱིས་ཁ་ཆེའི་དཔེ་དང་མཐུན་པར་བསྒྱུར་༼༣༦༣༽བས་ཞུས་ཏེ་གཏན་ལ་ཕག་པའོ། ཀྱེ་མ་ད་དུས་སྙིགས་མའི་སྐྱེ་བོ་འགས། དབུ་མ་ཡི་ཞེས་མཐའ་ལྟར་ཞེ་ཕུག་གཏད། རྒྱལ་བསྟན་རྨིངས་བརླག་སྐྱེ་བོ་ལོག་ལམ་ཁྲིད། དེའི་ཙུལ་བསམ་ན་ཕྱི་པའི་གྲངས་སུ་འོས། ཡང་དག་བཀའ་དང་མཁས་གྲུབ་སྐྱེས་བུ་རྣམས། ཚད་མར་མི་འཛིན་རང་བཟོའི་འཁྱོགས་བཤད་ཀྱིས། སྤྲོས་པའི་སྤྲན་པས་སྙིང་པོའི་དོན་བསྒྲིབས་པའི་ལུགས་ངན་དེ་འདར་མཐོང་ནས་འདི་བྱས་སོ།
དམ་པ་མང་བརྟན་ཐོས་བསམ་ཕྱོགས་མེད་བྱས། དཔལ་ལྡན་ཟ་བའི་གསུང་གི་འདོ་དཀར་གྱིས། བདག་བློའི་མུན་སངས་ཤེས་རབ་སྣང་བ་རྒྱས། དེ་ཕྱིར་ལེགས་བཤད་སྨྲ་བའི་སྤོབས་པ་བྱུང༌། བཀའ་དང་ཚད་མའི་སྐྱེས་བུའི་གསུངས་པ་ལ། བརྟེན་ནས་བཤད་ཡམ་སྤྲོས་པ་བསྐྱུང་བྱས་ཏེ། ཟླ་བའི་དགོངས་པ་གསལ་ལ་ཉུང་ངུའི་ངག དྭངས་ཤེལ་མེ་ལོང་༼༣༦༤༽དཔྱོད་ལྡན་རྒྱན་དུ་འོས། འོན་ཀྱང་མ་རྟོགས་ལོག་པར་རྟོགས་པ་ཡི། ཉེས་པ་མཆོས་ན་གཟུ་བོར་གནས་པ་ཡི།
ཆོས་ཀྱི་སྤྱ་ལྡན་བསྟན་པའི་ཁུར་འཛིན་པའི། ཡོངས་འཛིན་བཤེས་གནེན་མཆིས་ན་བཤགས་པར་བགྱི། འདི་བགྱིས་དགེ་བས་མཁའ་མཉམ་འགྲོ་ཀུན་གྱིས། ལྟ་བས་བདེན་གཉིས་ཟུང་འཇུག་མངོན་སུ་རྟོགས། བསྒོམ་པས་ཚོགས་གཉིས་ཟུང་འཇུག་མཐར་ཕྱིན་ནས། འབྲས་བུ་མི་གནས་ཟུང་འཇུག་མངོན་གྱུར་ཤོག རྒྱལ་བསྟན་སྙིང་པོ་ཕྱོགས་བཅུར་ཁྱབ་པ་དང༌། བསྟན་འཛིན་འདུས་སྡེ་པ་སྟེང་གང་བ་དང༌། ཁམས་གསུམ་སྐྱེ་འགྲོ་ཕན་བདེ་འདོད་དགུ་ལ། འགྲོད་པའི་ཕྲིན་ལས་རྒྱ་ཆེན་འདིས་འགྲུབ་ཤོག
ཅེས་དབུ་མ་ལ་འཇུག་པའི་ཚུལ་ལ་རང་ཉིད་མི་ཕྱེད་པའི་དད་པ་ཐུན་མོང་མ་ཡིན་པ་ཐོབ་ནས་འགྲེལ་བ་ཞིག་བྲི་འདུན་ཡོད་སྐབས། ཉེ་ཆར་རིག་འཛིན་བླ་མའི་ཐུགས་༼༣༦༥༽སྲས་ཡོངས་ཀྱི་ཐུ་བོ་སྡོམ་བརྩོན་དམ་པ་ཚུལ་ཁྲིམས་རྡོ་རྗེས་དབུ་མ་འཇུག་པ་འདི་ལ་འབྲུ་འགྲེལ་ཞིག་བྲིས་ན་ལེགས་ཚུལ་གྱི་བཀས་དབུགས་བྱུང་བ་ལ་བརྟེན་ནས། དབེན་རི་པདྨ་སྤུངས་པའི་ནེ་ཞོལ། ཀུན་མཁྱེན་དྲི་མེད་འོད་ཟེར་ཉིད་སླར་ཡང་གདུལ་བྱའི་སྣང་ངོར་དངོས་སུ་བྱོན་པ། དགེ་བའི་བཤེས་གཉེན་ཆེན་པོ་མཚན་བརྗོད་པར་དཀའ་བ་དོན་གྱི་སླད་དུ་མཚན་ནས་སྨོས་ན་རྒྱལ་སྲས་བྱང་ཆུབ་རྡོ་རྗེའི་གདན་ས་ཐུབ་བསྟན་པདྨ་རྒྱས་པའི་ཚལ་ཞེས་བྱ་བ་དབེན་པའི་ཡོན་ཏན་མ་ཚང་བ་མེད་པར། སྐྱབས་མགོན་རྡོགས་ཆེན་པའི་བཀའ་འབངས་ཡོངས་ཀྱི་ཐ་ཤལ་བ། མང་དུ་ཐོས་པའི་དགེ་སློང་ཚུལ་ཀྲིས་རྒྱ་མཚོས་མཛེས་བྱེད་ཅེས་པ་ཆུ་མོ་ཡོས་ཀྱི་ལོའི་ཧོར་ཟླ་དང་པོའི་དམར་ཕྱོགས་ཀྱི་ཕུན་སུམ་ཙོགས་པའི་འབགྲུབ་སྦྱོར་བཟང་པོ་ལ་གྲུབ་པར་བགྱིས་པ་འདིས་བཀའ་༼༣༦༦༽དྲིན་མཚུངས་བྲལ་གྱི་བླ་མ་དམ་པའི་དགོངས་པ་ཆོས་དབྱིངས་སུ་རྫོགས་པ་དང༌། རྒྱལ་བསྟན་རིན་པོ་ཆེ་ཕྱོགས་དུས་ཀུན་ཏུ་དར་ཤིང་རྒྱས་ལ་ཡུ་རིང་དུ་གནས་པའི་རྒྱུར་གྱུར་ཅིག དགེའོ། མངྒ་ལ༨།
པཎ་ཆེན་བི་མའི་ཡེ་ཤེས་སྒྱུ་མའི་འཕྲུལ། ཀུན་མཁྱེན་བླ་མ་ངག་དབང་དཔལ་བཟང་གི། གསུང་གསང་གདམས་པའི་བཅུད་ལེན་སྤྲ་གྱི་འཕྲུལ། དཔལ་གྱི་གླིང་དུ་དཔལ་ཆེན་མིང་གིས་བསྒྲུབས།། །།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
