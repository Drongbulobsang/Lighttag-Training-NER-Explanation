གཏེར་ཆོས། ཀུན་བཟང་བདེ་སྐྱོང་དབང་མོ།
པོད ༢
ཟབ་ཆོས་སྤྱི་ལ་གཅེས་པའི་བསྙེན་སྒྲུབ་ཡན་ལག་བཞིའི་དམིགས་རིམ་དངོས་གྲུབ་སྙེ་མ་བཞུགས༔
༢༨༣༽ ཆོས་ཉིད་མཁའ་འགྲོའི་གསང་མཛོད་ལས༔ ཟབ་ཆོས་སྤྱི་ལ་གཅེས་པའི་བསྙེན་སྒྲུབ་ཡན་ལག་བཞིའི་དམིགས་རིམ་དངོས་གྲུབ་སྙེ་མ་བཞུགས༔ ༢༨༤༽ན་མོ་པདྨ་ཀཱ་ར་ཡེ༔ སྐུ་གསུམ་མཁའ་འགྲོའི་ཚོགས་ལ་འདུད༔ རྣལ་འབྱོར་དམ་ཚིག་ལྡན་པའི་དབུས༔ གསང་སྔགས་དཀྱིལ་འཁོར་ལ་བརྟེན་ནས༔ ཚེ་འདིར་དོན་གཉིས་སྤྱོད་འདོད་པའི༔ དོན་དུ་དམིགས་རིམ་འདི་ལྟར་བསྟན༔ མ་ནོར་ཚུལ་བཞིན་སུས་སྤྱོད་པ༔ དོན་གྱི་རྣལ་འབྱོར་འབྱུང་བར་ངེས༔
ས་མ་ཡ༔ དེ་ལ་དང་པོ་ལས་གཞུང་ལྟར་བསྐྱེད་པའི་རིམ་པ་རྣམས་ཇི་བཞིན་པར་གསལ་བཏབ་པ་གལ་ཆེའོ༔ དེ་ནས་དང་པོ་བསྙེན་པའི་ཐུགས་སྲོག་གང་ཡིན་ཀྱང་དེའི་གདོང་སྔོན་ལ་གཏད་ཅིང་རྣམ་བཅད་རྒྱབ་ཏུ་ཡོད་པ་ཐབས་ཤེས་ཉི་ཟླའི་གྭའུའི་ནང་དུ་ཐུགས་སྲོག་སྤུ་ཤད་ཀྱིས་ ༢༨༥༽བྲིས་པ་ལྟ་བུར་འོད་དང་འོད་ཟེར་གྱི་རྣམ་པར་གསལ་གདབ༔ དེའི་མཐའ་སྐོར་དུ་རྩ་བའི་སྔགས་རྣམས་ཐབས་ལ་གཡོན་བཀོད་དང་ཤེས་རབ་ལ་གཡས་བཀོད་དུ་བསྒོམ༔ དེ་ལྟར་གསལ་བའི་ཐུགས་སྲོག་ལས་འོད་ཟེར་དཀར་པོ་དཔག་ཏུ་མེད་པ་འཕྲོས་པས་ཕྱོགས་བཅུའི་ཞིང་ཁམས་རབ་འབྱམས་ཀྱི་རྒྱལ་བ་སྲས་དང་བཅས་པ་དང༔ ཁྱད་པར་རིགས་བདག་བླ་མའི་སྐུ་གསུང་ཐུགས་ལ་མཉེས་པའི་མཆོད་པ་ཕུལ་བས་ཐུགས་བདེ་སྟོང་གི་རོས་ཚིམ་ནས་རང་གཞན་སེམས་ཅན་ཐམས་ཅད་ཀྱི་སྒྲིབ་པ་དག༔ ཐུགས་རྗེའི་བྱིན་རླབས་ཐམས་ཅད་འོད་ཟེར་དཀར་པོའི་རྣམ་པར་རང་གི་སྒོ་གསུམ་ལ་ཐིམ་པས་ལུས་ངག་ཡིད་གསུམ་ ༢༨༦༽གྱི་སྒྲིབ་པ་ཐམས་སྐད་ཅིག་ལ་དག་ནས་སྒོ་གསུམ་དཀྱིལ་འཁོར་གསུམ་གྱི་རང་བཞིན་དུ་བྱིན་གྱིས་རླབས་པར་བསམ་ལ་ཐུགས་སྲོག་ཁོ་ནར་འདུན་པ་གཏད་ནས་བསྙེན་པ་ཁོ་ནར་བརྩོན་པར་བྱའོ༔ དེ་ནས་ཉེ་བསྙེན་གྱི་སྐབས་སུ་སྔར་གྱི་སྔགས་ཕྲེང་རྣམས་གདན་ལས་འཕགས་ཏེ་སྲོག་ཡིག་གི་སྐེད་ནས་ཕོ་ལ་གཡས་དང་མོ་ལ་གཡོན་དུ་ཀྱི་ལི་ལི་འཁོར་བ་ལས་ཐུགས་སྲོག་དང་སྔགས་འཁོར་རྣམས་ལས་འོད་ཟེར་མཆོད་འཛིན་གྱི་ལྷ་མོ་དང་བཅས་པ་འཕྲོས་པས༔ ཕྱོགས་བཅུའི་རྒྱལ་བ་སྲས་དང་བཅས་པ་རྣམས་ལ་སྐུ་གསུང་ཐུགས་མཉེས་པའི་མཆོད་པ་ཕུལ༔ ཐུགས་བདེ་སྟོང་གི་རོས་ཚིམ་ནས་མཐུ་སྟོབས་ནུས་པ་དབང་བྱིན་དངོས་གྲུབ་ཐམས་ཅད་འོད་ཟེར་དམར་པོའི་རྣམ་པར་རང་གི་ཚངས་བུག་ནས་ཞུགས༔
ཐུགས་ཀའི་སྔགས་ཕྲེང་ལ་ཐིམ་པས་མཆོག་དང་ཐུན་མོང་གཉིས་ཀྱི་དངོས་གྲུབ་ཐམས་ཅད་ཐོབ་པར་བསམ་པ་དང༔ ཁྱད་པར་ཐུགས་སྲོག་ལས་འོད་ཟེར་དམར་པོ་བདེ་བ་ཆེན་པོའི་རོ་དང་ལྡན་པ་འཕྲོས༔ རིགས་བདག་གི་སྐུ་གསུང་ཐུགས་ལ་མཉེས་པའི་མཆོད་པ་ཕུལ་བས་རང་གཞན་རྣམས་ཀྱི་ལས་སྒྲིབ་བག་ཆགས་ཐམས་ཅད་དག་ནས༔ སྐུ་གསུང་ཐུགས་ཀྱི་དངོས་གྲུབ་ཐམས་ཅད་འོད་ཟེར་དཀར་དམར་གྱི་རྣམ་པར་བྱུང་ནས་རང་གི་གནས་ལྔར་ཐིམ་པས་སྒྲིབ་པ་བཞི་ ༢༨༧༽དག༔ དབང་བཞི་ཐོབ༔ སྐུ་བཞིའི་གོ་འཕང་མངོན་དུ་གྱུར་པར་བསམ་ལ་སྔར་ལྟར་ཐུགས་སྲོག་དང་སྔགས་འཁོར་ལ་མ་ཡེངས་པར་བརྩོན་པར་བྱའོ༔ དེ་ནས་སྒྲུབ་པའི་དུས་སུ་སྔགས་ཕྲེང་རྣམས་གདན་ལ་བབས་ནས་མེ་ལས་མེ་སྟག་མཆེད་པ་བཞིན་སྔགས་འཁོར་ལས་སྔགས་ཕྲེང་གཉིས་པ་རེ་འོད་ཟེར་གྱི་དྲྭ་བས་སྦྲེལ་བར་འཕྲོས་ཏེ་ཧྲཱིཿཡིག་གི་རྐང་པ་དང་ཧཱུྃ་ཡིག་གི་ཞབས་ཀྱུ་ནས་བརྒྱུད་དེ་རང་གི་ཞལ་ནས་མདུན་བསྐྱེད་ཀྱི་ཞལ་དུ་ཞུགས་སྐུའི་དབྱིབས་བརྒྱུད་དེ་གསང་བ་ནས་ཐོན༔ རང་གི་གསང་བར་ཞུགས༔ ཐུགས་ཀའི་སྔགས་ཕྲེང་ལ་ཐིམ་པར་བསམ་པ་དང༔ དེ་ལས་འོད་ཟེར་ཡར་འཕྲོས་རྒྱལ་བ་སྲས་བཅས་ཐམས་ཅད་ལ་ཐུགས་མཉེས་པའི་མཆོད་པ་ཕུལ་བས་སྐུ་གསུང་ཐུགས་ཀྱི་ཡེ་ཤེས་ཡོན་ཏན་ཐམས་ཅད་འོད་ཟེར་གྱི་རྣམ་པར་བྱུང་ནས་རང་གི་སྒོ་གསུམ་དང་དཀྱིལ་འཁོར་སྒྲུབ་རྫས་རྣམས་དང་གཉིས་སུ་མེད་པར་ཐིམ་པས༔
སྒོ་གསུམ་དག་རྫོགས་སྨིན་གསུམ་མཐར་ཕྱིན་ནས་མཆོག་གི་རིག་འཛིན་གོ་འཕང་ཐོབ་པར་བསམ་མོ༔ དེ་ནས་སྒྲུབ་པ་ཆེན་པོའི་དུས་སུ་རང་ཉིད་ལྷར་གསལ་བའི་ཐུགས་ཀ་ནས་འོད་ཟེར་འཕྲོས་པས་མདུན་བསྐྱེད་ལྷའི་ཐུགས་རྒྱུད་བསྐུལ༔ དེ་ལས་འོད་ཟེར་ཁ་དོག་ལྔ་ལྡན་ཡར་འཕྲོས་ ༢༨༨༽པས་ཕྱོགས་བཅུའི་ཞིང་བཞུགས་ཀྱི་རྒྱལ་བ་རྣམས་ལ་སྐུ་གསུང་ཐུགས་མཉེས་པའི་མཆོད་པ་ཕུལ་བས་ཐུགས་བདེ་སྟོང་གི་རོས་ཚིམ༔ ཐུགས་རྗེ་བྱིན་རླབས་ཡེ་ཤེས་ཡོན་ཏན་ཐམས་ཅད་སྐུ་ཕྱག་རྒྱ༔ གསུང་ཡིག་འབྲུ༔ ཐུགས་ཕྱག་མཚན༔ ཡོན་ཏན་ཕྲིན་ལས་ཐམས་ཅད་འཇའ་དང་འོད་ཀྱི་རྣམ་པར་བྱུང་ནས་བདག་མདུན་དང་དཀྱིལ་འཁོར་སྒྲུབ་རྫས་ཡོ་བྱད་རྣམས་ལ་ཐིམ་པས་མཆོག་ཐུན་མོང་གི་དངོས་གྲུབ་ཐམས་ཅད་གཅིག་ཆར་དུ་ཐོབ་པ་དང༔ འོད་ཟེར་མར་འཕྲོས་ཁམས་གསུམ་སེམས་ཅན་ཐམས་ཅད་ཀྱི་གནས་དང་ཡུལ་གྱི་བག་ཆགས་ཐམས་ཅད་སྦྱངས་ནས་ཕྱི་སྣོད་རྒྱལ་བའི་ཞིང་ཁམས་དང་ནང་བཅུད་ཀྱི་སྐྱེ་འགྲོ་ཐམས་ཅད་ཡི་དམ་ལྷའི་རང་བཞིན་དང༔ སྒྲ་གྲགས་ཐམས་ཅད་སྔགས་ཀྱི་རང་སྒྲ༔ དྲན་རྟོག་འགྱུ་དྲན་གྱི་རྟོག་པ་ཐམས་ཅད་བདེ་ཆེན་ཐུགས་ཀྱི་རོལ་པར་སད་ནས༔
སྣང་གྲགས་རིག་པ་ལྷ་སྔགས་ཆོས་ཉིད་ཆེན་པོར་འབྱམས་ཀླས་པར་བསམ༔ རང་གི་རྩ་ཁམས་ཐམས་ཅད་གཞལ་ཡས་ཁང་དང༔ ཁམས་དཀར་དམར་དཔའ་བོ་དང་དཔའ་མོ༔ རླུང་ཕྱིར་འཕྲོས་པ་དང་མ་འཕྲོས་པ་ཐམས་ཅད་སྔགས་ཀྱི་རང་བཞིན་དང༔ དྲན་རྟོག་ཐམས་ཅད་འོད་གསལ་ཆོས་ཉིད་ཀྱི་རོལ་པར་དག་ནས༔ སྣང་སྲིད་ཐམས་ཅད་ལྷ་དང་ལྷ་མོའི་རང་བཞིན་དུ་གྱུར་ནས་ཐམས་ཅད་ཀྱིས་སྔགས་ཀྱི་སྒྲ་བུང་བ་ཚང་ཞིག་པ་ལྟར་དི་རི་རི་སྒྲོགས་པར་བསམ་པའོ༔ ༢༨༩༽དེ་ནས་ལས་སྦྱོར་གྱི་དམིགས་རིམ་ནི༔ སྔ་དྲོའི་དུས་བདག་མདུན་གྱི་ཐུགས་ཀ་ནས་འོད་ཟེར་དཀར་པོ་འཕྲོས་པས་རྒྱལ་བ་རྣམས་ཀྱི་ཐུགས་རྗེ་བྱིན་རླབས་ཐམས་ཅད་འོད་ཟེར་དཀར་པོའི་རྣམ་པར་བྱུང་ནས་བདག་མདུན་ལ་ཐིམ་པས་ཞི་བའི་མཐུ་དང་ཡོན་ཏན་ཐམས་ཅད་ཐོབ་པར་བསམ༔ འོད་ཟེར་མར་འཕྲོས་པས་ཁམས་གསུམ་རིགས་དྲུག་གི་ལས་ཉོན་བག་ཆགས་ཐམས་ཅད་བ་མོ་ལ་ཉི་ཟེར་ཕོག་པ་ལྟར་སྦྱངས་ཤིང༔ སེམས་ཅན་ཐམས་ཅད་ཀྱི་སྡིག་སྒྲིབ་དང་སྡུག་བསྔལ་རྣམས་དག་ནས་ཐམས་ཅད་ཡེ་ཤེས་ལྷའི་རང་བཞིན་དུ་གྱུར་པར་བསམ་མོ༔
ཉིན་ཕྱེད་དུས་བདག་མདུན་གྱི་ཐུགས་ལས་འོད་ཟེར་སེར་པོ་མཆོད་འཛིན་གྱི་ལྷ་མོ་དང་བཅས་པ་འཕྲོས༔ རྒྱལ་བ་རྣམས་ལ་མཆོད་པ་ཕུལ་ནས་ཐུགས་རྗེ་བྱིན་རླབས་དབང་དང་དངོས་གྲུབ་ཐམས་ཅད་དང༔ ལྷ་དང་དྲང་སྲོང་སྣང་སྲིད་སྣོད་བཅུད་ལ་སོགས་པའི་ཚེ་དང་བསོད་ནམས་དཔལ་དང་འབྱོར་པ་ཐམས་ཅད་འོད་ཟེར་སེར་པོའི་རྣམ་པར་དག་མདུན་ལ་ཐིམ་པས་ཚེ་བསོད་དཔལ་འབྱོར་ཐམས་ཅད་གོང་ནས་གོང་དུ་འཕེལ་བར་བསམ་མོ༔ དགུང་མོའི་དུས་བདག་མདུན་གྱི་ཐུགས་ཀ་ནས་འོད་ཟེར་དམར་པོ་དཔག་ཏུ་མེད་པ་འཕྲོས་པས༔ ཕྱོགས་བཅུའི་ཞིང་ཁམས་རབ་འབྱམས་ཀྱི་རྒྱལ་བ་རྣམས་ལ་མཉེས་པའི་མཆོད་པ་ཕུལ་བས་ཐུགས་བདེ་ ༢༩༠༽སྟོང་གི་རོས་ཚིམས༔ ཐུགས་རྗེ་བྱིན་རླབས་དབང་དང་དངོས་གྲུབ་ཐམས་ཅད་དང༔ རྟེན་དང་བརྟེན་པར་བཅས་པ་ཐམས་ཅད་འོད་དམར་གྱི་རྣམ་པར་ཞུ་ནས་བདག་མདུན་ལ་ཐིམ་པར་བསམ༔ འོད་ཟེར་མར་འཕྲོས་པས་ལྷ་ཀླུ་མི་གསུམ་ལ་སོགས་པ་སྐྱེ་དགུའི་བདག་པོ་ཐམས་ཅད་དབང་དུ་བསྡུས་ཤིང་བྲན་དུ་བཀོལ༔ ཚེ་བསོད་ནམས་དཔལ་འབྱོར་ཟས་ནོར་ལོངས་སྤྱོད་ཆོས་སྲིད་མངའ་ཐང་ལ་སོགས་པ་ཐམས་ཅད་རང་དབང་མེད་པར་དབང་དུ་བསྡུས་པར་བསམ་མོ༔ ནུབ་དུས་བདག་མདུན་གྱི་ཐུགས་ལས་འོད་ཟེར་ཐུན་མཚོན་ཁྲོ་ཆུང་མེ་དཔུང་གི་ཚོགས་དཔག་ཏུ་མེད་པ་འཕྲོས་ནས་ཉོན་མོངས་དུག་ལྔ་དུག་གསུམ་ལས་བསྐྱེད་པའི་གཟུགས་ཅན་གཟུགས་མེད་ཀྱི་གནོད་བྱེད་ཐམས་ཅད་ཐུན་གྱིས་བྲབས༔
མེ་དཔུང་གིས་བསྲེགས༔ སྤུ་གྲིའི་གཏོར་ནས་རྗེས་ཤུལ་ཙམ་ཡང་མེད་པར་བསམ་པ་དང༔ རྣམ་ཤེས་འཁྲུལ་མི་ཤེས་པའི་དབྱིངས་སུ་སྤར་ནས་སངས་རྒྱས་པར་བསམ་མོ༔ དེས་མདེའུ་ལ་མེ་འུ་བཏགས་པ་བཞིན་དུ་ཕྲིན་ལས་ཐམས་ཅད་ངང་གིས་འགྲུབ་པར་འགྱུར་རོ༔ ཁྱད་པར་གསལ་བ་ལྷའི་གཟེར༔ དགོངས་པ་ཏིང་ངེ་འཛིན་གྱི་གཟེར༔ བཟླས་པ་སྔགས་ཀྱི་གཟེར༔ ཕྲིན་ལས་འཕྲོ་འདུའི་གཟེར་རྣམས་ནི་ཤིན་རུ་གལ་ཆེ་བ་ཡིན་པས་ཤེས་པར་བྱའོ༔ དེ་ལྟར་ ༢༩༡༽རིམ་གཉིས་ལམ་མཆོག་སྒྲུབ་པའི་ཐབས། ། འཕྲོ་འདུའི་དམིགས་རིམ་དངོས་གྲུབ་སྙེ་མ་འདི། །
དད་ལྡན་སྐྱེས་བུ་དགེ་བཙུན་འདུལ་འཛིན་པ། ། བྱ་བྲལ་བསམ་གཏན་ཉིད་ཀྱིས་ཡང་ཡང་དུ། ། དབང་མདོག་ལྷ་རེག་དང་བཅས་བསྐུལ་པའི་ངོར། ། གསང་ལུང་དབེན་ཁྲོད་རང་བྱུང་མཁའ་འགྲོའི་གནས། ། སྐྱོན་བྲལ་ཡོན་ཏན་འཕེལ་བའི་དགའ་ཚལ་དུ། ། ཀུན་བཟང་ཆོས་ཉིད་དབང་མོས་བྲིས་པའོ།། དགེའོ།། ༢༩༢༽
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
