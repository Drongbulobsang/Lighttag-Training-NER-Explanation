གསུང་འབུམ། ངག་དབང་ལེགས་པ། ༼གློག་ཀླད་པར་མ།༽
པོད ༣
བླ་མ་རིན་ཆེན་འབྱུང་ལྡན་གྱི་རྣལ་འབྱོར་ཉམས་སུ་ལེན་ཚུལ་སྲིད་ཞིའི་དཔལ་འབྱོར་རབ་རྒྱས།
༄༅། །བླ་མ་རིན་ཆེན་འབྱུང་ལྡན་གྱི་རྣལ་འབྱོར་ཉམས་སུ་ལེན་ཚུལ་སྲིད་ཞིའི་དཔལ་འབྱོར་རབ་རྒྱས་ཞེས་བྱ་བ་བཞུགས་སོ།། ན་མོ་གུ་རུ་རཏྣ་སཾ་བྷ་ཝ་ཡ། སྡོམ་པ་དང་དམ་ཚིག་གཙང་ཞིང་། དད་གུས་མོས་པའི་གདུང་ཤུགས་དྲག་པོ་དང་ལྡན་པའི་རྣལ་འབྱོར་པས། བླ་མ་རིན་ཆེན་འབྱུང་ལྡན་གྱི་རྣལ་འབྱོར་བསྒོམ་པར་འདོད་པས། བླ་མའི་སྐུ་འབག་གམ། དབུ་སྐྲ་ན་བཟའ་ཕྱག་སེན་སོགས་དམིགས་རྟེན་གྱི་དྲུང་དུ་དངོས་འབྱོར་ཡིད་སྤྲུལ་གྱི་མཆོད་པ་ནམ་མཁའ་གང་བར་བཤམས། བདེ་བའི་སྟན་ལ་བསམ་གཏན་གྱི་སྤྱོད་ལམ་དང་ལྡན་པས་འཁོད་ལ། བདག་སོགས་འགྲོ་ཀུན་བྱང་ཆུབ་སྙིང་པོའི་བར། ། བླ་མ་དཀོན་མཆོག་གསུམ་ལ་སྐྱབས་སུ་མཆི། །
མཁའ་མཉམ་ཡིད་ཅན་སྲིད་ལས་བསྒྲལ་བའི་ཕྱིར། ། ཟབ་མོའི་རྣལ་འབྱོར་ཉམས་སུ་བླང་བར་བགྱི། ། ལན་གསུམ་གྱིས་སྐྱབས་འགྲོ་སེམས་བསྐྱེད་བྱས་ལ། མདུན་རྟེན་ལ་དམིགས་ཏེ། སྭ་བྷཱ་ཝའི་སྔགས་བརྗོད། ཆོས་ཀུན་མི་དམིགས་སྟོང་པའི་ངང་ཉིད་ལས། ། བཻ་ཌཱུརྻ་ཡི་ས་གཞི་རྒྱ་ཆེ་བའི། ། དབུས་སུ་རིན་ཆེན་སྣ་ཚོགས་ལས་གྲུབ་ཁྲི། ། པདྨ་ཉི་ཟླ་ལྔ་བརྩེགས་གདན་སྟེང་དུ། ། བཀའ་དྲིན་ཟླ་མེད་རྩ་བའི་བླ་མ་ཉིད། །
རྣམ་པ་ཡོན་ཏན་རིན་ཆེན་འབྱུང་ལྡན་སྐུ། ། བཙོ་མ་གསེར་གྱི་མདངས་འོད་རབ་ཏུ་འཚེར། ། ཕྱག་གཡས་མཆོག་སྦྱིན་ཕྱག་རྒྱས་དགོས་འདོད་རྩོལ། ། གཡོན་པ་ཏིང་ངེ་འཛིན་ལྡན་ཕྱག་རྒྱ་ཅན། ། རིན་ཆེན་རྒྱན་སྤྲས་དར་གྱི་ན་བཟས་མཛེས། ། མཚན་དཔེ་གསལ་རྫོགས་འོད་ཟེར་བྱེ་བ་འགྱེད། ། ཞབས་ཟུང་རྡོ་རྗེའི་སྐྱིལ་མོ་ཀྲུང་གིས་བཞུགས། ། མཐའ་སྐོར་རྩ་བརྒྱུད་བླ་མ་ཡི་དམ་ལྷ། ། སངས་རྒྱས་བྱང་ཆུབ་སེམས་དཔའི་ཚོགས་རྣམས་དང་། ། ཁྱད་པར་ནམ་མཁའ་མཛོད་དང་རྣམ་ཐོས་སྲས། །
རྨུགས་འཛིན་རིགས་ལྔ་ལྷ་མོ་ནོར་རྒྱུན་མ། ། ཚོགས་ཀྱི་བདག་པོ་ཀུན་འཁྱིལ་མཆེད་གསུམ་དང་། ། མྱུར་མཛད་ཡིད་བཞིན་ནོར་བུ་ལ་སོགས་པའི། ། ནོར་ལྷ་གནོད་སྦྱིན་བྱེ་བའི་འཁོར་ཚོགས་རྣམས། ། འོད་ཟེར་སེར་པོའི་དྲྭ་བའི་འཕྲོ་འདུ་ཡིས། ། བདག་དང་མཁའ་མཉམ་འགྲོ་བ་མ་ལུས་པའི། ། ཚེ་དང་བསོད་ནམས་དཔལ་འབྱོར་ལོངས་སྤྱོད་དང་། ། དབང་ཕྱུག་སྙན་གྲགས་གཞན་དོན་ཕྲིན་ལས་རྣམས། ། འཕེལ་ཞིང་རྒྱས་པའི་ལས་རྣམས་མཛད་པར་གྱུར། ། ཅེས་བརྗོད་ཅིང་བསམ།
གང་དྲིན་མ་ཤླཽ་ཀ སངས་རྒྱས་ཀུན་གྱི་རང་བཞིན་སྐུ། ། སློབ་དཔོན་ལ་ནི་བདག་སྐྱབས་མཆི། ། དང་པོར་མེ་ཏོག་ཕོགས་པ་ཡི། ། དཀྱིལ་འཁོར་ལྷ་ཚོགས་རྣམས་ལ་འདུད། ། རིན་ཆེན་རྡོ་རྗེ་འབར་བའི་མེ། ། མཉམ་ཉིད་ཡེ་ཤེས་ངོ་བོ་ཉིད། ། མཆོག་སྦྱིན་ཆེན་པོའི་ཕྱག་རྒྱ་ཅན། ། ཕྱག་འཚལ་རིན་ཆེན་འབྱུང་ལྡན་ལ། ཨོཾ་གུ་རུ་རཏྣ་སཾ་བྷ་ཝ་མཎྜ་ལ་ས་པཱ་རི་ཝ་ར་ཨརྒྷཾ་སོགས་ནས།
ཤབྡའི་བར་གྱིས་མཆོད། གུར་ནས་འབྱུང་བའི་ཡན་ལག་བདུན་པ་ཚར་གསུམ་བྱ། འཁོར་གསུམ་མི་དམིགས་པར་རྟོགས་པའི་ལྟ་བས་རྩིས་ཟིན་ཅིང་། དམིགས་པ་གསལ་བའི་ངང་ནས་མཎྜལ་ཚོམ་བུ་བདུན་མ་གྲངས་ཅི་མང་། ཤེས་ཤིང་ནུས་ན་སོ་བདུན་མ་གང་གི་མཆོད་རྫས་དང་བཅས་པ་བྱ། བླ་མ་འོད་ཞུ་རང་ལ་ཐིམ་པའི་མོད། ། རང་ཉིད་བླ་མ་རིན་ཆེན་འབྱུང་ལྡན་སྐུ། ། ལྔ་བརྩེགས་གདན་སྟེང་རྡོ་རྗེའི་སྐྱིལ་ཀྲུང་བཞུགས། ། ཕྱག་གཉིས་མཆོག་སྦྱིན་མཉམ་བཞག་ཕྱག་རྒྱ་ཅན། ། འོད་ཟེར་དབྱེ་བ་ཕྲག་བརྒྱ་འགྱེད་པ་ཡིས། །
འདོད་རྒུའི་ཆར་གྱིས་མཁའ་མཉམ་སེམས་ཅན་གྱི། ། ཡིད་ལ་རེ་བ་མཐའ་དག་རྫོགས་པར་གྱུར། ། དེ་ཐམས་ཅད་ཀྱང་རང་སེམས་གཅིག་ཉིད་ཀྱི་ཆོ་འཕྲུལ་དུ་ཤེས་པར་བྱས་ལ་སེམས་ཉིད་གསལ་སྟོང་ཟུང་འཇུག་སྤྲོས་པའི་མཐའ་ཐམས་ཅད་དང་བྲལ་བའི་ངང་ལ་ཅི་ནུས་སུ་མཉམ་པར་བཞག་གོ ། རྗེས། དགེ་བ་འདི་ཡིས་མྱུར་དུ་བདག ། བླ་མ་རིན་འབྱུང་འགྲུབ་གྱུར་ནས། སོགས། ཐམས་ཅད་མཁའི་མཛོད་བཞིན་དུ། ། སོགས་བསྔོ་བ་སྨོན་ལམ་གྱི་རྒྱས་བཏབ་ལ་སྤྱོད་ལམ་ཐམས་ཅད་དུ་ཡང་དགེ་བའི་བྱ་བས་དུས་འདའ་བར་བྱའོ། ། ཞེས་པ་འདི་ནི་རིགས་བརྒྱའི་ཁྱབ་བདག་ཐར་རྩེ་རྡོ་རྗེ་འཆང་འཇམ་དབྱངས་ཀུན་བཟང་ཐུབ་བསྟན་ཆོས་ཀྱི་རྒྱལ་མཚན་གྱི་ཞལ་སྔ་ནས་རྒྱུན་པའི་ཐུགས་དམ་ཉམས་སུ་བཞེས་རྒྱུར་ཚིགས་སུ་བཅད་པའི་ཕྲེང་བར་བསྡེབས་པ་ཞིག་དགོས་ཞེས་བཀས་བསྐུལ་བ་ལ་བརྟེན་ནས།
ཤཱཀྱའི་དགེ་སློང་ངག་དབང་ལེགས་པས་དབེན་གནས་དམ་པ་དགའ་ལྡན་ས་བཟང་དུ་བྲིས་པ་དགེ་ཞིང་བཀྲ་ཤིས་པར་གྱུར་ཅིག། །། PAGE * MERGEFORMAT 2 སྒ་སྟོན་ངག་དབང་ལེགས་པ། བླ་མ་རིན་ཆེན་འབྱུང་ལྡན་གྱི་རྣལ་འབྱོར་ཉམས་སུ་ལེན་ཚུལ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
