གསུང་འབུམ། ངག་དབང་ལེགས་པ། ༼གློག་ཀླད་པར་མ།༽
པོད ༩
རྗེ་བཙུན་བི་པའི་སྲུང་བའི་མན་ངག་བར་ཆད་ཀུན་སེལ།
༄༅། །རྗེ་བཙུན་བི་པའི་སྲུང་བའི་མན་ངག་བར་ཆད་ཀུན་སེལ་ཞེས་བྱ་བ་བཞུགས་སོ།། རྗེ་བཙུན་བི་པའི་སྲུང་བའི་མན་ངག་བར་ཆད་ཀུན་སེལ་ཞེས་བྱ་བ། བླ་མ་དམ་པ་རྣམས་ལ་ཕྱག་འཚལ་ལོ། ། གང་གི་མཐུ་སྟོབས་ཡེ་ཤེས་རྡོ་རྗེ་ཡིས། ། བདུད་དང་མུ་སྟེགས་ཚོགས་ཀུན་འདུལ་མཛད་པའི། ། དཔལ་ལྡན་བི་པ་ལ་གུས་བཏུད་ནས། ། དེ་ཡི་མན་ངག་གསལ་བར་བྲི་བར་བྱས། ། སྲོད་དང་ཐོ་རངས་ཀྱི་ཚེ་སྟན་བདེ་བ་ལ་འདུག་སྟེ་སྐྱབས་འགྲོ་སེམས་བསྐྱེད་ཚད་མེད་བཞི་བསྒོམ་པ་རྣམས་སྔོན་དུ་སོང་ནས། ཨོཾ་སྭ་བྷ་ཝས། སྟོང་པའི་ངང་ལས་མདུན་གྱི་ནམ་མཁར་རིན་པོ་ཆེའི་ཁྲི་སེངྒེས་བཏེགས་པའི་སྟེང་དུ་པདྨ་དང་ཟླ་བའི་གདན་ལ་རྗེ་བཙུན་མཐུ་སྟོབས་ཀྱི་དབང་ཕྱུག་བི་པ་སྐུ་མདོག་སྔོ་ནག་ཞལ་གཅིག་ཕྱག་གཉིས་པ།
ཕྱག་གཡས་པའི་མཐིལ་གདན་སྟེང་དུ་མནན་ཅིང་། གཡོན་པས་སྡིག་མཛུབ་གྱེན་དུ་བསྟན་པ། སྐུ་འགྱིང་བག་དང་ལྡན་པ་ལ་མེ་ཏོག་སྣ་ཚོགས་ཀྱི་དབུ་རྒྱན་དང་། དོ་ཤལ་བྱས་ཤིང་། པུས་འཁྱུད་དང་བཅས་པའི་ཞབས་གཉིས་སེམས་དཔའི་སྐྱིལ་མོ་ཀྲུང་གིས་བཞུགས་པར་བསམས་ལ། དེའི་ཐུགས་ཀ་ནས་འོད་ཟེར་འཕྲོས་པས་རང་བཞིན་གྱི་གནས་ནས་རྗེ་བཙུན་རྣལ་འབྱོར་གྱི་དབང་ཕྱུག་ལ་རྩ་བ་དང་བརྒྱུད་པའི་བླ་མ་རྣམས་དང་། ཡི་དམ་དཀྱིལ་འཁོར་གྱི་ལྷ་ཚོགས་སངས་རྒྱས་བྱང་སེམས་ཐམས་ཅད་ཀྱིས་བསྐོར་བ་སྤྱན་དྲངས་ནས་ ༈་་་་་ཨོཾ་བཛྲ་ས་མཱ་ཛཿ ཛཿཧཱུྃ་བྃ་ཧོཿ གཉིས་སུ་མེད་པར་ཐིམ་པར་བསམས་ལ།
དུས་གསུམ་སངས་རྒྱས་ཐམས་ཅད་ཀྱི་སྐུ་གསུང་ཐུགས་ཡོན་ཏན་ཕྲིན་ལས་གཅིག་ཏུ་བསྡུས་པའི་ངོ་བོ། རྗེ་བཙུན་མཐུ་སྟོབས་ཀྱི་དབང་ཕྱུག་བི་པས་བདག་གི་རྒྱུད་བྱིན་གྱིས་བརླབ་ཏུ་གསོལ། ཞེས་གསོལ་བ་བཏབ་ལ། སྔགས་ཀྱི་སྒྲ་གྲགས་སྟོང་ལ་སེམས་གཏད་ནས། ཨོཾ་བཛྲ་ཨཾ་གུ་ལི། བཛྲ་ཀ་པཱ་ལི། བཛྲ་དྷི་ན། བྷན་དྷུ་ཧ་ར། བཛྲ་པི་ཨཾ། ཧུ་ཙཾ་གེ
ས་ར་བྷེ་ཏ་ན། ཁ་གེ་ཨེ། ཨཾ་གི་མི་ལི། ལེ་ག་པར་ཏ། ཏ་ཨུ་ལ། ཏི་པཱ་ཊ། ཨོཾ་བྷི་རུ། ཝ་པ་ར། ན་མོ་བ་དྷ་ནི། ཝ་ར་ཎ།
ཞེས་ཚིག་གཞན་གྱིས་བར་མ་ཆོད་པར་དམ་བཅའ་ཇི་ཙམ་ཡོད་ཀྱི་བར་བཟླས་པའི་མཐར། དུས་གསུམ་སངས་རྒྱས་ཀུན་གྱི་སྐུ་གསུང་ཐུགས། ། ཡོན་ཏན་ཕྲིན་ལས་གཅིག་ཏུ་བསྡུས་པའི་དངོས། ། བླ་མ་རྣམས་དང་དཔལ་ལྡན་བི་པ། ། གཉིས་སུ་མེད་ལ་བདག་ནི་སྐྱབས་སུ་མཆི། ། མགོན་པོ་ཁྱོད་ཀྱི་ཐུགས་དང་བདག་གི་སེམས། ། དབྱེ་བར་མེད་པར་གཅིག་ཏུ་འདྲེས་གྱུར་ནས། ། ཕྱོགས་ལས་རྣམ་པར་རྒྱལ་བ་ཁྱོད་ཅི་འདྲ། ། བདག་ཀྱང་དེ་འདྲར་འགྱུར་བར་བྱིན་གྱིས་རློབས། ། ཞེས་དྲག་ཏུ་གསོལ་བ་བཏབ་ལ།
༈་་་་་བླ་མ་བི་པ་དེ་ཉིད་རང་ལ་ཐིམ་པའི་རྐྱེན་གྱིས་པདྨ་དང་ཟླ་བའི་གདན་ལ། རང་ཉིད་རྗེ་བཙུན་མཐུ་སྟོབས་ཀྱི་དབང་ཕྱུག་བི་པ། ཞེས་པ་ནས། སེམས་དཔའི་སྐྱིལ་མོ་ཀྲུང་གིས་བཞུགས་པ། ཞེས་པའི་བར་གོང་ལྟར་བྱས་པའི་རྗེས་ལ། ལུས་ཀྱིས་བི་པའི་སྟངས་ཀ་བྱ། ངག་གིས་རླུང་བུས་ཤིང་ཕྱིར་མནན། སེམས་ཀྱིས་ནད་གདོན་བགེགས་དང་བར་དུ་གཅོད་པ་ཐམས་ཅད་རྒྱང་རིང་དུ་བསྐྲད་པར་བསམ། རླུང་མི་ཐུབ་པ་དང་ཁ་སྦྱར་བཟུང་། ཡེ་ཤེས་ཀྱི་མེས་ཕྱོགས་མཚམས་སྟེང་འོག་ཐམས་ཅད་ཁྱབ་པར་བསམ།
ཡང་སྔར་བཞིན་རླུང་འབུད། སྒྲིབ་གཉིས་བག་ཆགས་དང་བཅས་པ་རྒྱང་རིང་དུ་བསྐྲད་པར་མོས། རླུང་ཁ་སྦྱར་བཟུང་། ཐུན་མོང་བའི་སྲུང་བའི་འཁོར་ལོའི་ཕྱི་རོལ་དུ་ཡེ་ཤེས་ཀྱི་མེ་དཔུང་འབར་བས་བསྐོར་བའི་ནང་དུ་རང་བི་པ་ཡིན་སྙམ་པའི་ང་རྒྱལ་གྱིས་གང་ལའང་ཉམ་ང་བ་དང་། བག་ཚ་བ་མེད་པས་ཁམས་གསུམ་ན་ང་ལས་ཆེ་བ་མེད་སྙམ་དུ་བསམ་མོ། ༈་་་་་མཆན། རྡོ་རྗེ་གསུམ་གྱིས་བསྲུང་བ་ནི། གཡོན་པའི་མཐེའུ་ཆུང་མཐེ་བོང་གིས་མནན་ལ་སོར་མོ་ལྷག་མ་གསུམ་ཕྲལ་ཏེ་བརྐྱངས་པ་དཔྲལ་བར་རིག་ལ། ཨཀྵེ་བྷི་མ། ཁ་ལ་རེག་སྟེ།
པ་ཚེ་ཨུ་པ་མ། སྙིང་གར་རེག་ལ། ཤི་ལ་པ་ཐ་ར། ལྟེ་བར་རེག་ལ། ཧ་ཨུ་ཨ་ཚེ་ཨུ། ལིངྒར་རེག་ལ། ཝ་པ། ཞེས་པས་ཡས་རིམ་དང་། ཡང་ལིངྒར་རེག་ལ། བཱི ལྟེ་བར།
པ། སྙིང་གར། པྲ། ཁ་ལ། ས་དྷེཾ། དཔྲལ་བར། སྭཱ་ཧཱ། ཞེས་བརྗོད་པ་མས་རིམ་གྱིས་རེག་གོ ། རྣལ་འབྱོར་སྲུང་བའི་ཕྱག་རྒྱས་བསྲུང་བ་ནི། རྡོ་རྗེ་སྲུང་བའི་ཕྱག་རྒྱ་ནི། །
སྙིང་གར་བཅས་ཏེ་བཤང་སྒོར་དགྲོལ། ། འབྱུང་པོ་ཉི་མ་དག་ལ་བསྟན། ། གཞན་དུ་ན་ནི་བར་ཆད་འགྱུར། ། ཞེས་པའི་དོན། རྐང་མཐིལ་གཉིས་སྤྲད། པུས་མོ་ཕྱིར་བསྐྱེད་ལ་རླུང་ཁ་སྦྱར་དུ་བྱས་ནས། ལག་པ་གཉིས་རྡོ་རྗེ་ཕྱིར་བསྡོམས་པ་ལས། མཐེ་བོང་གཉིས། གུང་མོ་གཉིས། མཐེའུ་ཆུང་གཉིས་རྣམས་རྩེ་སྤྲད་པའི་ཕྱག་རྒྱ་སྙིང་གར་བཅས་ལ།
སྔགས་རྣམས་ཡིད་ཀྱིས་བཟླས་ཤིང་། མཐེ་བོང་སྦྱར་བ་སྙིང་གར་རེག་ལ། ཨཀྵེ་བྷི་མ། གུང་མོ་ཁ་དང་། པ་ཚེ་ཨུ་པ་མ། མཐེའུ་ཆུང་ལྟེ་བ་དང་། ཤི་ལ་པ་ཐ་ར། གུང་མོ་ལིངྒ་དང་། ཧ་ཨུ་ཨ་ཚེ་ཨུ། མཐེའུ་ཆུང་བཤང་སྒོ་དང་།
ཝ་པ། ཞེས་ཡས་རིམ་དང་། ཡང་མཐེའུ་ཆུང་བཤང་སྒོ་དང་། བཱི གུང་མོ་ལིངྒ་དང་། པ། མཐེའུ་ཆུང་ལྟེ་བ་དང་། པྲ། མཐེ་བོང་སྙིང་ག་དང་། ས་དྷེཾ། གུང་མོ་ཁ་དང་།
སྭཱ་ཧཱ། ཞེས་མས་རིམ་དང་། ཡང་གོང་བཞིན་སྙིང་ག་ནས་བཤང་སྒོའི་བར་རེག་ལ། བི་པ། ཞེས་ཡིད་ཀྱིས་བཟླས་ཤིང་རླུང་བཏང་། སེ་གོལ་གཏོགས་པར་བྱའོ། ༈་་་་་དེ་ལྟར་རྫོགས་ནས། དགེ་བ་འདི་ཡིས་མྱུར་དུ་བདག ། རྣལ་འབྱོར་དབང་ཕྱུག་འགྲུབ་གྱུར་ནས། ། སོགས་ཀྱིས་དགེ་བའི་རྩ་བ་སངས་རྒྱས་ཀྱི་སར་བསྔོ་བར་བྱའོ། །
ཟབ་མོ་སྦས་པའི་མན་ངག་ཁྱད་པར་ཅན། ། གསལ་བར་བྲིས་ལ་ཉེས་གང་བླ་མ་དང་། ། མཁའ་འགྲོའི་ཚོགས་ཀྱིས་བརྩེ་བས་བཟོད་མཛོད་ལ། ། ཐུགས་རྗེ་ཆེན་པོས་བདག་ལ་བྱིན་གྱིས་རློབས། ། འདིར་འབད་དགེ་བ་བདག་གིས་གང་ཐོབ་དེས། ། དེང་ནས་བཟུང་སྟེ་སྐུ་གསུམ་མ་ཐོབ་བར། ། མཐུ་སྟོབས་དབང་ཕྱུག་གསུང་གི་མཛོད་འཛིན་ཞིང་། ། ལམ་གྱི་བར་ཆད་མ་ལུས་ཞི་བར་ཤོག ། ཅེས་པ་འདིའང་རྨད་དུ་བྱུང་བའི་ཡོན་ཏན་གྱི་ཚོགས་ལ་དབང་འབྱོར་བ་བླ་མ་ཀུན་དགའ་ལེགས་པས་བཀས་ཡང་ཡང་བསྐུལ་བ་ལ་བརྟེན་ནས། རྗེ་བཙུན་གོང་མའི་ཡི་གེ་ཐོར་བུ་བ་རྣམས་དང་།
ཆོས་ཀྱི་རྒྱལ་པོ་འཕགས་པ་རིན་པོ་ཆེ་དང་། དཀར་ཤཱཀྱ་གྲགས་ཀྱིས་མཛད་པའི་སྒྲུབ་ཐབས་རྣམས་ལས་མན་ངག་རྣམས་ཚང་བར་བསྡུས་ཤིང་། བླ་མ་དམ་པའི་ཕྱག་ལེན་གྱིས་བརྒྱན་ནས་རྡོ་རྗེ་འཆང་ཆེན་པོ་རྗེ་བཙུན་རྟོགས་མེད་ཞབས་ལ་སོགས་པ་བླ་མ་དམ་པ་རྣམས་ཀྱི་བཀའ་དྲིན་ལས་གསུང་ངག་རིན་པོ་ཆེའི་མན་ངག་རྣམས་ཀྱི་མཛོད་འཛིན་པ་ཤཱཀྱའི་དགེ་སློང་ཀུན་དགའ་བཟང་པོས་སྦྱར་བའོ། ། ཞེས་རྡོ་རྗེ་འཆང་གི་ཞལ་སྔ་ནས་མཛད་པའི་བིར་སྲུང་མན་ངག་བར་ཆད་ཀུན་སེལ་ལས་ཐུན་མོང་བའི་ཉམས་ལེན་དང་བསྲུང་བ་གཉིས་བཅས་ཟུར་དུ་ཕྱུངས་ནས་མཆན་བུའི་གསལ་ཁ་ཅུང་ཟད་དང་བཅས་ཏེ་ཁམས་སྟོན་ངག་དབང་ལེན་པས་བྲིས་པའོ།། ༈ །།ཨོཾ་སྭ་སྟི། དཔལ་ལྡན་མཐུ་སྟོབས་དབང་ཕྱུག་དང་། ། དབྱེར་མེད་རྗེ་བཙུན་ས་སྐྱ་པ། ། ཡབ་སྲས་རྣམས་ལ་གུས་བཏུད་ནས། ། གསང་བའི་ཞལ་གདམས་ཡི་གེར་འབྲི། ། བྱིན་རླབས་དང་མན་ངག་ཐོབ་པའི་རྣལ་འབྱོར་པས།
སྐྱབས་འགྲོ་སེམས་བསྐྱེད་དང་། ཚད་མེད་པ་བཞི་བསྒོམ་པ་སྔོན་དུ་སོང་ནས། ཨོཾ་སྭ་བྷ་ཝས་སྟོང་པར་བསམ། སྟོང་པའི་ངང་ལས་དུར་ཁྲོད་ཆེན་པོ་བརྒྱད་ཀྱིས་བསྐོར་བའི་དབུས་སུ། རི་དྭགས་ཀྲྀཥྞ་ས་རའི་པགས་པའི་གདན་གྱི་སྟེང་དུ་པདྨ་དང་། ཟླ་བ་དང་། ཉི་མའི་དཀྱིལ་འཁོར་ལ། རང་སྐད་ཅིག་གིས་རྗེ་བཙུན་རྣལ་འབྱོར་གྱི་དབང་ཕྱུག་བི་པ། སྐུ་མདོག་དམར་ནག་ཞལ་གཅིག་ཕྱག་གཉིས་པ། གཡས་པས་སྡིག་མཛུབ་མཛད་པའི་རྩེ་མོ་ཅུང་ཟད་གུག་པ།
གཡོན་པས་ཐོད་པ་བདུད་རྩིས་གང་བ་ཐུགས་ཀར་འཛིན་པ། རྒྱབ་ཀྱི་དཔག་བསམ་གྱི་ཤིང་ལ་སྐུ་ལུས་བརྟེན་པ། རྒྱལ་པོ་རོལ་པའི་འདུག་སྟངས་ཀྱིས་བཞུགས་ཤིང་། སྐུ་ལུས་གྲིམས་པ། ཞལ་དང་སྤྱན་བགྲད་ཅིང་ལྗགས་འདྲིལ་བ། རུས་པའི་རྒྱན་དྲུག་གིས་བརྒྱན་ཅིང་། མེ་ཏོག་སྣ་ཚོགས་ཀྱིས་ཐོད་བཅིངས་པ། དེའི་རྒྱབ་ཏུ་དཔག་བསམ་གྱི་ཤིང་བཟང་པོ། མདུན་དུ་ཏྲི་ཤུ་ལ་གྱེན་དུ་བསྒྲེངས་པ་ལ་ཌཱ་མ་རུ་དཔྱངས་པ། གཡས་སུ་བུམ་པ་བདུད་རྩིས་གང་བའི་སྟེང་དུ་ཐོད་པ་བདུད་རྩིས་གང་བས་བརྒྱན་པ།
གཡོན་དུ་རིག་མ་མཚན་ལྡན་གྱིས་གདུགས་འཛིན་པ། སྨིན་མཚམས་ཀྱི་ཐད་ཀར་སྲུང་འཁོར་གཞལ་ཡས་ཁང་དང་བཅས་པའི་དབུས་སུ་བཅོམ་ལྡན་འདས་ཀྱེ་རྡོ་རྗེ་ལྷ་དགུའི་དཀྱིལ་འཁོར་དང་བཅས་པ། བསྒོམས་ནས། རང་གི་ལུས་ཀྱི་དབུས་སུ་རྩ་དབུ་མ་ཆོས་བཞི་ལྡན། གཡས་སུ་རོ་མ། གཡོན་དུ་རྐྱང་མ་སྟེ་རྩ་གསུམ་བསམ་པའི་སྤྱི་བོར་ཧཾ། མགྲིན་པར་ཨོཾ། སྙིང་གར་ཧཱུྃ། ལྟེ་བར་ཨཾ། གསང་གནས་རྣམས་སུ་ཧཱ་རྣམས་གསལ་བར་གྱུར།
ཅེས་པ་ ༈་་་་་མཆན། ཕོ་བྲང་ལྔའི་ལྷའི་ས་བོན་རྣམས་བསམ་སྟེ། དཀྱིལ་འཁོར་ལྔ་ལ་བཏུད་དེ་བསྐྲུན། ། ཞེས་པའི་དོན་ཏོ། ། དེ་ནས་རླུང་ཁ་སྦྱར་དུ་བྱས་པ་ནི། སྲོག་རྩོལ་འགོག་པའི་སྦྱོར་བ་ཡིས། ། ཞེས་པའི་དོན་བསྟན་ཏོ། ། དེ་ནས་བཤང་སྒོའི་རླུང་གིས་ལྟེ་བའི་མེ་སྦར། གཡས་རོ་མའི་ནང་ནས་ཞུགས།
འཁོར་ལོ་རྣམས་མས་རིམ་གྱིས་གསལ་བཏབ། མི་དེ་སྤྱི་བོའི་ཧཾ་ལ་རེག་པས། དེ་ལས་བྱང་ཆུབ་ཀྱི་སེམས་གཡོན་རྐྱང་མ་ནས་བབས། འཁོར་ལོ་རྣམས་ཡས་རིམ་གྱིས་གསལ་བཏབ་པའི་མཐར། རོ་རྐྱང་གཉིས་ཀྱི་རླུང་དང་། བྱང་ཆུབ་ཀྱི་སེམས་རྣམས་དབུ་མའི་མས་སྣ་ནས་ཞུགས་ཏེ། རླུང་སེམས་ཐིག་ལེ་ཐམས་ཅད་དབུ་མར་ཐིམ་པར་བསྒོམས་ལ། བུམ་པ་ཅན་ཐུབ་ཚད་དུ་བྱས་ཏེ། འབར་གཡོ་བརྟན་པ་ལ་བརྟེན་ནས། ། ཞེས་པའི་དོན་ཏོ། །
དེ་ལྟར་རླུང་སེམས་དབུ་མར་ཞུགས་པས། བདེ་སྟོང་ཟུང་འཇུག་གི་ཉམས་སྐྱེ་བར་འགྱུར་ཏེ། བདེ་ཆེན་ཆོས་སྐུའི་ནམ་མཁའ་མཐོང་། ། ཞེས་པའི་དོན་ཏོ། ། དེ་ལྟར་རླུང་སྦྱོར་མང་དུ་བྱས་པའི་མཐར་སྲུང་བ་རྣམས་བྱས་ལ། དེ་ལས་བྱུང་བའི་དགེ་བ་སངས་རྒྱས་ཀྱི་སར་བསྔོ་བར་བྱ་ཞིང་། ལྟ་བའི་རྒྱས་གདབ་པར་བྱའོ། ། རྗེ་བཙུན་གསུང་རབ་ཉི་འོད་ཀྱིས། ། གསུང་ངག་པད་ཚལ་ཁ་བྱེ་ནས། ། བདག་བློའི་བུང་བས་ལེགས་འཐུངས་པས། །
མན་ངག་སྦྲང་རྩིའི་རོ་འདི་བྱུང་། ། འདི་ཡང་དགེ་སློང་བསམ་གཏན་པ། ། ཀུན་དགའ་བཟང་པོས་མན་ངག་རྣམས། ། བརྗེད་པས་སྐྲག་ནས་ཡི་གེར་བཀོད། ། དགེ་དེས་འགྲོ་ཀུན་སངས་རྒྱས་ཤོག ། ཤུ་བྷཾ་མསྟུ་སརྦ་ཛཱ་ག་ཏཾ།། །། PAGE * MERGEFORMAT 2 སྒ་སྟོན་ངག་དབང་ལེགས་པ། བི་སྲུང་མན་ངག་བར་ཆད་ཀུན་སེལ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
