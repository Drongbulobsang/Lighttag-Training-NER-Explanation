གསུང་འབུམ། ངག་དབང་ལེགས་པ། ༼གློག་ཀླད་པར་མ།༽
པོད ༢༢
གནོད་བྱེད་འབྱུང་པོའི་གསུར་བསྔོ་རྐྱེན་ངན་ཀུན་གྲོལ།
༄༅། །གནོད་བྱེད་འབྱུང་པོའི་གསུར་བསྔོ་རྐྱེན་ངན་ཀུན་གྲོལ་བཞུགས་སོ།། ཕྱེ་མར་ཤ་ཁྲག་སོགས་ཟས་སྣ་གང་འཛོམས། དམ་རྫས་མྱོང་གྲོལ་ཡོད་ན་བསྲེ། མཆན། མེར་བསྲེག་ཆབ་བྲན་ལ། སྐྱབས་སེམས་ཚད་མེད་བཞི། སྭ་བྷཱ་ཝས་སྦྱངས། ཧྲཱིཿལས་རང་ཉིད་འཕགས་མཆོག་སྙིང་རྗེའི་རྗེ་མཁྱེན་བརྩེའི་གསུང་་་་་་གཏེར། ། ཟླ་མདོག་ཕྱག་གཡས་མཆོག་སྦྱིན་གཡོན་པད་དཀར། ། ཞབས་གཉིས་སེམས་སྐྱིལ་པད་ཟླའི་གདན་ལ་རོལ། །
དར་དང་རིན་ཆེན་རྒྱན་མཛེས་གསལ་བར་གྱུར། ། ཨོཾ་མ་ཎི་པདྨེ་ཧཱུྃ། ཅི་ནུས་བཟླ། རང་སྤྱན་རས་གཟིགས་སུ་བསྒོམས་ནས་དམིགས་ཡུལ་རྣམས་ལ་སྙིང་རྗེ་དྲག་ཏུ་བསྐྱེད་དེ། ཨོཾ་ཨཱཿཧཱུྃ། ན་མ་སརྦ་ཏ་ཐཱ་ག་ཏ་སོགས། སཾ་བྷ་ར་བདུན་དང་། མཚན་བཞི་བརྗོད་པས་དམིགས་ཡུལ་རྣམས་ཀྱི་ཅི་འདོད་པའི་ལོངས་སྤྱོད་འཛད་མེད་བདེ་བ་ཆེན་པོར་བྱིན་གྱིས་བརླབས་ལ། ཧོཿགསུར་མཆོད་འདོད་ཡོན་དྲུག་ལྡན་པ། ། རང་རང་ཡིད་ལ་གང་འདོད་སྤྲིན། །
གནམ་ས་བར་སྣང་ཀུན་ཁྱབ་ཅིང་། ། འཛད་མེད་བདེ་བའི་གཏེར་ཆེན་འདི། ། རིགས་དྲུག་སྙིང་རྗེའི་མགྲོན་རྣམས་དང་། ། ཁྱད་པར་ཕྱོགས་འདིར་རྒྱུ་བ་ཡི། ། བགེགས་རིགས་ལན་ཆགས་ཤ་འཁོན་ཅན། ། ཟ་མགྲོན་ཤི་གཤེད་གྲི་ཕོ་མོ། ། ནད་བདག་རིམས་བདག་གོད་ཁའི་བདག ། ཡུལ་འདྲེ་རྦད་འདྲེ་ཉེ་དུའི་འདྲེ། ། ཆགས་དང་འཇུངས་པའི་འདུ་ཤེས་ཀྱིས། ། མི་དང་ནོར་ཕྱིར་འབྲང་བ་འམ། །
ཕྲག་དོག་སྡང་བའི་བསམ་པ་ཡིས། ། གནོད་པ་རྩོམ་པའི་རིགས་ཀུན་དང་། ། དྲི་ཟ་སྲིད་པ་བར་མའི་འགྲོ། ། ལྟོགས་འགོང་བསེ་རག་ཡི་དྭགས་རིགས། ། སྲིད་པ་ལས་ཀྱི་དབང་སོང་བས། ། སྣ་ཚོགས་གཟུགས་ཅན་ཀུན་ཏུ་རྒྱུ། ། སྣ་ཚོགས་ཟས་ཅན་ཡོངས་ཚོལ་ཅན། ། བསམ་སྦྱོར་སྣ་ཚོགས་མི་འདྲ་བ། ། གནོད་པ་སྣ་ཚོགས་ཀུན་ཏུ་སྦྱོར། ། དབང་ཆེན་དབང་ཆུང་སྣ་ཚོགས་པའི། །
གདོན་བགེགས་འབྱུང་པོ་ཐམས་ཅད་ལ། ། ཕམ་རྒྱལ་ཕྱོགས་ལྷུང་མེད་པ་ཡི། ། འདོད་རྒུ་མི་ཟད་གཏེར་དུ་བསྔོ། ། ཡིད་ལ་ཅི་འདོད་ཐོབ་གྱུར་ནས། ། གནོད་འཚེ་གདུག་རྩུབ་ཀུན་ཞི་ཞིང་། ། བྱང་ཆུབ་སེམས་དང་ལྡན་གྱུར་ཅིག ། སྲོག་ལ་རློམ་ཞིང་བླ་ལ་འཇབ། ། ནོར་ལ་རྔམ་ཞིང་ཟས་ལ་རྐུ། ། དཔལ་ལ་གནོད་པའི་འབྱུང་པོ་རྣམས། ། མཆོད་སྦྱིན་འདི་ཡིས་ཚིམ་གྱུར་ཅིག །
ཚེ་རབས་ལན་ཆགས་བྱང་གྱུར་ཅིག ། ཤ་འཁོན་སྡིག་སྒྲིབ་དག་གྱུར་ཅིག ། སྡུག་བསྔལ་ཉོན་མོངས་ཞི་གྱུར་ཅིག ། བདག་གིས་མཆོད་སྦྱིན་འདི་བསྔོས་པས། ། འབྱུང་པོའི་ཚོགས་ཀུན་ཚིམ་གྱུར་ནས། ། བདག་དང་སེམས་ཅན་ཐམས་ཅད་ཀུན། ། དུས་མིན་འཆི་དང་ནད་ལ་སོགས། ། འགལ་རྐྱེན་ཀུན་དང་བྲལ་གྱུར་ཅིག ། རེ་ཞིང་ཆགས་རྣམས་གཏན་དུ་ཚིམ། ། ལུས་གདོན་གནས་གདོན་ལ་སོགས་གྲོལ། །
འདོད་དོན་བར་ཆད་མ་ལུས་ཞི། ། བཀྲ་ཤིས་བདེ་ལེགས་ཕུན་ཚོགས་ཤོག ། མཉམ་ཉིད་བྱང་ཆུབ་སེམས་ཀྱི་མཐུས། ། གནོད་བྱ་གནོད་བྱེད་ཐམས་ཅད་ཀུན། ། ཆོས་དབྱིངས་བདེ་བ་ཆེན་པོའི་ངང་། ། དབྱེར་མེད་སངས་རྒྱས་ཐོབ་པར་ཤོག ། ཐམས་ཅད་ནམ་མཁའ་སོགས། ཟག་མེད་འདོད་ཡོན་དྲུག་ལྡན་ལ། ། ཞེན་མེད་ཚུལ་དུ་ལོངས་སྤྱོད་ནས། ། བདག་མེད་མཉམ་པའི་དོན་རྟོགས་ཏེ། །
སྐྱེ་མེད་ཆོས་སྐུ་ཐོབ་པར་ཤོག ། རྣམ་སྣང་མངོན་བྱང་ལས་སོ།་་་་་ བདག་གི་བསོད་ནམས་སྟོབས་དག་དང་། ། དེ་བཞིན་གཤེགས་པའི་བྱིན་སྟོབས་དང་། ། ཆོས་ཀྱི་དབྱིངས་ཀྱི་སྟོབས་ཀྱིས་སུ། ། སེམས་ཅན་རྣམས་ལ་ཕན་འདོགས་པས། ། དོན་རྣམས་གང་དག་བསམ་པ་ཀུན། ། འཇིག་རྟེན་ཁམས་ནི་མ་ལུས་འདིར། ། དེ་དག་ཐམས་ཅད་ཅི་རིགས་པར། ། ཐོགས་པ་མེད་པར་འབྱུང་གྱུར་ཅིག །
གུ་རུ་རིན་པོ་ཆེའི་གསུང་། ཞེས་བྱས་ལ་དམིགས་འདུན་དེ་དང་མ་བྲལ་བའི་ངང་ནས།་་་་་ ཁམས་གསུམ་དག་པའི་ཞིང་༔ སྲིད་གསུམ་ཐུགས་རྗེའི་མགྲོན༔ མ་ལུས་ཁྱབ་པའི་ཟས༔ ཆོས་ཉིད་རྟོགས་པའི་མཐུས༔ མི་ཟད་གཏེར་དུ་བསྔོ༔ ཨོཾ་ཨཱཿཧཱུྃ། ཅི་རིགས་དང་ཆོས་རྗེ་ངག་དབང་ལེགས་པའི་གསུང་།་་་་་ འདིར་ཚོགས་སྙིང་རྗེའི་མགྲོན་རིགས་ཐམས་ཅད་ལ། །
བདག་གིས་འཕགས་པ་སྤྱན་རས་གཟིགས་དབང་གི ། གསུང་མཆོག་ཡི་གེ་དྲུག་པའི་བཟླས་ལུང་སྦྱིན། ། ཁྱོད་རྣམས་རྩེ་གཅིག་གུས་པའི་ཡིད་ཀྱིས་ཉོན། ། མ་ཎི་བརྒྱ་རྩ་བགྲངས་ནས། མདོ་ལས་གསུངས་པའི་ཚིགས་བཅད་དོ།་་་་་། སྦྱིན་པ་རྒྱ་ཆེར་གྱུར་པ་འདི་ཡི་མཐུས། ། འགྲོ་བའི་ནང་ནས་རང་བྱུང་སངས་རྒྱས་ཤོག ། སྔོན་ཚེ་རྒྱལ་བ་རྣམས་ཀྱིས་མ་བསྒྲལ་བའི། ། སྐྱེ་རྒུ་འདི་དག་སྦྱིན་པས་སྒྲོལ་གྱུར་ཅིག ། སོགས་སྨོན་ལམ་དང་།
འབྱུང་པོ་གང་དག་འདིར་ནི་སོགས་དང་། བགེགས་རིགས་སྟོང་ཕྲག་བརྒྱད་ཅུ་ཞི་བ་སོགས་བཀྲ་ཤིས་ཀྱི་ཚིགས་བཅད་བརྗོད་པར་བྱའོ། ། འདི་ནི་སྦྱིན་པའི་ཕར་ཕྱིན་རྫོགས་པ་དང་བར་ཆད་ཞི་བའི་ཐབས་ཁྱད་པར་ཅན་ཡིན་པས་སུས་ཀྱང་ཉམས་སུ་བླང་བར་བྱས་ལ། ལྷག་པར་དུས་ངན་གྱི་སེམས་ཅན་རྣམས་བརྣབ་སེམས་དང་བརྐམ་ཆགས་འཕེལ་བའི་སྐབས་སུ་ཟ་འདྲེ་འགོང་པོ་མང་ཞིང་མི་ཕྱུགས་ལ་འཚེ་བ་དང་། ལོངས་སྤྱོད་ལ་གནོད་པ་མང་བའི་དུས་དང་། ཟས་ནོར་གྱི་ཕྱིར་ཡུལ་སྣ་ཚོགས་སུ་རྒྱུ་བའི་སྐབས་དང་། ནད་རིམས་ཕྱུགས་གོད་མང་ཞིང་རྨི་ལམ་ངན་པའི་སྐབས་དང་། གཅན་སྤྱང་བྱི་བ་སོགས་ཀྱིས་གནོད་པ་དང་། འདྲེ་གདོན་དང་འདྲི་དོགས་ཆེ་བའི་སྐབས་སོགས་སུ་བྱས་ན་བར་ཆད་དང་གནོད་པ་ཞི། རྒྱུན་དང་སྐབས་སུ་སྙིང་རྗེས་ཀུན་ནས་བསླངས་ཏེ་བྱས་ན་འཆི་བ་བསླུ།
ནད་གདོན་བྲལ། སྲིས་རྨེ། མཐུན་རྐྱེན་འཕེལ། ཚོགས་རྫོགས་པ་སོགས་རང་གཞན་ལ་འཕྲལ་དང་ཡུན་གྱི་ཕན་པའི་དགོས་པ་དུ་མ་ཡོད་པ་ནི་སྨོས་མ་དགོས་པས་ནན་ཏན་བྱའོ། ། ཅེས་པའང་རྒྱལ་སྟོད་དབང་ཕུག་ཏུ་རྨི་ལམ་རྐྱེན་ལས་ཕྱིར་ནང་ཟླ་བ་བཅུ་པའི་ཚེས་བཅོ་བརྒྱད་ལ་མི་ཕམ་པས་ཕན་སེམས་ཀྱིས་བྲིས་པ་དགེ་བར་གྱུར་ཅིག ། མངྒ་ལཾ།། གླུད་བྱེད་ན། གླུད་གཏོར་འདོད་ཡོན་དྲུག་ལྡན་འདི་ཞེས་ཁ་བསྒྱུར་ལ་བསྔོ་བར་བྱའོ། ། བྷུ་བྷཾ།། ༈ །།ཀུན་མཁྱེན་མི་ཕམ་རྒྱ་མཚོས་མཛད་པའི་གསུར་བསྔོ་བྱིན་རླབས་ཅན་འདི་ལ།
དབུའི་སྐྱབས་སེམས། ཚད་མེད་བཞི། ལྷར་བསྐྱེད། མཇུག་གི་མ་ཎི་བཟླ་བའི་མཚམས་སྦྱོར་རྣམས་འཇམ་མགོན་བླ་མ་རིན་པོ་ཆེ་ངག་དབང་ལེགས་པའི་ཕྱག་བཞེས་ཞལ་གསུང་ལྟར་བཀོད་པ་ཡིན་ནོ། ༈ །དུས་གསུམ་བདེ་གཤེགས་སངས་རྒྱས་སྲས་དང་བཅས། ། བླ་མ་ཡི་དམ་མཁའ་འགྲོ་ཆོས་སྐྱོང་དང་། ། ཁྱད་པར་རིགས་གསུམ་མགོན་དང་པདྨ་འབྱུང་། ། བསླུ་མེད་སྐྱབས་གནས་རྣམས་ཀྱི་བདེན་པ་ཡིས། ། ནམ་མཁར་སྤྲིན་བསྡུས་ས་གཞིར་དྲོད་ཕོབ་ལ། ། སད་ཀྱི་འཇིགས་པ་ལས་ནི་བསྐྱབ་ཏུ་གསོལ། །
ཅེས་མཆོག་གླིང་གཏེར་ཁ་ལས་སོ། ། ཀུནཾ་ལ་སྨན་འདོད་བུམ་བཟང་ལས། ། ལེགས་བྱས་དགཾའ་སྟོན་མཛད་མེད་འདིས། ། སྙིགས་མའི་རྒུད་པ་མཐར་བྱས་ཏེ། ། ཆོསཾ་སྲིད་དཔལ་འབྱོར་དརཾ་རྒྱས་ཤོག ། ཅེས་སྨོན་ཚིག་འདིའང་སྣང་རྩེ་རི་ཁྲོད་ནས་མཉྫུས་སྤེལ་བ་དགེ་ལེགས་སུ་གྱུར་ཅིག ། སརྦ་དཱ་ཤྲཱི་ཡ་སིདྡྷིརྦྷ་ཝ་ཏུ།། །། PAGE * MERGEFORMAT 2 སྒ་སྟོན་ངག་དབང་ལེགས་པ། གནོད་བྱེད་འབྱུང་པོའི་གསུར་བསྔོ་རྐྱེན་ངན་ཀུན་གྲོལ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
