གསུང་འབུམ། ངག་དབང་ལེགས་པ། ༼གློག་ཀླད་པར་མ།༽
པོད ༢
ཁ་རོག་མ་བཞུགས་དམ་པའི་ཆོས་ལ་རེམས།
༄༅། །ཀ་ཅའི་བསོག་འཇོག་སྤོང་བའི་བྱ་བྲལ་ལགས། ། ཁ་རོག་མ་བཞུགས་དམ་པའི་ཆོས་ལ་རེམས། ། ག་ལེར་མ་བསམས་ནམ་འཆི་ཆ་མེད་ཡིན། ། ང་ཡི་སྙིང་གཏམ་འདི་ལ་ཐུགས་གཏོད་མཛོད། ། ཅ་ཅོ་འཁོར་བའི་བྱ་བས་མ་གཡེངས་པར། ། ཆ་ལུགས་སོ་སོར་ཐར་པའི་ཁྲིམས་དང་བསྟུན། ། ཇ་སོགས་ཆོས་མཐུན་ཟས་ལ་ལོངས་སྤྱོད་ཅིང་། ། ཉ་ཤ་ལ་སོགས་མ་དག་འཚོ་བ་སྤོངས། ། ཏ་ཐཱ་ག་ཏའི་གསུང་རབ་ཀུན་གྱི་བཅུད། ། ཐ་དད་མ་ཡིན་གཅིག་ཏུ་བསྡུས་པའི་ཆོས། །
ད་ལྟའི་གསུང་ངག་གདམས་པ་ཟབ་མོ་འདི། ། ན་ཚོད་གཞོན་ནུའི་དུས་ནས་ཉམས་སུ་ལོངས། ། པ་སངས་ལྟར་དཀར་མ་རྨད་ཀུན་སློང་གིས། ། ཕ་རོལ་གཞན་ལ་ཕན་པ་ལྷུར་ལེན་མཛོད། ། བ་ལིང་སྨན་རཀ་ཕུད་སོགས་དམ་རྫས་ཀྱིས། ། མ་ཧཱ་ཀཱ་ལ་ལྕམ་དྲལ་བཀའ་སྡོད་བཅས། ། ཙ་ཏུརྨུ་ཁ་འཁོར་བཅས་ལེགས་མཆོད་ན། ། ཚ་གྲང་ནད་སོགས་ཕྱི་ནང་བར་ཆད་ཀུན། ། ཛ་ལའི་རྒྱུན་གྱིས་བཀྲུས་པ་བཞིན་གྱུར་ནས། ། ཝ་སྐྱེས་བདུད་ཀྱི་གནོད་པ་དབྱིངས་སུ་ཡལ། །
ཞ་ལོང་འོན་ལྐུགས་གནས་སུ་མ་ལྷུང་ཞིང་། ། ཟ་མ་མ་ནིང་སྐྱོན་གྱིས་མ་ལྷད་པའི། ། འ་ཅག་དལ་འབྱོར་ལུས་བཟང་རྙེད་པ་འདིར། ། ཡ་མཚན་རྨད་དུ་བྱུང་བའི་དགེ་ལ་སྦྱོར། ། ར་གན་གསེར་དུ་བརྫུས་འདྲའི་ཆོས་གཟུགས་ངས། ། ལ་རྒྱ་གཞན་ལ་བསྐུལ་བ་མི་རིགས་མོད། ། ཤ་རུས་གཏིང་ནས་དཀར་བའི་བསམ་པ་ཡིས། ། ས་སྐྱའི་རྗེ་བཙུན་མཆོག་གི་བཞེད་པ་བཞིན། ། ཧ་ཅང་རྒྱས་མིན་སྙིང་པོའི་དོན་གསོལ་བ། ། ཨ་ཧོ་ཁྱོད་ཀྱི་ཐུགས་ལ་སྨིན་གྱུར་ཅིག །
ཅེས་པའང་ཚུལ་བསྟན་གྱི་བཙུན་པ་བློ་གྲོས་རབ་བརྟན་གྱིས་སེམས་ལ་ཕན་པའི་གདམས་པ་ཞིག་དགོས་གསུངས་པ་ན། ལར་མང་པོ་སྨྲ་བའི་ཁ་ན་མེད་གནད་དོན་ཧྲིལ་གྱིས་དྲིལ་བ་འདི་ཙམ་གྱིས་ཀྱང་དོན་འགྲུབ་སྙམ་པ་སེམས་ལ་ཤར་ཏེ། ཤཱཀྱའི་དགེ་སློང་ངག་དབང་ཀུན་དགའ་ལེགས་པས་ཀ་མད་སུམ་ཅུ་ལས་དྲས་པའི་དབྱངས་སུ་བསྡེབས་ནས་བྲིས་ཏེ་ཕུལ་བ་དགེ། །། PAGE * MERGEFORMAT 2 སྒ་སྟོན་ངག་དབང་ལེགས་པ། ཀ་མད་སུམ་ཅུ་ལས་དྲས་པའི་དབྱངས་སུ་བསྡེབས་ནས་བྲིས་པ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
