གསུང་འབུམ། ངག་དབང་ལེགས་པ། ༼གློག་ཀླད་པར་མ།༽
པོད ༡
སྒ་སྟོན་རྡོ་རྗེ་འཆང་འཇམ་མགོན་ངག་དབང་ལེགས་པའི་གསུང་ཐོར་བུ།
༄༅། །སྒ་སྟོན་རྡོ་རྗེ་འཆང་འཇམ་མགོན་ངག་དབང་ལེགས་པའི་གསུང་ཐོར་བུ་བཞུགས་སོ།། ༄༅། །རབ་འབྱམས་པ་ཡབ་སྲས་གསུམ་གྱི་བསྟོད་པ།། ཨོཾ་སྭ་སྟི། ཀུནཾ་ཏུ་བཟང་པོ་གསང་བའི་དམ་ཚིག་མཆོག ། བཅུ་དྲུག་དགཾའ་བའི་མཐར་ཕྱིན་ལྷན་ཅིག་སྐྱེས། ། མི་འགྱུར་ཡེཾ་ཤེཾས་དབྱིངས་དང་རོ་གཅིག་པ། ། རྡོ་རྗེ་བླ་མའི་ཐུགས་ལ་ཕྱག་འཚལ་ལོ། ། སྣ་ཚོགས་མཚན་རྣམས་ཀུནཾ་གྱིས་བརྒྱན་པའི་སྐུ། ། ཐེག་མཆོག་གསུང་གི་དགཾའ་སྟོན་གདུལ་བྱའི་དཔལ། ། བདེ་ཆེན་ཡེཾ་ཤེཾས་གཟི་བྱིན་ཆེར་འབར་བ། །
བླ་མ་གསུང་གི་རྡོ་རྗེ་ལ་ཕྱག་འཚལ། ། རྒྱལ་བ་ཀུནཾ་གྱི་ཐུགས་རྗེའི་ཆོ་འཕྲུལ་ལྟར། ། འགྲོ་རྣམས་ཇི་ལྟར་དགཾའ་བའི་སྣ་ཚོགས་སྐུ། ། ཡེཾ་ཤེསཾ་རྣམ་པར་འཕྲུལ་པ་བསམ་མི་ཁྱབ། ། བླ་མ་སྤྲུལ་པའི་སྐུ་ལ་ཕྱག་འཚལ་ལོ། ༈ །སྐྱེ་བ་ཀུནཾ་ཏུ་པཎྜི་ཏ་རུ་འཁྲུངས། ། གཞོན་ནུའི་དུས་ནས་ལེགས་བཤད་དགཾའ་སྟོན་བརྩོན། ། ཡེཾ་ཤེཾས་བདུད་རྩིས་འགྲོ་རྣམས་ཚིམ་པར་མཛད། ། དཔལ་ལྡན་བླ་མའི་ཞབས་ལ་གསོལ་བ་འདེབས། ། བསྐལ་པ་དུ་མ་ཚུཾལ་ཁྲིཾམས་ཕུན་ཚོགས་ལྡན། །
རྒྱལཾ་བའི་བསྟན་ལ་མངོན་པར་བརྩོན་པའི་མཐུས། ། མཚཾན་མཆོག་ལྡན་པ་མཁས་མང་དབུས་ན་མཛེས། ། དཔལ་ལྡན་བླ་མའི་ཞབས་ལ་གསོལ་བ་འདེབས། ། རྒྱལ་བ་ཀུནཾ་གྱི་བསྟན་པའི་མཛོད་འཛིན་ཅིང་། ། མཁས་རྣམས་དགྱེས་པའི་ལེགས་བཤད་དགཾའ་སྟོན་འགྱེད། ། མ་ལུས་མི་མཐུན་ཕྱོགས་ལས་རྣམཾ་རྒྱལཾ་བའི། ། དཔལ་ལྡན་བླ་མའི་ཞབས་ལ་གསོལ་བ་འདེབས། ༈ །གསུང་རབ་ཀུནཾ་གྱི་སྙིང་པོའི་དོན། ། སྟོང་ཉིད་སྙིང་རྗེའི་དགཾའ་སྟོན་འགྱེད། ། ཡེཾ་ཤེཾས་སྣང་བའི་དཔལ་དང་ལྡན། །
མཁྱེན་རབ་དབང་ཕྱུག་ཞབས་ལ་འདུད། ། ཚུལཾ་ཁྲིམཾས་མཆོག་སྲུང་ཐོས་པས་ཕྱུག ། རྒྱལཾ་སྲས་སྤྱོད་པས་འགྲོ་ཀུན་སྨིན། ། རྟག་ཏུ་དམ་པའི་མཚཾན་ཉིད་ཅན། ། ཐུགས་རྗེའི་གཏེར་ཆེན་ཞབས་ལ་འདུད། ། སྲིད་པ་ཀུནཾ་ཏུ་མཁས་པར་སྦྱངས། ། འགྲོ་ལ་ཆོས་ཀྱི་དགཾའ་སྟོན་འགྱེད། ། ཉོན་མོངས་དགྲ་ལས་རྣམཾ་པར་རྒྱལཾ། ། དཔལ་དང་ལྡན་པའི་ཞབས་ལ་འདུད། ། ཅེས་དགེ་སྦྱོང་ངག་དབང་ལེགས་པས་བྲིས་ཏེ་གསོལ་བ་བཏབ་པ་དགེ་ལེགས་སུ་གྱུར་ཅིག།
༈ །།བདག་ཉིད་ཆེན་པོ་གཞུང་ལུགས་རབ་འབྱམས་པ་ཀུན་དགའ་ཡེ་ཤེས་ལ་བསྟོད་པ་བཞུགས་སོ།། ཨོཾ་སྭ་སྟི། རབ་འབྱམས་རྒྱལ་ཀུནཾ་འདུས་པའི་ཞལ། ། མཐོང་ཐོས་དྲན་རེག་ཙམ་གྱིས་ཀྱང་། ། ཕན་བདེའི་དགཾའ་སྟོན་འགྱེད་མཛད་པ། ། ཡེཾ་ཤེསཾ་ལུས་ཅན་དེ་ལ་འདུད། ། ཤེས་བྱ་མ་ལུས་སྟོན་པའི་གསུང་། ། ཀུནཾ་དགཾའི་དཔལ་དུ་སྤྲོས་པའི་ཚེ། ། འཇམ་དཔལ་ཡེཾ་ཤེཾས་སེམས་དཔའ་ཡི། ། གསུང་གི་རྣམ་ཐར་རྫོགས་ལ་འདུད། །
ཆོས་རྣམས་ཀུནཾ་གྱི་དེ་བཞིན་ཉིད། ། དགཾའ་བཞིའི་ལམ་གྱིས་གསལ་མཛད་པ། ། བདེ་སྟོང་ཟུང་འཇུག་མངོན་དུ་གྱུར། ། ཡེཾ་ཤེས་ལྔ་ལྡན་ཐུགས་ལ་འདུད། ། མཁས་ཀུནཾ་དགཾའ་བར་བྱེད་པ་ཡི། ། ལུང་རྟོགས་ཡོན་ཏན་རྒྱ་མཚོའི་གཏེར། ། ཡེཾ་ནས་ལྷུན་གྱིས་གྲུབ་པས་ན། ། ཀུན་ཤེསཾ་ཀུན་རིག་དེ་ལ་འདུད། ། འགྲོ་ཀུནཾ་དགེ་ལེགས་རྒྱ་མཚོ་ཡི། ། དགཾའ་མཛད་འཕྲིན་ལས་བཟང་པོ་གང་། །
འཁོར་བ་ཇི་སྲིད་གནས་ཀྱི་བར། ། ཡེཾ་ཤེཾས་རོལ་པས་སྟོན་ལ་འདུད། ། ཅེས་ཤཱཀྱའི་དགེ་སློང་ངག་ལེགས་པས་བྲིས་པའོ།། །། མངྒ་ལཾ།། ༈ །།རབ་འབྱམས་ཡབ་སྲས་གསུམ་གྱི་བསྟོད་པ། བདག་ཉིད་ཆེན་པོ་རཾབ་འབྱམཾས་ཆོཾས་ཀྱི་རྗེ། ། ཚུལཾ་ཁྲིམཾས་རྣམ་དག་བསྟན་པའི་རྒྱལཾ་མཚཾན་འཛིན། ། འགྲོ་ཀུཾན་དགཾའ་མཛད་ཕྱོགས་ལས་རྣམཾ་པར་རྒྱལཾ། ། མཁན་སློབ་དམ་པ་གསུམཾ་ལ་གསོལ་བ་འདེབས། ། ཞེས་པ་འདི་ངག་དབང་ལེགས་པས་མཛད་པར་གྲགས།།
༄༅། །བདག་ཉིད་ཆེན་པོ་གཞུང་ལུགས་རབ་འབྱམས་པ་ཀུན་དགའ་ཡེ་ཤེས་ཀྱི་བསྟོད་པ་རིན་ཆེན་ཕྲེང་བ་ཞེས་བྱ་བ་བཞུགས། ཨོཾ་སྭ་སྟི། རབ་འབྱམས་གཞུང་ལུགས་ཀུན་ལ་མཐར་སོན་ཅིང་། ། ཚད་མེད་བརྩེ་བས་ལེགས་བཤད་དགའ་སྟོན་འགྱེད། ། ཟབ་མོ་རྟེན་འབྱུང་གཟིགས་པའི་ཡེ་ཤེས་ཅན། ། ཆོས་རྗེ་བླ་མའི་ཞབས་ལ་གསོལ་བ་འདེབས། ། ལུང་རྟོགས་ཡོན་ཏན་དཀྱིལ་འཁོར་རབ་རྫོགས་ཤིང་། ། འཕྲིན་ལས་འོད་དཀར་དྲྭ་བ་རྣམ་པར་གཡོ། ། ཐུབ་བསྟན་ནམ་མཁའི་དབུས་ན་ལྷམ་མེ་བ། ། ཆོས་རྗེ་བླ་མའི་ཞབས་ལ= །
ཕྲ་རགས་ཉེས་པའི་རྡུལ་གྱིས་མ་གོས་ཤིང་། ། ཚུལ་ཁྲིམས་ཕུང་པོ་རྣམ་པར་མཛེས་པའི་སྐུ། ། ངུར་སྨྲིག་འཛིན་པ་ཤཱཀྱའི་སྲས་ཀྱི་གཙོ། ། ཆོས་རྗེ་བླ་མའི་ཞབས་ལ= ། བྱམས་པའི་ཁྱོན་ཡངས་སྙིང་རྗེའི་ཆུ་དབུས་སུ། ། བྱང་ཆུབ་སེམས་ཀྱི་རྐང་འཐུང་དབང་པོའི་ཚལ། ། ལྷག་བསམ་མེ་ཏོག་དཀར་པོའི་དཔལ་ལྡན་པ། ། ཆོས་རྗེ་བླ་མའི་ཞབས་ལ= ། ཐུན་མོང་ལམ་གྱི་རིམ་པས་རྒྱུད་སྦྱངས་ནས། ། གསང་ཆེན་རྡོ་རྗེ་ཐེག་པའི་ལམ་ཞུགས་ཏེ། །
སྒོ་གསུམ་རྡོ་རྗེ་གསུམ་དང་དབྱེར་མེད་པ། ། ཆོས་རྗེ་བླ་མའི་ཞབས་ལ= ། དང་པོ་བྱང་ཆུབ་ཆེན་པོར་ཐུགས་དམ་བཅས། ། བར་དུ་ཤེས་བྱ་ཀུན་ལ་མཁས་པར་སྦྱངས། ། མཐར་ཐུག་ཆོས་རྣམས་ཀུན་གྱི་དེ་ཉིད་གཟིགས། ། ཆོས་རྗེ་བླ་མའི་ཞབས་ལ= ། མང་དུ་ཐོས་པའི་ལུས་བཟང་དང་ལྡན་ཞིང་། ། ཡང་དག་རིགས་པའི་རྒྱན་གྱིས་མཛེས་འབར་བ། ། དྲི་མེད་གདམས་པའི་བདུད་རྩིས་ཉེར་འཚོ་བ། ། ཆོས་རྗེ་བླ་མའི་ཞབས་ལ= །
ཤེས་བྱ་ཀུན་ལ་མི་འཇིགས་མཁྱེན་པ་ཅན། ། ལུས་ཅན་ཀུན་ལ་མ་ལྟར་བརྩེ་བ་ཅན། ། རྒྱལ་བ་ཀུན་གྱི་མཛད་པའི་ཕུལ་འཛིན་པ། ། ཆོས་རྗེ་བླ་མའི་ཞབས་ལ= ། འཆད་ན་ཚངས་པའི་དབྱངས་ལྟར་རབ་སྙན་ཅིང་། ། རྩོད་ན་རྡོ་རྗེའི་ཆར་ལྟར་ཕས་རྒོལ་འཇོམས། ། རྩོམ་ན་རིན་ཆེན་ཕྲེང་ལྟར་ཡིད་འཕྲོག་པ། ། ཆོས་རྗེ་བླ་མའི་ཞབས་ལ= ། མ་ཕམ་ཀླུ་སྒྲུབ་ཆོས་ཀྱི་གྲགས་པ་ཡི། ། གཞུང་ལུགས་པདྨོའི་དགོངས་དོན་སྙིང་པོ་མཆོག །
ཇི་བཞིན་འབྱེད་པའི་རྣམ་དཔྱོད་འོད་སྟོང་ཅན། ། ཆོས་རྗེ་བླ་མའི་ཞབས་ལ= ། ཀུནཾ་རྟོག་མ་ལུས་དགཾའ་བཞིའི་ཏིང་འཛིན་གྱིས། ། ལེགས་པར་སྦྱངས་པས་སྣ་ཚོགས་ཉོན་མོངས་རྣམས། ། ཟག་མེད་ཡེཾ་ཤེསཾ་ཆེན་པོར་གནས་གྱུར་པ། ། ཆོས་རྗེ་བླ་མའི་ཞབས་ལ= ། བསམ་གྱིས་མི་ཁྱབ་གསང་བ་རྒྱ་མཚོའི་དོན། ། གང་གི་ཡེ་ཤེས་གཟིགས་པའི་ཆ་ཙམ་གྱིས། ། མངོན་དུ་མཛད་ནས་ཚུལ་བཞིན་ལེགས་འདོམས་པ། ། ཆོས་རྗེ་བླ་མའི་ཞབས་ལ= །
མདོ་རྒྱུ་དགོངས་པ་ཇི་བཞིན་འབྱེད་པའི་ཚེ། ། དཀར་ཕྱོགས་ལྷ་རྣམས་གུས་པས་ཆོ་འཕྲུལ་གྱིས། ། མཐའ་ཡས་འགྲོ་བ་དད་པ་སྐྱེད་མཛད་པ། ། ཆོས་རྗེ་བླ་མའི་ཞབས་ལ= ། མཁའ་ལ་ཡིད་འཕྲོག་འཇའ་རིས་བཀྲ་བ་དང་། ། ས་གཞིར་མེ་ཏོག་དཀར་པོའི་ཆར་ཆེན་ཕེབས། ། སྣ་ཚོགས་སྤོས་དང་རོལ་མོས་ལེགས་མཆོད་པ། ། ཆོས་རྗེ་བླ་མའི་ཞབས་ལ= ། འཇམ་མགོན་བླ་མ་ཆོས་རྗེ་རིན་པོ་ཆེ། ། འགྲོ་ཀུནཾ་དགཾའ་མཛད་ཡེཾ་ཤེཾས་བསམ་མི་ཁྱབ། །
མཁས་པའི་དབང་པོ་གཞུང་ལུགས་རབ་འབྱམས་པ། ། ཁྱོད་ལ་རྣམ་པ་ཀུན་ཏུ་བདག་སྐྱབས་མཆི། ། འདྲེན་མཆོག་ཁྱོད་ལ་གསོལ་བ་བཏབ་པའི་མཐུས། ། བདག་དང་མཁའ་མཉམ་འགྲོ་བ་མ་ལུས་པ། ། ཀུནཾ་དགཾའ་གསུང་རབ་རིན་ཆེན་འབྱུང་བའི་གནས། ། ཡེཾ་ཤེཾས་རྒྱ་མཚོ་ཐོབ་པར་བྱིན་གྱིས་རློབས། ། དེང་ནས་བཟུང་སྟེ་བྱང་ཆུབ་སྙིང་པོའི་བར། ། ཁྱོད་ཞབས་པདྨོ་གུས་པས་བསྟེན་པ་དང་། ། ཁྱོད་གསུང་བདུད་རྩི་རྟག་ཏུ་མྱོང་བ་དང་། ། ཐུགས་རྗེ་ཆེན་པོས་མྱུར་བར་གཟུང་དུ་གསོལ། །
ཁྱད་པར་དགེ་འདུན་འདུས་ཚོགས་རབ་རྒྱས་ཤིང་། ། ཀུན་ཀྱང་ཐུགས་མཐུན་ཚུལ་གནས་ཁྲིམས་ཀྱིས་མཛེས། ། ཐོས་བསམ་སྒོམ་པའི་བྱ་བས་དུས་འདའ་ཞིང་། ། ཆོས་མཐུན་དཔལ་འབྱོར་རྒྱས་པར་མཛད་དུ་གསོལ། ། སྐྱབས་གནས་དཀོན་མཆོག་གསུམ་གྱི་བདེན་པ་དང་། ། འཇམ་དབྱངས་བླ་མ་ཀུན་དགའ་ཡེ་ཤེས་ཀྱི། ། ཐུགས་བསྐྱེད་སྨོན་ལམ་རྣམ་པར་དག་པའི་མཐུས། ། ཇི་ལྟར་གསོལ་བའི་འདོད་དོན་ཀུན་འགྲུབ་ཤོག ། ཅེས་ཆོས་རྗེ་བདག་ཉིད་ཆེན་པོ་འདི་ཉིད་ལ་མི་ཕྱེད་པའི་དད་པ་ཅན། ཤཱཀྱའི་དགེ་སློང་ངག་དབང་ལེགས་པས་བྲིས་ཏེ་གསོལ་བ་བཏབ་པ་སིདྡྷི་རསྟུ།།
༈ །།བདག་ཀྱང་ནམ་ཞིག་འཆི་བའི་དུས་ཀྱི་ཚེ། ། འཇམ་མགོན་བླ་མ་གཞུང་ལུགས་རབ་འབྱམས་པས། ། བདེ་བ་ཅན་གྱི་ཞིང་དེར་དྲངས་ནས་ཀྱང་། ། འོད་དཔག་མེད་པའི་ཞལ་མཆོག་མཐོང་བར་མཛོད། ། འདོད་གསོལ་འདི་འཇམ་མགོན་ངག་དབང་ལེགས་པས་དགོངས་པ་གཤེགས་ཉེར་མཛད་པར་གྲགས་སོ།། ༄༅། །བླ་མའི་གསོལ་འདེབས་བྱིན་རླབས་དཔལ་སྟེར་ཞེས་བྱ་བ་བཞུགས་སོ།། ཨོཾ་སྭ་སྟི། ཐུགས་རྗེའི་གཏེར་ཆེན་འཕགས་མཆོག་སྤྱན་རས་གཟིགས། ། གངས་རིའི་ཁྲོད་འདིར་མི་ཡི་སྲིད་བཟུང་བ། ། ཡོངས་རྫོགས་བསྟན་པའི་མངའ་བདག་ས་སྐྱ་པ། །
བརྩེ་ཆེན་ཀུན་དགའ་སྙིང་པོ་ལ་གསོལ་བ་འདེབས། ། དུས་གསུམ་རྒྱལ་བའི་མཁྱེན་པའི་ཡེ་ཤེས་ཀུན། ། གཅིག་བསྡུས་ཚུར་མཐོང་གདུལ་བྱའི་སྣང་ངོ་རུ། ། ངུར་སྨྲིག་འཛིན་པའི་གཟུགས་སུ་རྣམ་རོལ་པ། ། འཇམ་དབྱངས་ས་སྐྱ་པཎ་ཆེན་ལ་གསོལ་བ་འདེབས། ། ལྷ་མིའི་འདྲེན་པ་ཤཱཀྱའི་རྒྱལ་པོ་ཡིས། ། ཀུན་དགའ་བཟང་པོ་ང་ཡི་བསྟན་འཛིན་ཞེས། ། ཚངས་དབྱངས་དྲུག་ཅུའི་གསུང་གིས་ལུང་བསྟན་པ། ། ངོར་ཆེན་རྡོ་རྗེ་འཆང་ཆེན་ལ= ། འཕགས་ཡུལ་པཎ་ཆེན་སྨྲྀ་ཏི་ཛྙཱ་ན་ཉིད། །
གངས་ཅན་འགྲོ་བའི་དཔལ་དུ་སླར་བྱོན་པ། ། མདོ་སྔགས་གཞུང་བརྒྱ་སྨྲ་བའི་ཉི་མ་ཆེ། ། བཀའ་རམ་ཀུན་དགའ་ཡེ་ཤེས་ལ= ། སྡེ་སྣོད་གསུམ་གྱི་ལུང་དོན་འགྱེད་མཁས་ཤིང་། ། མངོན་རྟོགས་བསླབ་པ་གསུམ་གྱིས་རྒྱུད་ཕྱུག་པས། ། མཁས་བཙུན་ཡོངས་ཀྱི་གཙུག་གི་རྒྱན་གྱུར་པ། ། དྲུང་ཆེན་ཚུལ་ཁྲིམས་རྒྱལ་མཚན་ལ= ། རབ་འབྱམས་གཞུང་ལུགས་ཀུན་མཁྱེན་མཁས་པའི་དབང་། ། ལེགས་གསུང་འདུལ་བའི་ཁྲིམས་ལྡན་བཙུན་པའི་ཕུལ། ། རྣམ་དཀར་ཕྲིན་ལས་བཟང་པོ་གདུལ་བྱའི་དཔལ། །
མཆོག་སྤྲུལ་ཀུན་དགའ་རྣམ་རྒྱལ་ལ= ། གང་གི་སྐུ་གདུང་གྲོལ་བ་བཞི་ལྡན་གྱིས། ། རྣམ་མང་འགྲོ་བའི་དོན་ཆེན་མཛད་པ་ལ། ། རྒྱ་ཆེ་རྒྱུན་མི་ཆད་པའི་ཕྲིན་ལས་ཅན། ། ཆེན་པོ་སངས་རྒྱས་བློ་གྲོས་ལ= ། བླ་མ་ལྷག་པའི་ལྷ་ཡིས་རྗེས་སུ་བཟུང་། ། ཆོས་སྲུང་དམ་ཅན་རྒྱ་མཚོ་བྲན་བཞིན་འཁོལ། ། བསྟན་འགྲོའི་ཕན་བདེ་སྤེལ་བའི་གཉེན་གཅིག་པུ། ། གྲུབ་ཆེན་ཀུན་དགའ་རྣམ་རྒྱལ་ལ= ། མཁས་གྲུབ་བླ་མ་དུ་མས་རྗེས་སུ་བཟུང་། །
ཁྲིམས་ལྡན་སྨིན་གྲོལ་གདམས་པའི་ནོར་གྱིས་ཕྱུག ། སྐལ་ལྡན་གདུལ་བྱ་སྐྱོང་བའི་འདྲེན་པ་ཆེ། ། མཁས་གྲུབ་རབ་དཀར་ལྷུན་གྲུབ་ལ= ། ངེས་གསང་གདམས་པའི་སྙིང་པོ་ཡོངས་བཟུང་ནས། ། དབེན་པའི་གནས་སུ་རྩེ་གཅིག་སྒྲུབ་མཛད་པས། ། རིམ་གཉིས་ལམ་གྱིས་ཡེ་ཤེས་མངོན་གྱུར་པ། ། ངག་དབང་བཤད་སྒྲུབ་རྒྱ་མཚོ་ལ= ། མཚན་ལྡན་དགེ་བའི་བཤེས་ཀྱིས་རྗེས་སུ་བཟུང་། ། དམིགས་མེད་སྙིང་རྗེ་ཆེན་པོས་ཐུགས་རྒྱས་པས། ། རྟག་ཏུ་གཞན་ཕན་བྱ་བས་དུས་འདའ་བ། །
བྱང་སེམས་ཀུན་དགའ་ཉི་མ་ལ= ། གསང་ཆེན་སྨིན་གྲོལ་གདམས་པའི་བདུད་རྩི་ཡིས། ། གང་ཐུགས་བུམ་པ་བཟང་པོ་ཡོངས་སུ་གཏམས། ། ཉམས་དང་རྟོགས་པ་མཐར་ཕྱིན་ཆོས་ཀྱི་རྗེ། ། མཚུངས་མེད་བཀྲ་ཤིས་ཆོས་འཕེལ་ལ= ། དམ་པས་བྱིན་བརླབས་དབེན་པའི་ནགས་ཁྲོད་དུ། ། གསུང་ངག་ཟབ་མོའི་དོན་ལ་དབང་འབྱོར་ཞིང་། ། ལེགས་བཤད་རབ་འབྱམས་སྨྲ་ལ་ཟླ་མེད་པ། ། སློབ་དཔོན་མཁས་པའི་དབང་པོ་ལ= ། དཔལ་ལྡན་ས་སྐྱའི་འཇམ་དབྱངས་ཁུ་དབོན་གྱི། །
ཐུགས་ཀྱི་སྲས་མཆོག་དཀར་སྟོན་ཤཱཀྱ་གྲགས། ། དུས་འདིར་རྡོ་རྗེ་འཛིན་པའི་སྐུར་བཞེངས་པ། ། སྒ་སྟོན་ངག་དབང་ལེགས་པ་ལ= ། འཇམ་པའི་དབྱངས་དངོས་རྗེ་བཙུན་ས་སྐྱ་པའི། ། བསྟན་པ་རིན་ཆེན་ཕྱོགས་བརྒྱར་སྤེལ་སླད་དུ། ། ངུར་སྨྲིག་རྒྱལ་མཚན་འཆང་བའི་ཚུལ་འཛིན་པ། ། ཁྱབ་བདག་འཇམ་དབྱངས་རྒྱལ་མཚན་ལ= ། གཞུང་ལུགས་རྒྱ་མཚོའི་མཐར་སོན་མཁས་པའི་རྗེ། ། ངེས་འབྱུང་ཁྲིམས་ཀྱི་རྣམ་དག་བཙུན་པའི་མཆོག ། བྱང་ཆུབ་ཐུགས་མངའ་བཤེས་གཉེན་དམ་པའི་ཕུལ། །
བླ་མ་དགེ་འདུན་བཟང་པོ་ལ= ། སྤྲོས་བྲལ་བློ་འདས་ལྟ་བའི་གནད་ལ་མཁས། ། གསང་ཆེན་ལམ་གྱི་ཡོན་ཏན་ཡོངས་སུ་རྫོགས། ། ཟག་མེད་འཇའ་ལུས་རྡོ་རྗེའི་སྐུ་བརྙེས་པ། ། ཇོ་བོ་འཇམ་དབྱངས་རྒྱལ་མཚན་ལ= ། བྱམས་མགོན་གཉིས་པ་རབ་འབྱམས་ཆོས་ཀྱི་རྗེ། ། ཀུན་དགའ་ཡེ་ཤེས་བསྟན་པ་གསལ་མཛད་པ། ། མཁྱེན་བརྩེ་ནུས་པའི་དབང་ཕྱུག་འགྲོ་བའི་མགོན། ། ཀུན་དགའ་བསྟན་པའི་ཉི་མ་ལ་གསོལ་བ་འདེབས། ། དེ་ལྟར་མི་ཕྱེད་དད་པས་གསོལ་བཏབ་མཐུས། །
བདག་དང་མཐའ་ཡས་སེམས་ཅན་མ་ལུས་པ། ། དུས་འདིར་ཚེ་རིང་ནད་མེད་དཔལ་འབྱོར་རྒྱས། ། རྟག་ཏུ་དགེ་ལ་སྤྱོད་པར་བྱིན་གྱིས་རློབས། ། ནམ་ཞིག་ཚེ་འདིའི་སྣང་བ་ནུབ་པའི་ཚེ། ། ཞིང་མཆོག་བདེ་བ་ཅན་དུ་སྐྱེས་ནས་ཀྱང་། ། བླ་མེད་རྫོགས་པའི་སངས་རྒྱས་མྱུར་ཐོབ་ནས། ། མཁའ་མཉམ་འགྲོ་བའི་དོན་ཆེན་བྱེད་པར་ཤོག ། ཅེས་རྩ་བརྒྱུད་ཀྱི་བླ་མ་དམ་པ་རྣམས་ལ་གསོལ་བ་འདེབས་པ་བྱིན་རླབས་དཔལ་སྟེར་ཞེས་བྱ་བ་འདི་ནི། ཚིག་རྒྱན་དང་མངོན་བརྗོད་སོགས་ཀྱི་སྒྲིབ་གཡོག་མེད་པར་གོ་བདེ་དོན་གསལ་གྱི་ཚུལ་དུ་ཤཱཀྱའི་དགེ་སློང་ངག་དབང་ལེགས་པས་བྲིས་པའི་དགེ་བས་འདི་ཉིད་ཁ་འདོན་བྱེད་པ་རྣམས་ཚེ་རབས་ཀུན་ཏུ་དཔལ་ལྡན་རྩ་བརྒྱུད་བླ་མའི་ཚོགས་ཀྱིས་རྗེས་སུ་འཛིན་པར་གྱུར་ཅིག་གུ། ། སརྦ་མངྒ་ལཾ།།་་་་་
རྗེ་བླ་མ་རྡོ་རྗེ་འཆང་ཉིད་ཀྱི་གསོལ་འདེབས་གོང་འོག་གཉིས་དང་། འཇམ་རྒྱལ་གསོལ་འདེབས་བཅས་རྡོ་རྗེ་འཆང་ངག་དབང་ལེགས་པ་ཉིད་ཀྱི་ཞལ་གསུང་ཐོར་བུ་ལས་བཅུག་པ་དང་། བླ་མ་དགེ་འདུན་བཟང་པོའི་གསོལ་འདེབས་དམ་པ་ལགས་ཀྱིས་མཛད་པ་དང་། སྤྲོས་བྲལ་བློ་འདས་ཤླཽ་ཀ་གཅིག་འདི་དབུ་མཛད་བཀྲ་ཤིས་ཀྱིས་བསྒྲིགས། མཆན། ༈ །ལམ་འབྲས་སློབ་བཤད་བླ་མཆོད་ཀྱི་བླ་བརྒྱུད་ཞལ་སྐོང་ནི། བསྟན་པའི་རྒྱལ་མཚན་ལ་ཕྱག་འཚལ། ། ཞེས་པའི་མཇུག་ཏུ། འཇམཾ་པའི་དབྱཾངས་དངོས་ས་སྐྱ་པའི། ། བསྟན་པ་རིན་ཆེན་མཛོད་བཟུང་ནས། །
སྐལ་ལྡན་གདུལ་བྱ་སྐྱོང་མཛད་པ། ། རིནཾ་ཆེཾན་རྡོཾ་རྗེཾ་ལ་ཕྱག་འཚལ། ། མཁྱེན་བརྩེའི་བློཾ་གྲོཾས་དྲི་མེད་ཀྱིས། ། རྟག་ཏུ་གཞཾན་གྱི་དོན་ལ་དགོངས། ། ཕཾན་བདེའི་འདོད་རྒུ་འབྱུང་བའི་གནས། ། ཡིད་བཞིན་ནོརཾ་བུཾ་ལ་ཕྱག་འཚལ། ། ཤླཽ་ཀ་གཉིས་འདི་ངག་དབང་ལེགས་པས་བྲིས།། ༈ །ཨོཾ་སྭ་སྟི། དཔལ་ལྡན་ངགཾ་གི་དབཾང་ཕྱུག་གདུལ་བྱའི་ངོར། ། བློ་གྲོས་མཚུངས་མེད་གཞཾན་ཕཾན་མཐའ་ཡས་པས། །
རྒྱལ་བའི་གདུང་འཚོབ་ཆེན་པོའི་རྣམ་རོལ་གྱིས། ། ངེས་གསང་བསྟན་པའི་སྙིཾང་པོཾ་སྤེལ་ལ་འདུད། ། ཚུལ་ཁྲིམས་དག་པའི་ལྷ་ལམ་རབ་ཡངས་པར། ། ཐོས་བསམ་སྒོམ་པའི་ཆ་ཤས་ཡོངས་སུ་རྫོགས། ། འཆད་རྩོད་རྩོམ་པའི་བསིལ་ཟེར་སྟོང་འཕྲོ་བ། ། ཐུབ་བསྟན་རྒྱ་མཚོའི་གཉེན་གྱུར་དེ་ལ་འདུད། ། ཁྱད་པར་སྡེ་སྣོད་རྒྱུད་སྡེ་ཀུན་གྱི་བཅུད། ། ཚད་མ་བཞི་ལྡན་གསུང་ངག་རིན་ཆེན་ལ། ། རྩེ་གཅིག་སྒྲུབ་པའི་རྒྱལ་མཚན་འཛིན་མཛད་པའི། ། རྣལ་འབྱོར་དབང་ཕྱུག་མཆོག་ལ་གསོལ་བ་འདེབས། །
དམིགས་མེད་སྙིང་རྗེ་ཆེན་པོའི་གཞན་དབང་གིས། ། རྒྱལ་སྲས་སྤྱོད་ཚུལ་རྒྱ་མཚོ་ལྷུར་ལེན་པས། ། གངས་ལྗོངས་སྙིགས་མའི་རྒུད་པ་ཀུན་བསལ་ནས། ། ཕན་བདེའི་སྒོ་བརྒྱ་འབྱེད་ལ་གསོལ་བ་འདེབས། ། རྒྱལ་བ་ཀུན་དངོས་རྗེ་བཙུན་བླ་མ་ལ། ། མི་ཕྱེད་དད་པས་གསོལ་བ་བཏབ་པའི་མཐུས། ། སྲིད་ཞིའི་ཕུན་ཚོགས་མཐའ་དག་རབ་རྒྱས་ནས། ། དོན་གཉིས་ལྷུན་གྱིས་འགྲུབ་པའི་བཀྲ་ཤིས་ཤོག ། ཅེས་པ་འདི་ནི་ཁྲི་འདུ་སྐལ་བཟང་དགོན་གསར་ཆོས་སྡེ་གཉིས་ཀྱི་གྲྭ་རིགས་རྗེ་བླ་མ་ཉིད་ཀྱི་ཞལ་སློབ་ཏུ་གྱུར་པ་མང་པོས་ཡང་ནས་ཡང་དུ་བསྐུལ་བའི་ངོར། ཤཱཀྱའི་དགེ་སློང་ངག་དབང་ལེགས་པས་དགོན་གསར་བཤད་སྒྲུབ་དར་རྒྱས་གླིང་དུ་བྲིས་ཏེ་གསོལ་བ་བཏབ་པ་དགེ་ཞིང་བཀྲ་ཤིས་པར་གྱུར་ཅིག །
སརྦ་མངྒ་ལཾ།། ༈ །རྫོང་གསར་མངའ་རིས་ཆོས་རྗེ་ཀུན་དགའ་འཇམ་དབྱངས་ལ་བསྟོད་པ། སྲས་བཅས་རྒྱལ་ཀུནཾ་དགཾའ་བ་བསྐྱེད་པའི་ཡབ། ། འཇཾམ་པའི་དབྱངཾས་དངོས་རྗེ་བཙུན་ས་སྐྱ་པའི། ། སྙན་བརྒྱུད་བསྟན་པའི་རྒྱལ་མཚན་སྲིད་ན་བསྒྲེངས། ། དཔལ་ལྡན་བླ་མའི་ཞབས་ལ་ཕྱག་འཚལ་ལོ། ། ཞེས་ངག་དབང་ལེགས་པས་བྲིས་པའོ།། ༈ །།འཛིན་མདའི་ཉི་དགའ་རིན་པོ་ཆེ་ལ་བསྟོད་པ། དུས་གསུམ་རྒྱལ་བ་ཀུནཾ་གྱི་དགོངས་པའི་བཅུད། ། ཚད་མ་བཞི་ལྡན་ཟབ་གསང་སྙན་བརྒྱུད་ཀྱི། །
དགཾའ་སྟོན་འགྱེད་ལ་ནམ་ཡང་མི་གཡེལ་བ། ། རྣམ་འདྲེན་བསྟན་པའི་ཉིཾ་མཾར་གསོལ་བ་འདེབས། ། ཞེས་ངག་དབང་ལེགས་པས་བྲིས་པའོ།། ༈ །།རྫོང་མགོའི་འཇམ་དཔལ་བསྟན་འཛིན་ལ་བསྟོད་པ། རྒྱལ་ཀུན་འཕྲིན་ལས་རང་གཟུགས་ནག་པོ་ཆེ། ། སུམ་ལྡན་རྡོ་རྗེ་འཛིན་པའི་སྐུར་བཞེངས་པ། ། མཁས་དང་གྲུབ་པའི་དབང་ཕྱུག་འཁོར་ལོའི་མགོན། ། འཇཾམ་དཔཾལ་བསྟཾན་འཛིཾན་ཞབས་ལ་གསོལ་བ་འདེབས། ། ཞེས་ངག་དབང་ལེགས་པས་བྲིས་པའོ།། ༈ །ཐར་རྩེ་མཁན་རིན་པོ་ཆེའི་ཞབས་བརྟན་བཞུགས་སོ།།
དུས་གསུམ་རྒྱལ་བའི་ཡབ་གཅིག་འཇཾམ་པའི་དབྱཾངས། ། ཀུནཾ་དགའ་བཟངཾ་པོས་ཡོངས་བཟུང་ཐུབཾ་པའི་བསྟཾན། ། ལུང་རྟོགས་ཆོཾས་ཀྱིཾ་སྲིད་ལ་དབང་བསྒྱུར་བ། ། ངུར་སྨྲིག་རྒྱལཾ་མཚཾན་འཛིན་ཁྱོད་ཞབས་བརྟན་གསོལ། ། སྡོམ་པ་གསུམ་གྱི་རྩ་བ་རབ་ཏུ་བརྟན། ། ཐོས་བསམ་སྒོམ་པའི་ཡལ་འདབ་ཕྱོགས་བཅུར་རྒྱས། ། འཆད་རྩོད་རྩོམ་པའི་འབྲས་བཟང་འབུམ་གཡོས་པས། ། ཕན་བདེའི་འདོད་རྒུ་སྦྱིན་མཛད་ཞབས་བརྟན་གསོལ། ། དཔལ་ལྡན་བླ་མ་བསྐལ་བརྒྱར་འཚོ་བཞེས་ཤིང་། ། བར་ཆད་བདུད་ཀྱི་གཡུལ་ལས་རྣམ་པར་རྒྱལ། །
རྣམ་དཀར་ཕྲིན་ལས་གཟི་བྱིན་རབ་འབར་བའི། ། དོན་གཉིས་ལྷུན་གྱིས་འགྲུབ་པའི་བཀྲ་ཤིས་ཤོག ། ཞེས་པ་འདི་ནི་ཤཱཀྱའི་དགེ་སློང་ངག་དབང་ལེགས་པས་བྲིས་པའོ།། ༄། །ཐར་རྩེ་མཁན་ཆེན་རྡོ་རྗེ་འཆང་ཆེན་པོ་བྱམས་པ་ནམ་མཁའ་ཀུན་བཟང་བསྟན་པའི་རྒྱལ་མཚན་ལ་བསྟོད་པ་བྱིན་རླབས་ཉིན་བྱེད་འདྲེན་པའི་ཤིང་རྟ་ཞེས་བྱ་བ་བཞུགས་སོ།། ཨོཾ་སྭ་སྟི། བྱམཾས་དང་སྙིང་རྗེ་ཆེན་པོའི་དཔལ་ལྡན་པ། ། ནམ་མཁའ་དང་མཉམ་འགྲོ་བའི་དོན་སླད་དུ། ། རྒྱལ་བ་གཉིས་པ་ཀུན་དགའ་བཟང་པོ་ཡི། ། བསྟན་པའི་རྒྱལ་མཚན་འཛིན་ལ་གསོལ་བ་འདེབས། ། སྡོམ་པ་གསུམ་གྱི་འཆི་མེད་ལམ་ཡངས་པོར། །
ཐོས་བསམ་སྒོམ་པའི་ཉིན་བྱེད་བཀྲག་འབར་ཞིང་། ། མཁས་ཚུལ་གསུམ་གྱི་ཚ་ཟེར་འབུམ་གཡོ་བས། ། ཐུབ་བསྟན་པད་ཚལ་རྒྱས་པར་མཛད་ལ་འདུད། ། དུས་གསུམ་རྒྱལ་བ་ཀུན་དངོས་བླ་མ་ལ། ། སྒོ་གསུམ་གུས་པས་རྩེ་གཅིག་གསོལ་བཏབ་མཐུས། ། ཁམས་གསུམ་འགྲོ་བ་སྲེད་ལས་བསྒྲལ་བའི་ཕྱིར། ། བཅུ་གསུམ་རྡོ་རྗེ་འཛིན་པའི་ས་ཐོབ་ཤོག ། ཅེས་པ་འདི་ནི་མཁན་ཆེན་རྡོ་རྗེ་འཆང་དེ་ཉིད་ཀྱི་ཞལ་སློབ་དད་གུས་ཀྱི་ལྷག་བསམ་མཆོག་ཏུ་དཀར་བ། མཆོག་སྤྲུལ་རིན་པོ་ཆེ་ཀུན་དགའ་བསྟན་པའི་ཉི་མས་ལྷ་གོས་གསེར་གྱི་མེ་ཏོག་དང་བཅས་ཏེ་ཡང་ཡང་བསྐུལ་ཞིང་། ཐར་ལམ་རྣམ་རྒྱལ་གླིང་གི་དབུ་མཛད་འཇམ་དབྱངས་བཀྲ་ཤིས་ཀྱིས་ཀྱང་ནན་ཏན་ཆེན་པོས་བསྐུལ་བའི་ངོར།
ཤཱཀྱའི་དགེ་སློང་ངག་དབང་ལེགས་པས་བྲིས་ཏེ་རྩེ་གཅིག་གུས་པའི་ཡིད་ཀྱིས་གསོལ་བ་བཏབ་པའོ། ། སརྦ་མངྒ་ལཾ།། ༄༅། །དུས་གསུམ་རྒྱལ་བ་ཀུན་གྱི་གདུང་འཛིན་ཅིང་། ། ཐེག་གསུམ་ལམ་གྱི་ཡོན་ཏན་ཡོངས་སུ་རྫོགས། ། ཁམས་གསུམ་འགྲོ་བའི་འདྲེན་པ་གཅིག་གྱུར་པ། ། འཇྃམ་དབྱངྃས་ཆོྃས་ཀྱིྃ་བློྃ་གྲོྃས་ཞབས་བརྟན་གསོལ། ། ཞེས་པའང་ཤཱཀྱའི་དགེ་སྦྱོང་ངག་དབང་ལེགས་པས་གསོལ་བ་བཏབ་སྟེ་བྲིས་པའོ། ། དགེའོ།། ༈ །།སྡེ་གཞུང་མཆོག་སྤྲུལ་རིན་པོ་ཆེའི་བསྟོད་པ། འཇྃམ་མགོན་དབྱངྃས་ཅན་ལྷ་མོས་བྱིན་བརླབས་པས། །
བརྩེ་ཆེན་ཀུནྃ་དགྃའི་རིང་ལུགས་དྲི་མེད་པ། ། བསྟྃན་པའིྃ་སྙིང་པོ་གསུང་ངག་རིན་ཆེན་གྱི། ། བཤད་དང་སྒྲུབ་པའི་རྒྱལྃ་མཚནྃ་འཛིན་ལ་འདུད། ། ཅེས་དགེ་བཤེས་དབྱིག་དགས་བསྐུལ་བའི་ངོར། ཤཱཀྱའི་དགེ་སློང་ངག་དབང་ལེགས་པས་བྲིས་པ་དགེ་ཞིང་བཀྲ་ཤིས་པར་གྱུར་ཅིག། ༄༅། ཨོཾ་སྭ་སྟི། སྲས་བཅས་རྒྱལ་བའི་ཡབ་གཅིག་ངགཾ་དབཾང་ལྷ། ། དྲྃག་ཤུཾལ་ཆེན་པོའི་ཕྲིཾན་ལཾས་ཐོགས་མེད་པས། ། གདུག་པ་འདུལ་ཕྱིར་མི་ཡི་སྲིད་བཟུང་བ། ། ཡིད་བཞིན་རིཾན་ཆེནཾ་བླ་མའི་ཞབས་ལ་འདུད། །
སྲས་བཅས་ཐུ་བོ་མཁྱེན་བརྩེ་ནུས་པའི་གཏེར། ། ངགཾ་གི་དབཾང་པོ་ཀུནཾ་དགཾའ་རིཾན་ཆེནཾ་དང་། ། མཁས་དང་གྲུབ་པ་རྒྱ་མཚོའི་གཙུག་གི་རྒྱན། ། ངགཾ་དབཾང་ཀུནཾ་དགཾའ་རྒྱལཾ་མཚཾན་ལ་གསོལ་བ་འདེབས། ། རིགས་བརྒྱའི་ཁྱབ་བདག་རྡོ་རྗེ་འཆང་ཆེན་དང་། ། དབྱེར་མེད་སྔགས་འཆང་བླ་མ་ཡབ་སྲས་ལ། ། མི་ཕྱེད་གུས་པས་གསོལ་བ་བཏབ་པའི་མཐུས། ། དོན་གཉིས་ལྷུན་གྱིས་འགྲུབ་པའི་བཀྲ་ཤིས་ཤོག ། ཅེས་པ་འདི་ཡང་ཐར་རྩེ་ཞབས་དྲུང་རྡོ་རྗེ་འཆང་བྱམས་པ་ནམ་མཁའ་ཀུན་བཟང་བསྟན་པའི་རྒྱལ་མཚན་གྱི་ཞལ་འདོན་མཛད་རྒྱུར། སྒ་སྟོན་ངག་དབང་ལེགས་པས་གསོལ་བ་བཏབ་པའོ།།
༄༅། །མཆོག་སྤྲུལ་ཐམས་ཅད་མཁྱེན་པའི་གསོལ་འདེབས་བྱིན་རླབས་མཆོག་སྩོལ་ཞེས་བྱ་བ་བཞུགས་སོ།། དུས་གསུམ་རྒྱལ་བའི་ཡབ་གཅིག་འཇཾམ་པའི་དབྱཾངས། ། ཟབ་རྒྱས་ཆོཾས་ཀྱིཾ་དགའ་སྟོན་སྤེལ་སླད་དུ། ། བློཾ་གྲོཾས་མཚུངས་མེད་བཤེས་གཉེན་མཆོག་གི་སྐུར། ། ཡོངས་ཤར་ཁྱབ་བདག་བླ་མ་ཞབས་བརྟན་གསོལ། ། ལེགས་གསུང་འདུལ་བའི་ཁྲིམས་ཀྱི་ཡུ་བ་བརྟན། ། བྱང་ཆུབ་སེམས་གཉིས་དར་གྱི་ལྷབ་ལྷུབ་གཡོ། ། གསང་ཆེན་སྨིན་གྲོལ་ནོར་བུའི་ཏོག་ལྡན་པ། ། ཡོངས་འཛིན་བསྟན་པའི་རྒྱལ་མཚན་མཆོག་ལ་འདུད། ། མང་དུ་ཐོས་པའི་ནོར་གྱིས་རྒྱུད་ཕྱུག་ཅིང་། །
དེ་དོན་བསམ་པའི་སྒྲོ་འདོགས་ནང་ནས་ཆོད། ། རྩེ་གཅིག་བསྒོམ་པའི་ཏིང་འཛིན་བདུད་རྩི་ཡིས། ། རྟོགས་པའི་ལུས་སྟོབས་རྒྱས་པ་དེ་ལ་འདུད། ། མཁྱེན་པའི་ཡེ་ཤེས་ཟུང་གི་སྤྱན་དང་ལྡན། ། བརྩེ་བའི་ཐུགས་རྗེ་འགྲོ་ཀུན་རྗེས་སུ་འཛིན། ། གང་གི་ནུས་པ་ལུང་རྟོགས་བསྟན་པའི་དཔལ། ། མཚུངས་མེད་བླ་མ་དམ་པའི་ཞབས་ལ་འདུད། ། འཆད་པའི་ལེགས་བཤད་སྐལ་ལྡན་གདུལ་བྱའི་དཔལ། ། རྩོད་པའི་རིགས་པས་ཕས་རྒོལ་ལོག་ལྟ་འཇོམས། ། རྩོམ་ཕྲེང་རྒྱལ་བསྟན་མཛེས་པའི་རྒྱན་གྱུར་པ། །
སྨྲ་བའི་དབང་པོ་མཆོག་གི་ཞབས་ལ་འདུད། ། སྙིགས་དུས་གངས་ཅན་བོད་ཀྱི་གདུལ་བྱ་ལ། ། དམིགས་མེད་བརྩེ་བའི་ཐུགས་ཀྱིས་རྟག་དགོངས་ཤིང་། ། བསྡུ་དངོས་བཞི་ཡི་ལེགས་མཛད་མཐའ་ཡས་པས། ། ཕན་བདེའི་དགའ་སྟོན་སྤེལ་མཛད་ཞབས་ལ་འདུད། ། དེ་ལྟར་རྩེ་གཅིག་གུས་པས་གསོལ་བཏབ་མཐུས། ། དྲི་མེད་ཐུབ་བསྟན་ཕྱོགས་བཅུར་རྒྱས་པ་དང་། ། བསྟན་འཛིན་སྐྱེས་མཆོག་ཞབས་པད་རྟག་བརྟན་ཅིང་། ། རྣམ་དཀར་ཕྲིན་ལས་རྒྱས་པར་མཛད་དུ་གསོལ། ། ཡུལ་ཕྱོགས་ཀུན་ཏུ་ནད་མུག་འཁྲུགས་རྩོད་སོགས། །
སྙིགས་མའི་དུས་ལྟས་ངན་པ་ཀུན་ཞི་ནས། ། འགྲོ་ཀུན་དགེ་བཅུའི་དཔལ་ལ་སྤྱོད་པ་སོགས། ། རྫོགས་ལྡན་གསར་པའི་བདེ་འབྱོར་རྒྱས་པར་མཛོད། ། ཁྱད་པར་བདག་ཅག་དེང་ནས་བྱང་ཆུབ་བར། ། མགོན་པོ་ཁྱོད་ཀྱིས་འབྲལ་མེད་རྗེས་བཟུང་ཞིང་། ། ཐོས་བསམ་སྒོམ་པའི་རིམ་པ་མཐར་ཕྱིན་ནས། ། ཐམས་ཅད་གཟིགས་པའི་གོ་འཕང་མྱུར་ཐོབ་ཤོག ། ཅེས་པ་འདི་ནི་ཡོངས་ཀྱི་དགེ་བའི་བཤེས་གཉེན་མཁྱེན་རབ་བསྟན་འཛིན་གྱིས་བསྐུལ་ངོར། ཤཱཀྱའི་དགེ་སློང་ངག་དབང་ལེགས་པས་སྡེ་གཞུང་མའི་གྲྭ་ཚང་བཤད་སྒྲུབ་དར་རྒྱས་གླིང་དུ་བྲིས་པ་དགེའོ།། ༄༅། །མཆོག་སྤྲུལ་རིན་པོ་ཆེ་བྱམས་པ་ཀུན་དགའ་བསྟན་པའི་ཉི་མའི་ཞབས་བརྟན་བདེན་ཚིག་གྲུབ་པའི་དབྱངས་སྙན་ཞེས་བྱ་བ་བཞུགས་སོ།།
ན་མོ་གུ་རུ་མཉྫུ་གྷོ་ཥཱ་ཡ། བྱམཾས་མགོན་གཉིས་པཾ་རབ་འབྱམས་ཆོས་ཀྱི་རྗེ། ། ཀུནཾ་དགཾའ་ཡེ་ཤེས་བསྟཾན་པ་གསལ་མཛད་པ། ། མཁྱེན་བརྩེ་ནུས་པའིཾ་དབང་ཕྱུག་འགྲོ་བའི་མགོན། ། ཡོངས་འཛིན་སྨྲ་བའི་ཉིཾ་མ་ཞབས་བརྟན་གསོལ། ། རྣམ་དག་སྡོམ་པ་གསུམ་གྱིས་རྒྱུད་ཕྱུག་ཅིང་། ། རྣམ་མང་ཐོས་བསམ་སྒོམ་པའི་ཕ་མཐར་སོན། ། རྣམ་ཀུན་འཆད་རྩོད་རྩོམ་པས་དུས་འདའ་ཞིང་། ། རྣམ་དཀར་ཕྲིན་ལས་རྟག་ཏུ་རྒྱས་གྱུར་ཅིག ། མཆོག་གི་སྤྲུལ་སྐུ་བསྐལ་བརྒྱར་འཚོ་བཞེས་ཤིང་། །
ཐུགས་ཀྱི་བཞེད་དོན་མ་ལུས་ལྷུན་གྲུབ་ནས། ། མཁྱེན་རབ་དབང་ཕྱུག་རྗེ་བཙུན་ས་སྐྱ་པའི། ། བསྟན་པའི་ཉི་མ་སྲིད་ན་འབར་གྱུར་ཅིག ། ཅེས་པ་འདི་ནི། ཤཱཀྱའི་དགེ་སློང་ངག་དབང་ལེགས་པས་རེ་སྨོན་བདེན་ཚིག་སྙིང་གི་དཀྱིལ་ནས་ཞུས་པ་དེ་དེ་བཞིན་དུ་འགྲུབ་པར་གྱུར་ཅིག། །། PAGE * MERGEFORMAT 10 སྒ་སྟོན་ངག་དབང་ལེགས་པ། སྒ་སྟོན་ངག་དབང་ལེགས་པའི་གསུང་ཐོར་བུ་ཁག PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
