གསུང་འབུམ། ངག་དབང་ལེགས་པ། ༼གློག་ཀླད་པར་མ།༽
པོད ༧
བདག་ཉིད་ཆེན་པོ་གཞུང་ལུགས་རབ་འབྱམས་པའི་བླ་མའི་རྣལ་འབྱོར་བྱིན་རླབས་ཆར་འདེབས།
༄༅། །བདག་ཉིད་ཆེན་པོ་གཞུང་ལུགས་རབ་འབྱམས་པའི་བླ་མའི་རྣལ་འབྱོར་བྱིན་རླབས་ཆར་འདེབས་ཞེས་བྱ་བ་བཞུགས་སོ།། ན་མོ་གུ་རུ་ཨ་ནནྡ་ཛྙཱ་ན་ཡ། རབ་འབྱམས་པའི་བླ་མའི་རྣལ་འབྱོར་བསྒོམ་པར་འདོད་པས། དད་གུས་མོས་པའི་གདུང་ཤུགས་དྲག་པོས་སྒོ་ནས། སངས་རྒྱས་ཆོས་ཚོགས་ལན་གསུམ་གྱིས་སྐྱབས་སེམས་སྔོན་དུ་བཏང་སྟེ། སྭ་བྷཱ་ཝ་བརྗོད། མདུན་གྱི་ནམ་མཁར་སེངྒེ་ཆེན་པོ་བརྒྱད་ཀྱིས་ཉལ་ཐབས་སུ་བཏེགས་པའི་རིན་པོ་ཆེའི་ཁྲི་ཡངས་ཤིང་རྒྱ་ཆེ་བའི་སྟེང་དུ། པདྨ་འདབ་མ་འབུམ་དང་ལྡན་པའི་ཟེའུ་འབྲུའི་དབུས་སུ་ཟླ་བའི་དཀྱིལ་འཁོར་ཉ་གང་བའི་ལྟེ་བར། ངོ་བོ་རྩ་བའི་བླ་མ་རྣམ་པ་བདག་ཉིད་ཆེན་པོ་གཞུང་ལུགས་རབ་འབྱམས་པ་ཀུན་དགའ་ཡེ་ཤེས་སྐུ་མདོག་དཀར་ལ་དམར་བའི་མདངས་ཆགས་པ་ཕྱག་གཡས་མཆོག་སྦྱིན་གྱི་ཕྱག་རྒྱ་མཛད་ནས་སྦྱིན་པ་རྣམ་བཞིའི་ཆར་ཆེན་འབེབས་པ། གཡོན་པས་མཉམ་བཞག་གི་ཕྱག་རྒྱ་མཛད་པས་ནམ་མཁའ་མཛོད་ལ་སོགས་པ་ཏིང་ངེ་འཛིན་གྱི་སྒོ་བསམ་གྱིས་མི་ཁྱབ་པ་ལ་མཉམ་པར་འཇོག་པ།
སྐུ་ལ་ཆོས་གོས་རྣམ་གསུམ་དང་། དབུ་ལ་ས་ཞུ་རྣ་རིང་མ་གསོལ་བ། འོད་དང་འོད་ཟེར་འཕྲོ་བ་དང་སྡུད་པ་ཅན་དུ་གྱུར། དེའི་དཔྲལ་བར་ཨོཾ། མགྲིན་པར་ཨཱཿ ཐུགས་ཀར་ཧཱུྃ། དེ་ལས་འོད་ཟེར་འཕྲོས་པས་ཕྱོགས་བཅུའི་བླ་མ། ཡི་དམ། སངས་རྒྱས། བྱང་སེམས།
ཉན་རང་། མཁའ་འགྲོ། ཆོས་སྐྱོང་། ནོར་ལྷའི་ཚོགས་དཔག་ཏུ་མེད་པ་དང་བཅས་ཨོཾ་བཛྲ་ས་མཱ་ཛཿ ཛཿཧཱུྃ་བྃ་ཧོཿ མདུན་གྱི་བླ་མ་ལ་ཐིམ་པས་སྐྱབས་གནས་ཀུན་འདུས་ཀྱི་བདག་ཉིད་གྱུར། བླ་མ་དམ་པའི་ཞབས་ལ་ཕྱག་འཚལ་ཞིང་། ། ཀུན་བཟང་རྣམ་འཕྲུལ་མཆོད་སྤྲིན་རྒྱ་མཚོས་མཆོད། ། ཐོག་མེད་འཁོར་བར་བསགས་པའི་སྡིག་ལྟུང་བཤགས། ། འཁོར་འདས་དགེ་བ་ཀུན་ལ་རྗེས་ཡི་རང་། །
ཟབ་དང་རྒྱ་ཆེའི་ཆོས་འཁོར་བསྐོར་བར་བསྐུལ། ། མྱ་ངན་མི་འདའ་རྟག་ཏུ་བཞུགས་པར་གསོལ། ། དགེ་ཚོགས་འགྲོ་ཀུན་བྱང་ཆུབ་ཐོབ་ཕྱིར་བསྔོ། ། ཞེས་དང་། མཎྜལ་རྒྱས་བསྡུས་ཅི་རིགས་སུ་འབུལ། མོས་གུས་དྲག་པོས། རབ་འབྱམས་གཞུང་ལུགས་སོགས་སྐུ་བསྟོད་རྒྱས་བསྡུས་བརྒྱ་སྟོང་སོགས་གང་མང་གསོག་མཐར། མཚན་སྔགས་བཟླ་བ་ནི། ཨོཾ་ཨཱཿབཛྲ་གུ་རུ་ཨཱ་ནནྡ་ཛྙཱ་ན་སརྦ་སིདྡྷི་ཧཱུྃ། ཞེས་གྲངས་མང་གསོག
བླ་མའི་གནས་གསུམ་ཨོཾ་ཨཱཿཧཱུྃ་གསུམ་ལས། ། འོད་ཟེར་དཀར་དམར་མཐིང་གསུམ་རིམ་གྱིས་དང་། ། གཅིག་ཅར་འཕྲོས་པས་རང་གི་སྒོ་གསུམ་ཐིམ། ། དབང་དང་དངོས་གྲུབ་ཐམས་ཅད་ལེགས་ཐོབ་གྱུར། ། མཐར་ནི་བླ་མ་འོད་ཞུ་རང་ལ་ཐིམ། ། སྒོ་གསུམ་གསང་བ་གསུམ་དང་དབྱེར་མེད་འདྲེས། ། ཞེས་བརྗོད་ནས་བླ་མའི་སྐུ་བཞིའི་ངོ་བོ་སྐྱོང་། སྐྱེ་བ་ཀུན་ཏུ་སོགས་བསྔོ་སྨོན་གྱིས་རྒྱས་བཏབ་སྟེ་སྤྱོད་ལམ་ཐམས་ཅད་ཆོས་མཐུན་གྱི་བྱ་བས་དུས་འདའ་བར་བྱའོ། ། ཞེས་པ་འདི་ནི་དོན་གཉེར་ཅན་མང་པོས་བསྐུལ་བའི་ངོར། ཤཱཀྱའི་དགེ་སློང་ངག་དབང་ལེགས་པས་ས་བཟང་རྣམ་རྒྱལ་གླིང་དུ་བྲིས་པ་དགེ་ཞིང་བཀྲ་ཤིས་པར་གྱུར་ཅིག །
སརྦ་མངྒ་ལཾ།། །། PAGE * MERGEFORMAT 2 སྒ་སྟོན་ངག་དབང་ལེགས་པ། བླ་མའི་རྣལ་འབྱོར་བྱིན་རླབས་ཆར་འདེབས། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
