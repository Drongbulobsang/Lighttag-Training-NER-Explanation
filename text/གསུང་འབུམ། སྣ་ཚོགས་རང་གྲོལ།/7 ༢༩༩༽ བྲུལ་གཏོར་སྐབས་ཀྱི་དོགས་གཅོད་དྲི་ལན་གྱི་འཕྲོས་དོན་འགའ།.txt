གསུང་འབུམ། སྣ་ཚོགས་རང་གྲོལ།
པོད ༧
༢༩༩༽ བྲུལ་གཏོར་སྐབས་ཀྱི་དོགས་གཅོད་དྲི་ལན་གྱི་འཕྲོས་དོན་འགའ།
༢༩༩༽ བྲུལ་གཏོར་སྐབས་ཀྱི་དོགས་གཅོད་དྲི་ལན་གྱི་འཕྲོས་དོན་འགའ་བཞུགས་སོ། བྲུལ་གཏོར་གྱི་སྐབས་སུ། གཏོར་སྣོད་ཀྱི་ནང་དུ་ཇི་ལྟར་བཤམས་པའི་དངོས་པོ་བདུད་རྩིའི་རྒྱ་མཚོ་ཆེན་པོར་གྱུར་པར་བསམ་པ་ནི། རང་ཉིད་སྤྱན་རས་གཟིགས་སུ་མི་བསྒོམ་པར་རང་ལུས་ཐ་མལ་པ་འདི་ཉིད་ལས་སླར་རང་ལུས་འདི་ཁོ་ན་འདྲ་བ་གཅིག་འཕྲོས། གཉིས་འཕྲོས། གྲངས་མེད་བསམ་གྱིས་མི་ཁྱབ་པ་ཟད་མེད་དུ་འཕྲོས་ནས་གཏོར་མ་བདུད་རྩིའི་རྒྱ་མཚོ་ཆེན་པོ་དེའི་ནང་དུ་སོང་བར་བསམ་རྒྱུ་ཡིན་ཞིང༌། དེ་ཡང་བྲུལ་གཏོར་རིམ་པ་བཞིའི་དང་པོ་དེ་ལ། གཏོར་རྫས་དང་རང་ལུས་དེར་སོང་ནས་ཞུ་ཞིང་འདྲེས་པ་དེ་ཐམས་ཅད་དཀར་གསུམ་མངར་གསུམ་ལ་སོགས་མཆོད་པའི་རིགས་སྣ་ཚོགས་སུ་གྱུར་པར་དམིགས་ཏེ་བྱང་སེམས་ཉན་ཐོས་རང་རྒྱལ། གཙང་རིགས་དཀར་མཆོག་ ༣༠༠༽ ལ་མཉེས་པའི་ལྷ་ཚོགས་ཐམས་ཅད་ལ་འབུལ་བར་དམིགས། ༈ གཉིས་པ་དེ་ལ།
གཏོར་མ་དེ་ཡང་ཐོད་པ་སྟོང་གསུམ་གྱི་ཁྱོན་ཙམ་དུ་གྱུར་པའི་ནང་དུ་གཏོར་རྫས་ཤ་ལྔ་བདུད་རྩི་ལྔ་ལ་སོགས་པས་གང་བ་ལ། རང་གི་ལུས་འདི་ལས་འདི་དང་འདྲ་བའི་ལུས་དཔག་ཏུ་མེད་པ་འཕྲོས་ནས་དེར་སོང་བས་བདུད་རྩི་དེ་ཉིད་སྨན་རག་གཏོར་ཚོགས་ལ་སོགས་སོགས་གསང་སྔགས་ནང་གི་མཆོད་པ་དཔག་མེད་གྱུར་པར་བསམ་ནས་བླ་མ་ཡི་དམ་མཁའ་འགྲོ་ཆོས་སྐྱོང་ལ་སོགས་སྔགས་ནང་པའི་ལྷ་ཚོགས་ཐམསཅད་ལ་འབུལ། ༈ གསུམ་པ་དེ་ལ་གཏོར་སྣོད་རིན་ཆེན་རྒྱ་ཁྱོན་ཤིན་ཏུ་ཆེ་བ་སྟོང་གསུམ་དང་མཉམ་པ། གཏོར་རྫས་ཀྱང་ངོ་བོ་བདུད་རྩིའི་རྒྱ་མཚོ་ཡིན་པ་ལ། རྣམ་པ་གཟུགས་མཛེས་པ། སྒྲ་སྙན་པ། དྲི་ཞིམ་པ། རོ་མངར་བ། རེག་བྱ་འཇམ་པ་ལ་སོགས་འདོད་ཡོན་མ་ཚང་བ་མེད་པའི་ནང་དུ། བདག་ལུས་འདི་ལས་ལུས་མང་པོ་འཕྲོས་ནས་ཐིམ་པ་ ༣༠༡༽ལ་བརྟེན་ནས་སླར་ཡང་འདོད་པའི་ཡོན་ཏན་བསམ་གྱིས་མི་ཁྱབ་པར་བསམ་སྟེ་འགྲོ་བ་རིགས་དྲུག་གི་སེམས་ཅན་ཐམས་ཅད་ལ་སྦྱིན།
༈ བཞི་པ་དེ་ལ། གཏོར་སྣོད་རྒྱ་ཁྱོན་རབ་ཏུ་ཆེ་བའི་ནང་དུ། གཏོར་རྫས་རྣམས་ངོ་བོ་ཡེ་ཤེས་བདུད་རྩི་ལ་རྣམ་པ་བཟའ་བཏུང་དང་ཤ་ཁྲག་གློ་རྙིང་ནང་ཁྲོལ་དབང་པོ་ལྔ་སོགས་གདོན་བགེགས་རྣམས་སོ་སོའི་ཡིད་དང་མཐུན་པའི་དངོས་པོར་གྱུར་པའི་ནང་དུ། རང་ལུས་ལས་འདི་འདྲ་བ་གྲངས་མེད་འཕྲོས་ཤིང་དེར་ཐིམ་པ་དང༌། གདོན་བགེགས་ལན་ཆགས་འབྱུང་པོ་གནོད་བྱེད་རྣམས་སོ་སོ་ཇི་ལྟར་འདོད་པའི་ལོངས་སྤྱོད་དུ་གྱུར་ནས་བསྔོས་པས། ལན་ཆགས་བགེགས་རིགས་མཐའ་དག་དགེ་མགུ་ཞིང་ཚིམ་སྟེ་གཞན་ལ་གནོད་འཚེའི་བསམ་སྦྱོར་ཞི་ཞིང་བྱང་ཆུབ་ཀྱི་གོ་འཕང་ལ་འཁོད་པར་བསམ། ༈ ལྔ་པ་ལ་ནི། རང་ལུས་ཞུ་བ་དེ་བྱེད་མི་དགོས་པར། ཀླུ་རྒྱལ་འཁོར་བཅས་ཀྱི་ཐུགས་དང་མཐུན་པའི་མཆོད་རྫས་ཀླུ་སྨན་སོགས་ཅི་རིགས་ཀྱི་ལོངས་སྤྱོད་དུ་ ༣༠༢༽ དམིགས་ནས་ཕུལ་བ་ཡིན་ནོ། མདོར་ན་ཤུལ་གཏོར་ཞེས་མིང་དུ་བཏགས་པའི་རྒྱུ་མཚན་་ནི།
རང་ལུས་མང་པོ་སྤྲོས་ནས་གཏོར་མའི་ནང་དུ་བྲུལ་བར་བསྒོམ་ལ་བྲུལ་གཏོར་དུ་མིང་བཏགས་པ་ཡིན་པར་སྣང་ལ། འདི་ཁོ་ན་རང་གཅིག་པུ་གཏོང་ན་ཐོག་མར་སྐྱབས་སེམས་ཡན་ལག་བདུན་པ་དང༌། མཇུག་ཏུ་བསྔོ་སྨོན་བཀྲ་ཤིས་གཤེགས་གསོལ་སོགས་དགོས་མོད་ཀྱང༌། དིང་སང་གཏོར་མ་གཞུང་དང་པོ་དང་སྦྲེལ་ནས་གཏོང་བ་ཡིན་ཚེ། བརྒྱ་རྩ་ཚར་ནས། ལྷག་གཏོར་དང་ཆོས་སྦྱིན་གྱི་རྗེས་སུ་ཇི་ལྟར་བསྔོས་བཞིན་ཐོག་པ་མེད་པར་འབྱུང་གྱུར་ཅིག་ ཅེས་པའི་སྐབས་དེར་སྐབས་བྲུལ་གཏོར་བཤམས་ནས་བཏང༌། དེ་ཚར་བ་དང་ཡང༌། བར་དོ་ཆ་བཞིའམ། འབྱུང་བཞི་སོགས་གང་གཏོང་བར་མོས་པ་རྣམས་དལ་ཁོམ་དང་བསྟུན་ནས་བཏང་བའི་རྗེས་ལ། གཏོར་ཆས་བསྡུ་བའི་སྐབས་སུ།
ཡོ་བྱད་མ་འབྱོར་ཏིང་འཛིན་གཡེལ ༣༠༣༽ བ་དང༌། ཞེས་སོགས་ཀྱི་གཤགས་པ་དང༌། གཤེགས་སུ་གསོལ། བསྔོ་བ། སྨོན་ལམ། བཀྲ་ཤིས་རྣམས་བྱ་བ་ཡིན་ནོ། ཡང་གཏོར་མ་ཞིག་གཏོང་ཕྱིན་ཆད་བརྒྱ་རྩ་མ་བཏང་བའི་ཐབས་མེད་ཅིང༌། བརྒྱ་རྩའི་ཁོགས་སུ་གཞན་ཐམས་ཅད་ཚང་ཞིང་འདུས་པའི་གནད་ཀྱིས་འདི་གཅིག་པུས་མི་ཆོག་རྒྱུ་མེད་པ་དང༌། ཡང་རྒྱས་པར་བྱེད་སྤྲོ་ན་དཀར་ཆ་བཞི། འཛམ་ལ།
བྲུལ་གཏོར་བར་དོ། འབྱུང་བཞི་ལ་སོགས་རྣམས་རེ་མོས་བྱས་ནས་བཏང་བས་ཡོང་བ་དང༌། གཞན་གང་ཡང་མི་གཏོང་ན། མཆོད་པའི་མཇུག་གི་ཆུ་སྦྱིན་དེ་ནི་ངེས་པར་དགོས་ཚེ། དེ་དང་བརྒྱ་རྩ་བཏང་ནས་མཇུག་གི་ལས་རིམ་རྣམས་བྱས་པས་འཐུས་པ་ཡིན་པས་དེ་ལྟར་ཐུགས་ལ་བཞུགས་མཛོད། ཅེས་འཕྲལ་མར་མཚམས་མལ་ནས་དགེའོ། ༣༠༤༽
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
