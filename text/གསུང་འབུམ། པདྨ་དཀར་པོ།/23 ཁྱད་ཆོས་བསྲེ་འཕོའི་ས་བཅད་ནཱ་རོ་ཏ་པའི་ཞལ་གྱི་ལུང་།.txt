གསུང་འབུམ། པདྨ་དཀར་པོ།
པོད ༢༣
ཁྱད་ཆོས་བསྲེ་འཕོའི་ས་བཅད་ནཱ་རོ་ཏ་པའི་ཞལ་གྱི་ལུང་།
"$ ༄༅། །ཁྱད་ཆོས་བསྲེ་འཕོའི་ས་བཅད་ནཱ་རོ་ཏ་པའི་ཞལ་གྱི་ལུང་ཞེས་བྱ་བ་བཞུགས་སོ། ། ༄༅། །གྲུབ་ཐོབ་བརྒྱུད་པའི་བླ་མ་རྣམས་ལ་ཕྱག་འཚལ་ལོ། ། འདིར་རྡོ་རྗེའི་ལུས་ལ་རླུང་སེམས་ཀྱི་རྟེན་འབྲེལ་གནད་དུ་བསྣུན་པས་ལྷན་ཅིག་སྐྱེས་པའི་ཡེ་ཤེས་རང་དབང་མེད་པར་མངོན་དུ་བྱེད་པའི་གདམས་ངག་བསྲེ་འཕོ་གནད་ཀྱི་མཚམས་སྦྱོར་འདི་ཉིད་འཆད་པར་བྱེད་པ་ལ། ཡིད་ཆེས་ཤིང་ཁུངས་བཙུན་པར་བྱེད་པ་གྲུབ་ཐོབ་བརྒྱུད་པའི་རིམ་པ་དང་གདམས་པ་དངོས་གཉིས་སོ། ། དང་པོ་ལམ་ལ་ཁྲིགས་ཆགས་སུ་བསྟན་པ་དང༌། ལམ་གྱི་བོགས་འདོན་གེགས་སེལ་དུ་བསྟན་པའོ། ། དང་པོ་ལ། དངོས་པོའི་གནས་ལུགས། ལམ་གྱི་རིམ་པ།
འབྲས་བུ་སྐྱེ་བའི་རིམ་པའོ། ། དང་པོ། ། དངོས་པོའི་གནས་ལུགས་ལ། ལུས་དངོས་པོའི་གནས་ལུགས་དང༌། སེམས་དངོས་པོའི་གནས་ལུགས་གཉིས་སོ། ། དང་པོ་ལ། ལུས་བྱང་ཆུབ་ལྔར་གྲུབ་ཚུལ་དང༌། རྩ་དངོས་པོའི་གནས་ལུགས་དང༌། བྱང་ཆུབ་ཀྱི་སེམས་དངོས་པོའི་གནས་ལུགས་དང༌། རླུང་དངོས་པོའི་གནས་ལུགས་དང་བཞིའོ།
དང་པོ་ལ། དངོས་དང་འཁོར་བ་འཇུག་ལྡོག་གི་གདམས་ངག་ཟུར་བཀོལ་དུ་བཤད་པའོ། གཉིས་པ་རྩ་དངོས་པོའི་གནས་ལུགས་ལ་གཞུང་དང༌། གནས་པ་རྩའི་གདམས་ངག་ཟུར་བཀོལ་དུ་བཤད་པ་གཉིས་སོ། ། བཞི་པ་རླུང་དངོས་པོའི་གནས་ལུགས་ལ་གཞུང་དང་གཡོ་བ་རླུང་གི་ཡིག་ཆུང་དང༌། རླུང་གི་དེ་ཉིད་གསལ་བ་གཉིས་ཟུར་བཀོལ་དུ་བཤད་པའོ། ། གཉིས་པ་ལམ་གྱི་རིམ་པ་ལ་སྨིན་བྱེད་དབང་དང་གྲོལ་བྱེད་གྱི་ལམ་མོ། ། དང་པོ་ལ། མ་སྨིན་པ་སྨིན་པར་བྱེད་པའི་དབང་དངོས་དང༌། དབང་བཞི་ལམ་སློངས་ཀྱི་ཞལ་གདམས་གཉིས་སོ། །
གཉིས་པ་གྲོལ་བྱེད་ཀྱི་ལམ་ལ། བསྐྱེད་རིམ་དང་རྫོགས་རིམ་གཉིས་སོ། ། རྫོགས་རིམ་ལ། གཏུམ་མོ་ལམ་གྱི་གཞི་མ། ལས་རྒྱ་ལམ་གྱི་བོགས་འདོན། སྒྱུ་ལུས་ལམ་གྱི་སྲོག་ཤིང༌། རྨི་ལམ་ལམ་གྱི་དྲོད་ཚད། འོད་གསལ་ལམ་གྱི་སྙིང་པོ། བར་དོ་ལམ་གྱི་བློ་ཆོད། འཕོ་བ་ལམ་གྱི་བསུན་མ།
གྲོང་འཇུག་ལམ་གྱི་འཐུད་མ་དང་བརྒྱད་དོ། དང་པོ་ལ། གཞུང་དང་སྦ་བཞིའི་གདམས་ངག་ཟུར་བཀོལ་དུ་བཤད་པའོ། ། དང་པོ་གཞུང་ལ། སྔོན་དུ་འགྲོ་བ་མན་ངག་གི་ཆོས། དངོས་གཞི་གནད་ཀྱི་གདམས་ངག ། རྗེས་བཅའ་བ་ལུས་ཀྱི་འཁྲུལ་འཁོར་དང་གསུམ་མོ། ། དང་པོ་ལ། ཕྱི་ལུས་ཀྱི་སྟོང་ར། ནང་རྩའི་སྟོང་ར།
བསྲུང་བའི་འཁོར་ལོ། རྩ་ལམ་སྦྱང་བ། རྩ་གནས་བྱིན་གྱིས་བསླབ་པ་དང་ལྔའོ། ། གཉིས་པ་དངོས་གཞི་གདམས་ངག་ལ། སྤྱིའི་གཏུམ་མོ་དང་བྱེ་བྲག་གི་གཏུམ་མོ་གཉིས་སོ། ། དང་པོ་ལ་གསུམ། ལས་ཀྱི་གཏུམ་མོ་དང༌། ཉམས་སམ་འབར་བའི་བཏུམ་མོ་དང༌། མཆོག་གི་གཏུམ་མོའོ། དང་པོ་ལས་ཀྱི་གཏུམ་མོ་ལ་ལྔ་སྟེ།
བཅའ་བ་ལུས་ཀྱི་གནད། ཞི་དྲག་རླུང་གི་གནད། གཅུན་པ་རྩའི་གནད། དམིགས་པ་ཡུལ་གྱི་གནད། གནས་སྐབས་དུས་ཀྱི་གནད་དོ། ། གཉིས་པ་ཞི་དྲག་རླུང་གི་གནད་ལ། འཇམ་རླུང༌། དྲག་རླུང༌། གཡོ་བ་རླུང་གི་མན་ངག་གི་གནད་དང་གསུམ་མོ། དང་པོ་སྔོན་འགྲོ་འབུད་པ་དགུ་སྤྲུག །
དངོས་གཞི་སྦྱོར་བ་བཞི་ལྡན་ནོ། གཉིས་པ་དྲག་རླུང་ལ། རླུང་ལོག་མི་འབྱུང་བ་འབུད་པའི་གནད། རླུང་རང་གནས་སུ་གཞུག་པ་བརྔུབ་པའི་གནད། རླུང་དབང་དུ་བསྡུ་བ་དགང་བའི་གནད། རླུང་རྩ་མིག་ཏུ་གདབ་པ་གཞིལ་བའི་གནད། རླུང་ཕྱི་ནང་བསྲེ་བ་གཏོང་བའི་གནད་དང་ལྔའོ། ། གསུམ་པ་གཡོ་བ་རླུང་གི་མན་ངག་གི་གནད་ལ། ཕོ་རླུང་དྲག་པོ་བཙན་ཐབས་ཀྱི་བསྒོམ་ཚུལ། མོ་རླུང་འཇམ་རླུང་གི་བསྒོམ་ཐབས།
མ་ནིང་རླུང་གིས་སྒོམ་ཐབས་དང༌། ཞར་བྱུང་གི་གེགས་སེལ་བའོ། བཞི་པ་དམིགས་པ་ཡུལ་གྱི་གནད་ལ། ནང་གི་དམིགས་པ་ཡུལ་གྱི་གནད་དང༌། ཕྱིའི་དམིགས་པ་ཡུལ་གྱི་གནད་གཉིས་སོ། ། དང་པོ་ལ་གཏུམ་མོ་ཨ་ཐུང་ལ་བརྟེན་པ་དང་དམིགས་པའི་རྣམས་གྲངས། དཔྱིད་ཀྱི་ཐིག་ལེ་དཔལ་ཀུན་ཏུ་ཁ་སྦྱོར་ལས་བཤད་པ་རྡོ་རྗེ་གདན་བཞི་ལས་བྱུང་བའི་མན་ངག་གི་ཁྱད་པར། རིམ་པ་ལྔ་དང་སྦྱར་བའི་མན་ངག་དཔལ་བདེ་མཆོག་ལས་བྱུང་བ། འཁོར་ལོ་གཉིས་ལ་བརྟེན་པ། འཁོར་ལོ་བཞི་ལ་བརྟེན་པ།
གཏུམ་མོ་བློ་ཆོད་མའམ་གཙུབ་ཤིང་མ། ། གཏུམ་མོ་དགུ་བསྐོར་མན་ངག་གི་ཁྱད་པར་ཅན་གནད་དང་དགུའོ། དང་པོ་ལ་ཕྱིའི་གཏུམ་མོ། ནང་གི་གཏུམ་མོ། གསང་བའི་གཏུམ་མོ་དང་གསུམ་མོ། ། གསུམ་པ་དཔྱིད་ཀྱི་ཐིག་ལེ་དཔལ་ཀུན་ཏུ་ཁ་སྦྱོར་ལས་བཤད་པ་ལས། རྒྱུད་ཀྱི་རིམ་པ་ཆགས་ལམ་དང་སྦྱར་བ། སྔགས་ཀྱི་རིམ་པ་གཏུམ་མོ་དང་སྦྱར་བ། ཡེ་ཤེས་ཀྱི་རིམ་པ་ཉམས་མྱོང་དང་སྦྱར་བ་གསུམ་མོ། ། བཞི་པ་རྡོ་རྗེ་གདན་བཞི་ལས་བྱུང་བའི་མན་ངག་གི་ཁྱད་པར་ལ།
དངོས་པོའི་གནས་ལུགས། ལམ་གྱི་རིམ་པ། འབྲས་བུའི་འཆར་ཚུལ་ལོ། ། གཉིས་པ་ལམ་གྱི་རིམ་པ་ལ། ལུས་ཀྱི་སྦྱོར་བ་དྲུག ། རྩའི་སྦྱོར་བ་དྲུག ། དམིགས་པའི་སྦྱོར་བ་དྲུག ། རླུང་གི་སྦྱོར་བ་དྲུག ། དུས་ཀྱི་སྦྱོར་བ་དྲུག ། ཉམས་ཀྱི་སྦྱོར་བ་དྲུག་གོ །
གསུམ་པ་འབྲས་བུ་འཆར་ཚུལ་ལ། མཐའ་བཞི་རང་གྲོལ་གྱི་རྟོགས་པ། རང་བྱུང་ལྷུན་གྲུབ་ཀྱི་རྟོགས་པ། འགྱུར་མེད་བདེ་ཆེན་གྱི་རྟོགས་པ་དང་གསུམ་མོ། ལྔ་པ་རིམ་པ་ལྔ་དང་སྦྱར་བའི་མན་ངག་དཔལ་བདེ་མཆོག་ལས་བྱུང་བ་ལ། སྒྱུ་ལུས་བསྐྱེད་རིམ་པ་ལྷའི་དེ་ཉིད། སེམས་ལ་དམིགས་པའི་དེ་ཉིད། ངག་རྡོ་རྗེ་བཟླས་པའི་དེ་ཉིད། འོད་གསལ་རྫོགས་པའི་རིམ་པའི་དེ་ཉིད། ཟུང་འཇུག་གི་དེ་ཉིད་དང་ལྔའོ།
དང་པོ་ལ་ཕྱི་ལུས་ཀྱི་གྲུ་གསུམ། ནང་རྩའི་གྲུ་གསུམ། གསང་བ་ཡི་གེ་མེད་པའི་ཆོས་འབྱུང་གྲུ་གསུམ་མོ། ། བརྒྱད་པ་གཏུམ་མོ་བློ་ཚད་མའམ་གཙུག་ཤིང་མ་ལ་སྔོན་དུ་འགྲོ་བ་དང༌། ཐབས་ལམ་དངོས་གཉིས་སོ། དེ་ལ་ལུས་ཀྱི་འཁྲུལ་འཁོར་གྱིས་རྩ་རླུང་དངོས་སུ་དགོད་པ། སེམས་ཀྱི་འཁྲུལ་འཁོར་གྱིས་གཉུག་མ་གཏན་ལ་དབབ་པའོ། ། གཉིས་པ་ལ་ཕྱི་རླུང་རྩ་ལ་རེངས་པ་དང༌། ནང་རླུང་སེམས་ལ་རེངས་པ་གཉིས་སོ། ། དགུ་པ་གཏུམ་མོ་དགུ་བསྐོར་མན་ངག་ཁྱད་པར་ཅན་གྱི་གནད་ལ་རླུང་བསྲེ་བ།
རླུང་སྦྱང་བ། རླུང་སྤྲུག་པ་དང་གསུམ་མོ། གཉིས་པ་ཉམས་ཀྱི་གཏུམ་མོ། ཐུན་མོང་གི་རྟགས་དང༌། ཁྱད་པར་རྟགས་གཉིས་སོ། ། དེ་རྟགས་ལྔ་དང་ཡོན་ཏན་བརྒྱད་དོ། ། གཉིས་པ་བྱེ་བྲག་གི་སྐོར་ལ། བོགས་འདོན་གྱི་སྐོར། བསམ་གྱིས་མི་ཁྱབ་པའི་སྐོར། གསང་སྒྲུབ་ཀྱི་སྐོར་རོ།
དང་པོ་ལ། དྲོད་ཀྱི་བོགས་འདོན་གཙུབ་ཤིང་མ་དང༌། བདེ་བའི་བོགས་འདོན་འབར་འཛག ། གསལ་བའི་བོགས་འདོན་སྣང་བ་ལམ་ཁྱེར། མི་རྟོག་པ་བསམ་གྱིས་མི་ཁྱབ་པ་དང་གསུམ་མོ། ། གསུམ་པ་གསང་སྒྲུབ་ཀྱི་སྐོར་ལ། རླུང་རྟ་རུ་ཞོན་པ། རླུང་ཟས་སུ་ཟ་བ། རླུང་གོས་སུ་གྱོན་པ། རླུང་སྨན་དུ་བཏང་བའོ། །
གསུམ་པ་རླུང་གོས་སུ་བགོ་བ་ལ། ལུས་གནད་དང་སེམས་གནད་དོ། ། དེ་ལ་མཁའ་འགྲོ་མ་རྡོ་རྗེ་རྩེ། པདྨ་རྩེ། རིན་ཆེན་རྩེ། རལ་གྲི་རྩེ། འཁོར་ལོ་རྩེ་དང་ལྔའོ། ། གཉིས་པ་ལས་རྒྱ་ལམ་གྱི་བོགས་འདོན་ལ། ཆུ་འཐུང་གི་མན་ངག་ཟུར་ན་ཡོད། སྔོན་འགྲོ་རླུང་སྦྱང་བ།
དངོས་གཞི་གནད་ཀྱི་གདམས་ངག ། ར་ས་ཡ་ན་བཅུད་ཀྱི་ལེན་པ་ཟུར་བཀོལ་དུ་བཤད་པའོ། ། གཉིས་པ་ལ་རང་ལུས་ཐབས་ལྡན་དང༌། གཞན་ལུས་ཤེས་རབ་ཕྱག་རྒྱའི་ཉམས་ལེན་གཉིས་སོ། ། དང་པོ་ཡིད་རིག་དམིགས་རྟེན་དུ་བྱས་ནས་འབར་འཛག་བསྒོམ་པ་དང༌། དངོས་རིག་མཚོན་བྱེད་དུ་བྱས་ནས་ཀུན་ཏུ་རུ་ལ་བརྟེན་པ་གཉིས་སོ། གཉིས་པ་གཞན་ལུས་ཤེས་རབ་ཕྱག་རྒྱའི་ཉམས་ལེན་ལ། སྔོན་དུ་འགྲོ་བ་ཡན་ལག་གི་ཆོས། དངོས་གཞི་གནད་ཀྱི་མན་ངག ། རྗེས་ལམ་དུ་ཁྱེར་བ།
བཀོད་པ་བྱང་ཆུབ་སེམས་ཀྱི་མན་ངག་ཟུར་བཀོལ་དུ་བཤད་པའོ། དང་པོ་ལ་བརྟག་པ། དགུག་པ། མི་སྦྱང་བར་བྱ་བ། སྲིད་བསྲུང་བ་དང་བཞིའོ། གཉིས་པ་དངོས་གཞི་གནད་ཀྱི་གདམས་པ་ལ། རྩ་བཙལ་བ། དབབ་པ། གཟུང་བ། བཟློག་པ།
ལུས་ཐམས་ཅད་ལ་ཁྱབ་པར་བྱེད་པ་དང་ལྔའོ། ། གསུམ་པ་རྗེས་ལམ་དུ་ཁྱེར་བ་ལ། རྩའི་གནས་སུ་བསྲེ་བ། རླུང་དང་བསྲེ་བའོ། གསུམ་པ་ར་ས་ཡ་ན་བཅུད་ལེན་གྱི་གདམས་པ་ལ། ལུས་སྒྲུབ་པ་དང་སེམས་སྒྲུབ་པ་གཉིས་སོ། ། དང་པོ་ལ། རྒས་པ་འཆིང་བ། ན་བ་འཆིང་བ། ། འཆི་བ་འཆིང་བའོ།
གཉིས་པ་ལ། རླུང་བཅིང་པ་དང༌། ཡིད་བཅིང་བ་དང༌། ཁུ་བ་བཅིང་བའོ། ། གསུམ་པ་སྒྱུ་ལུས་ལམ་གྱི་སྲོག་ཤིང་ལ། སྔོན་དུ་འགྲོ་བ་ཡན་ལག་གི་ཆོས། དངོས་གཞི་གནད་ཀྱི་གདམས་ངག་གོ ། དང་པོ་ལ་ཐུན་མོང་ཐེག་པ་དང་བསྟུན་ནས་ཉོན་མོངས་སོ་སོའི་གཉེན་པོ་ལ་བརྟེན་པ་དང༌། འབྱུང་བ་ལམ་དུ་འབྱོངས་པ་ཟད་པར་ཟིལ་གནོན་གྱི་ཏིང་ངེ་འཛིན་བསྒོམ་པའོ། དེ་ལ་ཟད་པར་གྱི་ཏིང་ངེ་འཛིན་བཅུ་དང༌།
ཟིལ་གནོན་གྱི་སྐྱེད་མཆེད་བརྒྱད་དོ། གཉིས་པ་དངོས་གཞི་གནད་ཀྱི་གདམས་ངག་ལ། མ་དག་པའི་སྒྱུ་ལུས་སྒྱུ་མར་སྦྱང་བ། དག་པའི་སྒྱུ་ལུས་སྒྱུ་མར་སྦྱང་བ། གཉིས་བསྡུས་ཀྱི་ཆོས་ཐམས་ཅད་སྒྱུ་མར་སྦྱང་བ་དང་གསུམ་མོ། གཉིས་པ་ལ་བསྐྱེད་རིམ་སྒྱུ་མ་དང༌། རྫོགས་རིམ་སྒྱུ་མའོ། ། བཞི་པ་རྨི་ལམ་ལམ་གྱི་དྲོད་ཚད་ལ། སྔོན་དུ་འགྲོ་བ་ཡན་ལག་གི་ཆོས། ། དངོས་གཞི་གནད་ཀྱི་གདམས་པའོ།
གཉིས་པ། བཟུང་བ། སྦྱང་བ། སྒྱུ་མར་བསླབ་པ། རྨི་ལམ་གྱི་དེ་ཁོ་ན་ཉིད་བསྒོམ་པ་དང་བཞིའོ། ། དང་པོ་ལ། འདུན་པའི་སྟོབས་ཀྱིས་འཛིན་པ་དང༌། རླུང་གི་སྟོབས་ཀྱིས་འཛིན་པ་དང༌། དམིགས་པའི་སྟོབས་ཀྱིས་འཛིན་པ་དང་གསུམ་མོ། ། དེ་ལ་དང་པོ།
སྤོགས་ཆོག ། འབྱམས་བཞི་བཅད་པའོ། ལྔ་པ་འོད་གསལ་ལམ་གྱི་སྙིང་པོ་ལ། གཞིའི་འོད་གསལ། ལམ་གྱི་འོད་གསལ། འབྲས་བུའི་འོད་གསལ་ལོ། གཉིས་པ་ལ། ཉིན་མོ་ལམ་དང་རང་བཞིན་གཅིག་ཏུ་བསྲེ་བ་འོད་གསལ་གྱི་ཆོས་ཚན་ལྔ། ། མཚན་མོ་ལམ་དང་རང་བཞིན་གཅིག་ཏུ་བསྲེ་བ་འོད་གསལ་གྱི་ཆོས་ཚན་ལྔ། བར་དོ་ལམ་དང་རང་བཞིན་གཅིག་ཏུ་བསྲེ་བ་འོད་གསལ་གྱི་ཆོས་ཚན་ལྔ།
གཉིས་པ་ལ། སྔོན་དུ་འགྲོ་བ་ཡན་ལག་གི་ཆོས། དངོས་གཞི་གནད་ཀྱི་གདམས་པ་གཉིས་སོ། ། དྲུག་པ་བར་དོ་ལམ་གྱི་བློ་ཆོད་ལ། སྔོན་དུ་འགྲོ་བ་ཡན་ལག་གི་ཆོས། དངོས་གཞི་གནད་ཀྱི་གདམས་ངག་གོ ། དེ་ལ་བར་དོ་དང་པོ་འོད་གསལ་ཆོས་སྐུའི་ལམ་ཁྱེར། བར་དོ་གཉིས་པ་ཟུང་འཇུག་ལོངས་སྤྱོད་རྫོགས་པའི་སྐུའི་ལམ་ཁྱེར། བར་དོ་གསུམ་པ་སྐྱེ་བ་འཛིན་པ་སྤྲུལ་པའི་སྐུའི་ལམ་ཁྱེར་དང་གསུམ་མོ། ། བདུན་པ་འཕོ་བ་ལམ་གྱི་བསུན་མ་ལ།
སྔོན་དུ་འགྲོ་བ་ཡན་ལག་གི་ཆོས། དངོས་གཞི་གནད་ཀྱི་གདམས་པའོ། ། དང་པོ་ལ། འཆི་ལྟས་བརྟག་པ། འཆི་བ་བསླུ་བ་གཉིས་སོ། ། གཉིས་པ་དངོས་གཞི་གནད་ཀྱི་གདམས་ངག་ལ། ཐ་མ་སྐྱེ་བ་འཛིན་པའི་འཕོ་བ། འབྲིང་ལོངས་སྐུར་འཕོ་བ། རབ་ཆོས་སྐུར་འཕོ་བ་དང་གསུམ་མོ། ། དང་པོ་ལ།
བཙན་ཐབས་ཀྱི་འཕོ་བ། ཉལ་ཐབས་ཀྱི་འཕོ་བ། སྦྱངས་ཏེ་འཕོ་བ་དང་གསུམ་མོ། ། གཉིས་པ་ཉལ་ཐབས་ཀྱི་འཕོ་བ་ལ། བཅོས་པ་ལུས་ཀྱི་གནད། རྒྱུ་བ་རླུང་གི་གནད། འཆི་བ་དུས་ཀྱི་གནད། ཐིམ་པ་རིག་པའི་གནད་བཞིའོ། གསུམ་པ་སྦྱངས་ཏེ་འཕོ་བ་ལ། ཨ་ཡིག་ཉེར་གཅིག་མའི་འཕོ་བ།
འཁྲུལ་འཁོར་དྲུག་གི་འཕོ་བ། རྣམ་ཤེས་བླ་མའི་འཕོ་བ་དང་གསུམ་མོ། དང་པོ་ལ། ལྷ་སྒོམ་པ། སེམས་བསྐྱེད་པ། གསོལ་བ་གདབ་པ། འཕོ་བ་བསླབ་པ། འཕོ་བ་ལ་སྦྱངས་པ། འཕོ་བ་དངོས་སོ། གཉིས་པ་འཁྲུལ་འཁོར་དྲུག་གི་འཕོ་བ་ལ།
ཉེ་བ་འཕྲང་དགུག་པའི་ཡན་ལག ། ལྷ་དང་བླ་མ་ལ་གསོལ་བ་གདབ་པ་བར་ཆད་མི་འབྱུང་བའི་ཡན་ལག ། སྨོན་ལམ་གདབ་པ་ལོག་པར་མི་འབྱུང་བའི་ཡན་ལག ། སྒོ་བཅད་པས་གོལ་བར་མི་འབྱུང་བའི་ཡན་ལག་གོ རིགས་དྲུག་གི་ས་བོན་བསྲེགས་པས་བག་ཆག་སྦྱོང་བའི་ཡན་ལག ཤེས་པ་གར་འདོད་ཀྱི་གནས་སུ་སྐྱོལ་བ་ལུས་སེམས་འབྲེལ་བར་ཡན་ལག ། གང་དུའང་མ་ཆགས་པ་ཁམས་གསུམ་འཁོར་བར་མི་ལྷུང་བའི་ཡན་ལག་གོ ། གསུམ་པ་རྣམ་ཤེས་བླ་མའི་འཕོ་བ་ལ། སྦྱང་བ་དང་ལས་ལ་སྦྱོར་བ་གཉིས་སོ། ། བརྒྱད་པ་གྲོང་འཇུག་ལམ་གྱི་འཐུད་མ་ལ།
དང་པོ་སྦྱང་བ། བར་དུ་སད་པ། ཐ་མར་ལས་ལ་སྦྱར་བ་དང་གསུམ་མོ། ། གསུམ་པ་འབྲས་བུ་སྐྱེ་བའི་རིམ་པ་ལ། ཟུང་འཇུག་གི་རྣམ་གཞག ། ལམ་ཡོན་ཏན་ཕུན་ཚོགས་སོ་སོའི་ཡོན་ཏན། ས་ལམ་གྱི་བགྲོད་ཚུལ་དང་གསུམ་མོ། ། གཉིས་པ་ལམ་གྱི་བོགས་འདོན་པ་དང་གེགས་སེལ་དུ་བསྟན་པ་ལ། རླུང་གི་གེགས་སེལ་ཅིག་ཅར་བསྟན་པ་དང༌། གེགས་སེལ་ཉི་མའི་སྙིང་པོ་འམ་རླུང་གི་དེ་ཉིད་བདུན་བཅུས་དམིགས་བསལ་དུ་བསྟན་པའོ། །
གཉིས་པ་བྱིན་རླབས་དང་འབྲེལ་བ་སྙན་བརྒྱུད་ཀྱི་གདམས་ངག་ནི། ལམ་བསྡུས་ཏེ་བཤད་པའམ། གང་ཟག་ཅིག་ཅར་བ། ཐོད་རྒལ་བ། རིམ་སྐྱེས་པ་དང་གསུམ་ཐ་དད་པའི་ཁྲིད་ཚུལ་ཏེ། དཔལ་ལྡན་བླ་མ་དམ་པ་ཡུན་དུ་མཉེས་པར་བྱས་ཏེ་ཤེས་པར་བྱའོ། ཟླ་བ་མིག་མེ་ཆུ་གཏེར་ཅན། ཕུང་པོ། རོ་སྟེ་རི་བོ་ཀླུ། རྩ་བ་ཕྱོགས་དང་ཉི་མ་ཞེས།
བླ་མ་དམ་པའི་ཞལ་སྔ་གསུང༌།། ནཱ་རོ་པཎྜི་ཏས་བཤད། མར་པ་ལོ་ཙཱས་བསྒྱུར། མི་ལ་ཡབ་སྲས་ཀྱི་བསྒོམས་པ་བཀའ་བརྒྱུད་རིན་པོ་ཆེའི་གྲུབ་ཐོབ་ཐམས་ཅད་བགྲོད་པ་གཅིག་པའི་ལམ། ཁྱད་ཆོས་བསྲེ་འཕོའི་གདམས་ངག་ལག་ལེན་སྨར་ཁྲིད་དུ་འདོད་པ་དག་གིས་བདག་གི་ལྡེའུ་མིག་འདི་གཟུང་ན། གཞུང་དོན་གྱི་ཁང་བཟང་ཆེན་པོ་སྒོ་ཕྱེད་པར་གོར་མ་ཆགས་པས་བརྒྱུད་ལྡན་གྱི་གདམས་ངག་ཐོབ་པ་དག། རྔོག་ལུགས་ཕལ་གྱི་ལུང་ཙམ་བཤད་ལ། ། བཀའ་བརྒྱུད་པ་ཕལ་གྱི་མིང་ཙམ་ཡང་མ་ཐོས་ན་ལག་ལེན་ལྟ་སྨོས་ཀྱང་ཅི་དག་ལ་ཕན་ཐོགས་པའི་ཆེད་དུ་པདྨ་དཀར་པོས་སྦྱར་བའོ།། །།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
