གསུང་འབུམ། པདྨ་དཀར་པོ།
པོད ༡༩
དཔལ་ལྡན་དུད་སོལ་ལྷ་མོའི་གཏོར་ཆོག་མདོར་བསྡུས།a
༄༅། །དཔལ་ལྡན་དུད་སོལ་ལྷ་མོའི་གཏོར་ཆོག་མདོར་བསྡུས་བཞུགས་སོ། ། "$ ༄༅། །གང་ཞིག་དྲན་པ་ཙམ་གྱིས་ཀྱང༌། ། བདུད་ཀྱི་གཡུལ་ལས་རྒྱལ་བ་དང༌། ། ཕུན་སུམ་ཚོགས་རྣམས་ཡིད་བཞིན་དུ། ། སྟེར་མཛད་དཔལ་ལྡན་ལྷ་མོར་འདུད།། འདིར་ཡེ་ཤེས་ཀྱི་མཁའ་འགྲོ་མ་དུད་པའི་སོལ་བམ་ཞེས་བྱ་བ། རྒྱ་བོད་ཐམས་ཅད་ན་འགྲན་ཟླ་དང་བྲལ་བ། དཀར་ཕྱོགས་སྐྱོང་བ་ཐམས་ཅད་ཀྱི་གཙོ་བོ། རྒྱུད་སྡེ་གཉན་པོ་ཐམས་ཅད་ཀྱི་བཀའ་སྲུང་དེ་ཉིད་ཀྱི་གཏོར་ཆོག་རྒྱས་པ་ནི་ཁོ་བོས་གཞན་དུ་བཤད་ཟིན་ལ།
འདིར་ཐུན་གཏོར་དུ་བྱ་བའི་རིམ་པ་རྡོ་རྗེ་འཆང་མར་རྔོག་ཡབ་སྲས་ཀྱི་གསུང་ཇི་ལྟ་བ་བཞིན་འགོད་པར་བྱ་བ་ནི། རང་ཉིད་དགྱེས་རྡོར་གདན་བཞི་ལ་སོགས་པ་ལྷའི་རྣལ་འབྱོར་སྔོན་དུ་འགྲོ་བས། མདུན་དུ་སྐད་ཅིག་གིས་དུད་སོལ་མའི་སྙིང་ཀར་པདྨ་འདབ་མ་བརྒྱད་པ་ལྟེ་བ་དང་བཅས་པ། དེའི་སྟེང་དུ་ཨཾ་འོད་ཟེར་དང་བཅས་པ། དེའི་སྟེང་དུ་རཾ་འོད་ཟེར་དང་བཅས་པ། རཾ་ལས་མེ་འབར་བས་དུད་སོལ་གྱི་ལུས་དེ་དུད་པར་འཐུལ་གྱི་བསྲེགས་པས་ཐལ་བར་གྱུར། ཨཾ་གྱི་སྟེང་དུ་བཾ་དེ་ཡོངས་སུ་གྱུར་པ་ལས་བུམ་པ་དཀར་པོ་བདུད་རྩིས་གང་བ་ལས་བདུད་རྩིའི་རྒྱུན་དཀར་པོ་ལྷུག་ལྷུག་བབས་པས། ཨཾ་དེ་འོད་དཀར་ལྷག་ལྷག་པ་ཅིག་ཏུ་གྱུར། ཨོཾ་ཨཾ་མ་ཧཱ་ཀཱ་ལི་དེ་ཝི་ཀཱ་རཱ་ལི་བི་ཀྲནྟ་ཀཱ་ལ་རཱ་ཏྲི་ཙཎྜ་རཱུ་པི་ཧཱུྃ་ཕཊ྄། ཨཾ་དེ་ཡོངས་སུ་གྱུར་པ་ལས་དུད་པའི་སོལ་བ་མ་སྐུ་མདོག་ནག་མོ་སྤྲིན་དང་བུང་བ་ལྟར་གནག་པ་ཤིན་ཏུ་སྦེག་པ་ཀེང་རུས་ཀྱི་ལུས་ཅན་ཞལ་གཅིག་ཕྱག་བཞི།
ཞབས་གཉིས་མ། གཡས་ཀྱི་དང་པོ་ན་རལ་གྲི་མེ་འབར་བ། འོག་མ་བྷཉྫ་དམར་གྱིས་བསྐྱིལ་བ་སྐྲ་གྲོལ་བ། གཡོན་གྱི་དང་པོ་ན་ཤཀྟི། འོག་མ་ན་ཏྲི་ཤུ་ལ་དར་དཔྱངས་འཕྱང་བ་ཐོགས་པ། མི་རོ་རེངས་པ་ཁར་བཅུག་ནས་ཞལ་མཆེ་བ་བཞི་གཙིགས་པ། སྤྱན་གསུམ་དམར་པོ་ལྷན་ནེར་བལྟ་བ། དབུ་སྐྲ་རལ་པ་གྱེན་དུ་བརྫེས་ཤིང་གཡོན་དུ་འཁྱིལ་བ། དེ་ལ་སྦྲུལ་དང་ཐོད་འཕྲེང་གིས་བརྒྱན་པ། རྨ་བྱའི་རྒྱལ་མཚན་གཙུག་ན་འཕྱར་བ།
སྙན་ཆ་གཡས་ན་སྦྲུལ་གྱི་མགུལ་ནས་དྲིལ་བུ་གསིལ་བ། གཡོན་ན་སེང་གེ་རལ་པ་དམར་བ། རོ་ཉེའི་རྣ་ཆ་ཟུང་གིས་སྒེག་པ། རྣ་ལྟག་གཉིས་ནས་མེ་ཏོག་དང་དར་ནག་གི་ཅོད་པན་འཕུར་བ། ལྷ་མ་ཡིན་ལ་སོགས་པའི་ཐོད་པའི་དོ་ཤལ་བྱས་པ། གླང་པོ་ཆེའི་ཀོ་བས་སྟོད་གཡོགས་པ། བ་གླང་གི་ཀོ་རློན་ཆེན་པོ་དྲས་པ་ལ་རེ་སྡེ་སེར་པོའི་ཤམ་བུ་བཏགས་པས་སྨད་དཀྲིས་པ། ཁྲག་དང་ཞག་གི་ཐིག་ལེས་ཚོམ་བུར་བྲིས་པ། ཀླུའི་རྒྱལ་པོ་གཤིབས་པས་སྐ་རགས་བྱས་པ། ཞབས་གཉིས་ལྕགས་སྒྲོག་གིས་བརྒྱན་པ།
བོང་བུ་དམར་གའི་སྟེང་ན་ཙན་སྐྱིལ་གྱི་བཞུགས་པ། དུར་ཁྲོད་བརྒྱད་དུ་རྒྱུ་ཞིང་ཧཱུྃ་དང་བྷྱོའི་སྒྲ་དུང་དང་འབྲུག་ལྟར་སྒྲོག་པ། མ་མོ་མཁའ་འགྲོ་དང་ཤ་ཟ་འབུམ་སྡེ་དབང་དུ་སྡུད་པའི་སྐུར་གྱུར། དེའི་ཐུགས་སྒོ་ངའི་དབྱིབས་སོར་བཞི་པ་མར་མེ་ལྟ་བུ། འོད་དེའི་དབུས་སུ་ཧཱུྃ། ཧཱུྃ་དེ་ལས་འོད་འཕྲོས་ཚུར་འདུས་འོད་ཀྱི་ཐིག་ལེའི་ནང་དུ་ཧཱུྃ་གི་མཐའ་སྐོར་དུ། ཨོཾ་ཧཱུྃ་ཤྲཱི་ཡ་དེ་ཝི་ཀཱ་ལི་ཀཱ་ལི་མཧཱ་ཀཱ་ལི་ཧཱུྃ་བྷྱོཿཞེས་པས་བསྐོར་བར་གྱུར། དེའི་ཐུགས་ཀའི་ཧཱུྃ་ལས་ཧཱུྃ་གཅིག་བྱུང་སྟེ་བྷ་གར་ཐིམ་པར་གྱུར། ཨོཾ་བཛྲ་ལཱ་སྱ་ར་ག་ཡཱ་མི་ཧཱུྃ། རང་གི་ཐུགས་ཀའི་ས་བོན་གྱི་འོད་ཟེར་གྱིས་ནག་པོ་དྲག་པོ་དྲག་པོ་ཆེན་པོའི་དུར་ཁྲོད་དང༌།
བྱང་པུཥྤ་ཧ་རི། མར་རྔོག་གི་གདན་ས་ནས་དུད་པའི་སོལ་བ་མ་འཁོར་ནག་མོ་འབུམ་སྡེ་དང་བཅས་པ་བཛྲ་ས་མཱ་ཛཿ ཐོད་རྔ་དང་རྔེའུ་ཆུང་དྲིལ་བུ་ལ་སོགས་པ་རོལ་མོའི་སྒྲ་དབྱངས་སྙན་པོས། ཧཱུྃ། རང་བཞིན་རྣམ་དག་ཡེ་ཤེས་སྒྱུ་མའི་ཀློང༌། ། བདེ་ཆེན་འདུ་འབྲལ་མེད་པའི་དཀྱིལ་འཁོར་དུ། ། དུས་གསུམ་རྒྱལ་བའི་འཕྲིན་ལས་གཅིག་བསྡུས་པ། ། དཔལ་འབར་མཁའ་འགྲོའི་གཙོ་མོ་དབྱིངས་ནས་བཞེངས། ། དུར་ཁྲོད་མྱུལ་ཞིང་རྣལ་འབྱོར་ལས་ལ་འགྲེངས། ། མི་བཟད་རྣམ་པར་འཕྲུལ་པའི་ཞིང་ཁམས་དང༌། །
པུཥྤ་ཧ་རི་མར་རྔོག་གདན་ས་དང༌། ། མཁའ་འགྲོ་འདུ་བའི་གནས་ནས་འདིར་གཤེགས་ཤིག ། ཨོཾ་ཧཱུྃ་ཤྲཱི་ཡ་དེ་ཝི་ཀཱ་ལི་ཀཱ་ལི་མ་ཧཱ་ཀཱ་ལི་ཧཱུྃ་བྷྱོཿདྲིཥྱ་ཛཿཧཱུྃ་བཾ་ཧོཿས་མ་ཡ་སྟྭཾ། ས་མ་ཡ་ཧོཿཡེ་ཤེས་སེམས་མའི་གཙོ་མོ་དམ་ཚིག་པ་ལ་ཐིམ། འཁོར་གཅེར་བུ་རལ་པ་ཅན། གཡས་ན་མིའི་སྙིང་དམར་པོ་དམར་རྩེར་ཐོགས། གཡོན་ན་ཐོད་པ་སྐྲ་ཅན་ཁྲག་གིས་བཀང་བ་འཁོར་འབུམ་སྡེའི་ཚོགས་ཀྱིས་བསྐོར་ནས་འདུག་པར་གྱུར། འཁོར་དང་བཅས་པའི་ལྗགས་སྟེང་དུ་བདུད་རྩི་བྱིན་པར་མོས་པས་གཏོར་ཏེ། དུད་པའི་སོལ་བ་མ་ཁྱོད་ཀྱི་སྐུ་མྱུར་དུ་སྟོན་ཅིག སྐུ་མི་སྟོན་ན་བདག་གི་ཡིད་ལ་འདོད་པའི་ལས་ཐམས་ཅད་མྱུར་དུ་སྒྲུབས་ཤིག
ཨོཾ་ཧཱུྃ་ཤྲཱི་ཡ་ སོགས་དང༌། ཨེ་ཨཱ་ར་ལི་ཧྲིང་ཛཿའདི་ནི་ཁྱོད་ཀྱི་དམྱལ་བའི་ཆུ། ། དམ་ཚིག་འདས་ན་སྲེག་པར་བྱེད། ། དམ་ཚིག་བསྲུངས་ན་དངོས་གྲུབ་སྟེར། ། རྡོ་རྗེ་བདུད་རྩིའི་ཆུ་འདི་འཐུང༌། ། ཨོཾ་བཛྲ་ཧ་ན་ཧ་ན་བཛྲ་ས་མ་ཡ་མ་ཏི་ཀྲ་མ་ཡ་ཧཱུྃ་ཕཊ྄། ཅེས་དམ་ལ་བཞག ཨོཾ་ཨཱཿཧཱུྃ་ཤྲཱི་ཡ་དེ་ཝི་ཡ་ སོགས་དང༌། བཛྲ་པུཥྤེ་པཱུ་ཛ་མེགྷ་ས་མུ་དྲ་སྥར་ཎ་ས་མ་ཡེ་ཧཱུྃ། དེ་བཞིན་དུ་ དྷཱུ་པེ།
ཨཱ་ལེ་ཀེ གནྡྷེ། ནཻ་ཝི་དྱ། ཤཔྟ་ རྣམས་ཀྱིས་མཆོད། གཏོར་མ་ལ་བདུད་རྩི་བྲན་ལ། གཏོར་སྣོད་བྷཉྫ་ཡངས་ཤིང་རྒྱ་ཆེ་བའི་ནང་དུ་གཏོར་རྫས་རྣམས་ཧ་ཧོཿཧྲིཿཧ་སེར་པོས་གཏོར་མའི་ཁ་དོག་ངན་པ་བཅོམ། གཏོར་མ་ཁ་དོག་ཕུན་སུམ་ཚོགས་པ་གསེར་ཞུན་མ་ལྟར་གྱུར། ཧོཿདཀར་པོས་དྲི་ངན་པ་བཅོམ་ནས་དྲི་ཕུན་སུམ་ཚོགས་པར་གྱུར། ཧྲིཿསྔོན་པོས་རོ་ངན་པ་བཅོམ་ནས་རོ་ཕུན་སུམ་ཚོགས་པར་གྱུར། ཨོཾ་ཧ་ཧོ་ཧྲཱིཿསྭཱ་ཧཱ།
གསུམ་གྱིས་བྱིན་གྱིས་བརླབ། གཏོར་མ་ལག་པས་བཏེག་ལ། ཨོཾ་ཧཱུྃ་ཤྲཱི་ཡ་དེ་ཝི་སོགས་དང༌། ཨོཾ་མ་ཧཱ་མཱཾ་ས་ཁཱ་ཧི། མཧཱ་ཙིཏྟ་ཁཱ་ཧི། མཧཱ་རཀྟ་ཁཱ་ཧི། མཧཱ་གོ་རོ་ཙ་ན་ཁཱ་ཧི། མཧཱ་བ་སུ་ཏ་ཁཱ་ཧི། ཨོཾ་ཨི་དཾ་བཾ་ལིཾ་གྲཱིཧྞ་གྲཱིཧྞ་ས་མ་ཡ་ཧཱུྃ་ཕཊ྄་སྭཱ་ཧཱ། གསུམ་མམ་བདུན་གྱིས་ཕུལ།
དུད་སོལ་མ་འཁོར་འབུམ་སྡེ་དང་བཅས་པས་གཏོར་མ་ཧབ་དི་རི་རི་གསོལ་བར་བསམ། རོལ་མོ་དང་བཅས་པས། བྷྱོཿཏིལ་མར་གྱིས་བསྐུས་ལན་བུ་གཅིག་འཕྱར་རོ་ཉེའི་རྣ་ཆས་སྒེག་ཅིང་རྒྱན་རྣམས་མ་ལུས་འཆང༌། ཞེས་སོགས་གཟུངས་ནས་ཕྱུངས་བའི་བསྟོད་པས་བསྟོད། ཨོཾ་རུ་རུ་རོ་རུ་ཏིཥྛ་བ་དྷྭ་སི་ཧཱུྃ་བྷྱོ་ཀ་མ་ལ་རཀྵ་སི་ཧཱུྃ་བྷྱོཿ དགྲ་བགེགས་མཱ་ར་ཡ་ཧཱུྃ་ཕཊ྄། གཏོར་མ་ལ་བདུད་རྩི་བྲན། རང་གི་ཐུགས་ཀ་ནས་འོད་ཟེར་འཕྲོས། ལྷ་མོ་གཙོ་འཁོར་གྱི་ཐུགས་ཀར་ཕོག ཐུགས་རྒྱུད་བསྐུལ་སྔོན་དམ་བཅས་པ་དྲན་ནས་ཐུགས་ཀ་ནས་འོད་ཟེར་འཕྲོས།
གདུག་པ་ཐམས་ཅད་ཚར་བཅད། དྲེགས་པ་ཐམས་ཅད་ཀྱི་ནུས་མཐུ་བསྡུས་ལྷ་མོའི་ཐུགས་ཀར་ཐིམ། དེ་ནས་འོད་ཟེར་གྱི་རྣམ་པར་ཞལ་ནས་འཐོན་ནས་བདག་ཉིད་ཀྱི་ཐུགས་ཀར་ཐིམ་པས། ནུས་མཐུ་ཕུན་སུམ་ཚོགས་པར་གྱུར་པར་བསམས་ཏེ། ཨོཾ་ཧཱུྃ་ཤྲཱི་ཡ་དེ་ཝི་ཀཱ་ལི་སོགས་བརྒྱ་འམ་ཉེར་གཅིག་ལས་མི་ཉུང་བར་བཟླས་སོ། ། སླར་ཡང་གཏོར་མ་ལ་ཆང་ཕུད་བྲན་ལ། ཨོཾ་ཀུ་རུ་ཀུ་རུ་ཝཏྟ་ཏ་ལི་མ་ཧཱ་བཏྟ་ཏ་ལི་བྷྱོཿ བྷྱོཿདུར་ཁྲོད་བདག་མོ་དངོས་གྲུབ་ཞལ། ། གཏུམ་མོ་གཙིགས་བྱེད་ཡི་དྭགས་གདོང༌། ། དམ་ཚིག་བསྲུང་མ་ཁྲག་དགའ་མོ། །
ཀི་ལིའི་སྒྲ་སྒྲོག་སྦྱོར་ཟིན་མ། ། དུར་ཁྲོད་རོ་ཡི་ཚལ་དབུས་ན། ། གཏུམ་ཆེན་དུད་པའི་སོལ་བ་མོ། ། ཚོགས་དང་ཕོ་ཉར་བཅས་པ་ཡི། ། རྩེ་གཅིག་ལྷ་མོ་དུད་སོལ་མ། ། གསོལ་ཞིང་བཞེས་ཤིག་དམ་ཚིག་ལྷ། ། གནས་ནས་གནས་པར་མཛད་དུ་གསོལ། ། བདག་གི་སེམས་ལ་ཅི་འདོད་པའི། ། ལས་འདི་མྱུར་དུ་གྲུབ་པར་མཛོད། ། བདག་གི་ལས་ནི་ཅི་བྱེད་ཀྱང༌། །
བདེ་ལེགས་ཀུན་གྱི་གྲོགས་མཛོད་ཅིག ། ཟོ་ཞིག་འཐུང་ཞིང་ཚིམ་པ་ཡིས། ། རང་གི་གནས་ལ་གནས་ཀྱི་ཧཱུྃ། གདུག་པ་ཅན་རྣམས་ཐམས་ཅད་བཟུང༌། ། ཟ་ཞིང་འཐུང་ལ་ལོངས་སྤྱོད་ཅིག ། ཕུཾ་ཕེཾ་ཕེཾ་ཕེཾ་ཕཊ྄་སྭཱ་ཧཱ། ཞེས་པ་དང༌། འཕྲིན་ལས་བཅོལ་བ་ནི། མཁའ་འགྲོ་མ་དུད་སོལ་མ་འཁོར་འབུམ་སྡེ་དང་བཅས་པ་ཁྱོད་ཀྱིས། མཆོད་སྦྱིན་གྱི་གཏོར་མ་ཁ་དོག་དམ་པ་དྲི་དམ་པ།
རོ་དམ་པ། རེག་བྱ་དམ་པ་དང་ལྡན་པ་འདི་བཞེས་ལ་རྣལ་འབྱོར་བདག་ཅག་དཔོན་སློབ་ཡོན་མཆོད་འཁོར་དང་བཅས་པའི་ནད་ཀྱི་རིགས་སུ་གྱུར་པ། རླུང་མཁྲིས་བད་ཀན་འདུས་པ་ལས་གྱུར་པའི་ནད་རིགས་ཐམས་ཅད་ཞི་ཞིང་བཟློག་པར་མཛད་དུ་གསོལ། གདོན་གྱི་རིགས་སུ་གྱུར་པ། ལྷ་དང༌། ཀླུ་དང༌། གནོད་སྦྱིན་དང༌། རྒྱལ་པོའི་གནོད་པ་ལ་སོགས་པ་ཐམས་ཅད་ཞི་ཞིང་བཟློག་པར་མཛད་དུ་གསོལ། ། རྨི་ལམ་ངན་པ་དང༌། མཚན་མ་ངན་པ་ལ་སོགས་པ་སྤང་བྱ་མི་མཐུན་པའི་ཕྱོགས་ཐམས་ཅད་བཟློག་ཅིང་ཞི་བར་མཛད་དུ་གསོལ།
གཞན་ཡང་རྣལ་འབྱོར་པ་བདག་འཁོར་དང་བཅས་པ་ཐམས་ཅད་ཀྱི་གྲོགས་ཀྱིས། མཐུ་གྱིས། དཔུང་གྱིས། སྔུན་ནས་བསུས། ཕྱི་ནས་སྐྱོལ། བསམ་པ་བསྒྲུབས། རེ་བ་བསྐོངས། ཇི་ལྟར་འདོད་པའི་དོན་ཐམས་ཅད་མཐར་ཕྱིན་པའི་འཕྲིན་ལས་མཛོད་ཅིག ཅེས་གསོལ་བས་དེ་ལྟར་བགྱིའོ་ཞེས་ཁས་བླངས་པར་གྱུར་པར་བསམ། ཤྲཱི་མན་དེ་ཝི་དྷཱུ་མཾ་ག་རི་ས་པ་རི་ཝཱ་རེ་ཨརྒྷཾ།
པཱ་དྱཾ། པུཥྤེ། དྷཱུ་པཾ། དཱི་བཾ། གནྡྷེ། ནཻཝིདྱཾ། ཤཔྟ་པྲ་ཏཱི་ཙྪ་ཧཱུྃ་སྭཱ་ཧཱ། སྔོན་ཚེ་དཔག་བསམ་བྱང་ཆུབ་ཤིང་དྲུང་དུ། ། རྒྱལ་བ་ཐུབ་པ་ཆེན་པོའི་སྤྱན་སྔ་རུ། ། བསྟན་པ་གཉན་པོ་བསྲུང་བར་དམ་བཅས་པའི། །
ཁྲག་འཐུང་དུད་སོལ་སྐུ་ལ་ཕྱག་འཚལ་བསྟོད།། ཅེས་བསྟོད། མ་འབྱོར་བ་དང་ཉམས་པ་དང༌། ། གང་ཡང་བདག་རྨོངས་བློ་ཡིས་ནི། ། བགྱིད་པ་དང་ནི་བགྱིད་སྩལ་བ། ། དེ་ཀུན་ལྷ་མོས་བཟོད་པར་གསོལ། ། བཛྲ་ལཱ་སྱ། རཱ་ག་ཡཱ་མི་ཧཱུྃ། དམ་ཚིག་པ་དང་ཡེ་ཤེས་ཀྱི་ལྷ་མོ་དབྱེར་མེད་པ་འཁོར་བཅས་སྐུ་གཟུགས་སམ། རང་གི་སྙིང་ཀར་བསྡུ།
སེམས་ཅན་ཐམས་ཅད་ནད་མེད་ཅིང༌། ། སེམས་ཅན་ཐམས་ཅད་བདེ་གྱུར་ཅིག ། གང་གི་ལམ་ནས་གྲོལ་བ་ཡི། ། སངས་རྒྱས་ཉིད་དང་ཕྲད་པར་ཤོག ། མ་བསྒྲལ་བ་རྣམས་བསྒྲལ་བ་དང༌། ། མ་གྲོལ་བ་རྣམས་གྲོལ་བ་དང༌། ། ད་ལྟ་ཉིད་དུ་རྗེས་སྩོལ་བའི། ། ལམ་དེ་ཉིད་ལ་གནས་པར་ཤོག ། བདག་གི་དགེ་བའི་ལས་རྣམས་འདི་དག་གིས། ། འཇིག་རྟེན་འདིར་ནི་མྱུར་དུ་སངས་རྒྱས་ཤོག །
འགྲོ་ལ་ཕན་ཕྱིར་ཆོས་རྣམས་སྟོན་བྱེད་ཅིང༌། ། སེམས་ཅན་སྡུག་བསྔལ་ཚོགས་ཀྱིས་གཟིར་ལས་སྒྲོལ། ། ཟབ་མོ་རྒྱུད་ཀྱི་སྲུང་མ་མ་མོ་ནི། ། ཞལ་གཅིག་ཕྱག་བཞི་འཕྲིན་ལས་རྣམ་བཞི་སྒྲུབ། ། རྫུ་འཕྲུལ་མཐུ་ལྡན་དགྲ་བགེགས་ཚར་གཅོད་པའི། ། དཔལ་ལྡན་དུད་སོལ་ལྷ་མོའི་བཀྲ་ཤིས་ཤོག། ཅེས་ཤིས་པ་བརྗོད་པར་བྱའོ། ། དེ་ལྟར་མར་རྔོག་གི་གསུང་ལྷད་མ་ཞུགས་པ་འདི། ས་གསུམ་ན་འགྲན་ཟླ་མེད་པའི་མིའི་དབང་པོ་གོང་མ་ཆེན་པོ་ངག་གི་དབང་ཕྱུག་བཀྲ་ཤིས་གྲགས་པ་རྒྱལ་མཚན་དཔལ་བཟང་པོའི་ཐུགས་དམ་དུ་ཤཱཀྱའི་དགེ་སློང་མི་ཕམ་པདྨ་དཀར་པོས་སྦྱར་བས་དཔལ་ལྡན་ཕག་མོ་གྲུབ་པའི་བསྟན་པ་ཕྱོགས་དུས་གནས་སྐབས་ཐམས་ཅད་དུ་དར་ཞིང་རྒྱས་པར་གྱུར་ཅིག ། ཤུ་བྷམ་སྟུ་སརྦ་ཛ་གཏཾ།། །།
མདྒལཾ།། །།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
