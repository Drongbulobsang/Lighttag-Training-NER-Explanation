མང་ཐོས་ཀླུ་སྒྲུབ་རྒྱ་མཚོའི་གསུང་སྐོར།
པོད ༤༢
འདྲེན་མཆོག་ལ་བསྔགས་པའི་བསྟོད་དབྱངས་འཆི་མེད་རྔ་སྒྲ།
༄༅། །འདྲེན་མཆོག་ལ་བསྔགས་པའི་བསྟོད་དབྱངས་འཆི་མེད་རྔ་སྒྲ་ཞེས་བྱ་བ་བཞུགས་སོ།། བསྟོད་པ་ལྷའི་རྔ་དབྱངས་ཞེས་བྱ་བ། བླ་མ་དམ་པ་རྣམ་གསུམ་དང་། ཡི་དམ་ལྷག་པའི་ལྷ་ངག་གི་དབང་ཕྱུག་ལ་ཕྱག་འཚལ་ལོ། ། ཡེ་ཤེས་མཁའ་འགྲོའི་སྨིན་འཁྱོག་ཟུར་མིག་གིས། ། རྩེ་དགར་འཁྱུད་པ་ཟག་མེད་བདེ་བའི་གར། ། སྙིང་པོའི་བསྟན་ལ་སྟོན་པ་གཉིས་པར་གྲགས། ། གྲུབ་པའི་ཁྱུ་མཆོག་བི་རུ་པར་ཕྱག་འཚལ། ། མཁྱེན་གསལ་ཟླ་བ་དཀར་པོའི་ཅོད་པན་གྱིས། ། རེག་ཚེ་སྙན་བརྒྱུད་ཀུ་མུད་གསར་པའི་མཚོ། །
ཟབ་དོན་རླབས་ཕྲེང་ལྦུ་བའི་དོ་ཤལ་མཛེས། ། འདྲེན་མཆོག་བློ་གསལ་རྒྱ་མཚོར་གསོལ་བ་འདེབས། ། ཁྱོད་ཐུགས་རབ་དགྱེས་བྱིན་རླབས་ཆུ་བོའི་རྒྱུན། ། གཅིག་ཏུ་འཕྲོས་པ་བསྟན་པའི་སྲོག་ཤིང་དངོས། ། སློབ་བཤད་གདམས་པའི་བཀའ་བབས་བཤད་པའི་སྲོལ། ། འཛིན་མཁས་ཀླུ་སྒྲུབ་དབང་པོར་གསོལ་བ་འདེབས། ། ཁྱིམ་གྱི་དགའ་ཚལ་གཞོན་ནུའི་རོལ་རྩེད་ཚེ། ། འཆི་མེད་སྲས་ཀྱིས་ཆོས་ལ་བསྐུལ་བའི་བརྡར། ། དྲང་སྲོང་མཆོག་གིས་གཙུག་ཕུད་ལྕང་ལོ་མཆོད། ། རབ་དགའི་ལྟས་བཟང་ཤར་དེར… རྨད་བྱུང་ཟབ་དོན་ཆོས་ཀྱི་ལས་འཕྲོ་སད། །
ཕུལ་ཕྱིན་ཟས་གཙང་སྲས་ཀྱི་བསྟན་ལ་ཞུགས། ། ཕྱི་ནང་ཡོངས་འཛིན་དམ་པའི་མགོན་གྱིས་ཟིན། ། ངོ་མཚར་བཤེས་གཉེན་ཆེན་པོར… གཞོན་ནུ་ཉིད་ནས་གཉིད་འཐུག་འོད་གསལ་ཟིན། ། དྷུ་ཏིར་རླུང་སེམས་ཐིམ་ལས་འཕར་དང་གཡོ། ། དག་པའི་ཡུལ་སྣང་ཅི་ཡང་ཉམས་སུ་མྱོང་། ། སྔ་མའི་ལས་འཕྲོ་སད་དེར… མཁའ་དབྱིངས་དམ་པར་གོ་ཏམ་ལྷ་ཡི་ལྷ། ། ཛམྦུའི་གསེར་སྦྱངས་འོད་དུ་ཞུ་བ་བཞིན། ། གཟིགས་པའི་མོད་ལ་རབ་དགའི་ཏིང་འཛིན་གཡོས། ། བསླུ་མེད་བྱིན་རླབས་ཞུགས་དེར… ཚེ་རབས་སྔོན་ནས་བརྩེ་བས་བསྐྱངས་པའི་སྐྱབས། ། དྷཱིཿཡིག་གླུར་ལེན་འཇམ་མགོན་ས་སྐྱ་པའི། །
གསུང་རབ་གླེགས་བམ་ཕྱག་གི་པདྨར་བབས། ། ཟབ་མོའི་རྟེན་འབྲེལ་འགྲིགས་དེར འཇམ་དབྱངས་གཞོན་ནུའི་ཚུལ་ཁྲིམས་ཕུང་པོའི་རྒྱུན། ། ཉེས་བརྒྱའི་ཆུ་ཀླུང་འགོག་བྱེད་སྡོམ་པ་ཡི། ། ཆུ་ལོན་རབ་བརྟན་བསྙེན་རྫོགས་གཙང་མའི་ཁྲིམས། ། ངུར་སྨྲིག་རྒྱལ་མཚན་འཛིན་དེར སྲིད་པའི་ཕུན་ཚོགས་ཆུ་ཤིང་སྙེ་མ་དང་། ། ཐུབ་བསྟན་པདྨོའི་མཚོ་ལ་ངང་མོ་ལྟར། ། གཟིགས་ནས་འཛམ་གླིང་གྲགས་པའི་ཆོས་གྲྭ་ཆེར། ། དམ་པའི་ཞབས་པད་བསྟེན་དེར བརྒྱད་ཁྲི་བཞི་སྟོང་རྒྱལ་དབང་ཆོས་ཀྱི་སྒོ། ། འབྱེད་མཁས་རྒྱན་དྲུག་མཆོག་གཞུང་མཁས་པའི་སྲོལ། ། ཉིང་འཁྲུལ་རྟོག་གེའི་དུག་ཆུས་མ་བསླད་པར། །
འཁྲུལ་མེད་སྙིང་པོ་བླངས་དེར ཤིང་རྟའི་སྲོལ་ཆེན་ཆུ་རྒྱུན་མ་འདྲེས་པར། ། རྣམ་འབྱེད་དབྱངས་ཅན་ངག་གི་སྤོབས་པ་བརྙེས། ། ངན་རྟོགས་རི་མོ་ལྟ་ངན་ཟིང་ཟིང་པོ། ། འཇོམས་མཛད་མཁས་པའི་དབང་པོར… དམ་པ་རྣམ་གསུམ་ཞལ་བཅུད་ཚིམ་པར་གསོལ། ། མདོ་རྒྱུད་མན་ངག་བསྟན་བཅོས་སོ་སོའི་གནད། ། གཞན་དྲིང་མི་འཇོག་སྨྲ་བའི་སྤོབས་པ་ཐོབ། ཤེས་ལྡན་གཟུར་གནས་དམ་པར… ཁྱད་པར་བཀའ་དྲིན་བླ་མེད་ཚར་པ་རྗེའི། ། གསུང་གི་གསང་བ་ཟབ་མོ་སློབ་བཤད་རྒྱུན། ། སྙིང་ལ་འཕོས་ཚེ་ཟབ་མོའི་དེ་ཉིད་ལ། ། འཕྲོག་མེད་ཡིད་ཆེས་རྙེད་དེར བྱིན་རླབས་འོད་སྣང་སྙིང་གི་བུ་གར་ཞུགས། །
འབུམ་ཕྲག་འཆིང་བའི་ལྕགས་སྒྲོག་ཅིག་ཆར་གྲོལ། ། གྲངས་མེད་རྒོལ་བས་བསྡིགས་ཀྱང་མི་བརྫི་བའི། ། བཀའ་ཡི་འཁོར་ལོས་བསྒྱུར་དེར ཡི་དམ་ལྷ་བརྒྱ་རིང་ནས་འབོད་པའི་དབྱངས། ། གཞོམ་མེད་ནཱ་དའི་ང་རོས་བསྐུལ་བའི་མོད། ། ལྷ་བཅས་བླ་མའི་ལུང་བསྟན་མཚན་མ་མཐོང་། ། འདོད་ལྷས་གནང་བ་སྩལ་དེར མདོ་སྔགས་བཤད་སྒྲུབ་མི་འཇིགས་སེང་གེའི་ཁྲིར། ། བླ་མ་མཆོག་དང་བཀའ་ཉན་སྲུང་མ་ཡིས། ། དངོས་དང་རྨི་ལམ་མཚན་མར་ལུང་བསྟན་ནས། ། བསྟན་པའི་རྒྱལ་མཚན་བཙུགས་དེར བི་རུའི་ཞལ་ལུང་དབང་གི་ཆུ་བོ་བཞི། ། མ་ནུབ་སྲོག་རྩོལ་འགོག་པའི་ཙཎྜ་ལིས། །
དྷུ་ཏིར་བཞུས་པ་ཉི་ཟླའི་དྭངས་མ་ཡིས། ། རྣམ་བཀྲའི་རི་མོ་གསལ་དེར ཐུབ་པའི་བཀའ་བཏགས་ཁྲིམས་ཀྱི་ཁ་ལོ་པ། ། འཇམ་པའི་དབྱངས་དང་མི་ཕམ་གཞོན་ནུ་ཡི། ། བཀའ་ཁྲིམས་གསེར་གྱི་འཁོར་ལོ་བསྒྱུར་བ་ཡིས། ། ངག་གི་དབང་ཕྱུག་དམ་པར… འཁོར་ལོ་རྣམ་བཞིར་རླུང་གི་འགྲོས་འདེད་ཀྱིས། ། འཕོ་མེད་དགའ་བཞིའི་བདེ་ལ་རབ་དགེས་ཀྱང་། ། མི་གཡོའི་འཁོར་ལོ་དཀར་དམར་འཇིག་མེད་དུ། ། མི་འགྱུར་རྡོ་རྗེའི་གདན་ལ་བཞུགས་གསོལ་འདེབས།  ། བསྟོད་པའི་རྔ་དབྱངས་སྦྲང་རྩིའི་དོག་པ་ཅན། །
སྙིང་ལ་བཀོད་པའི་ཨུཏྤལ་ཆུན་པོ་འདིས། ། སྙན་གསང་ཟུར་ཕུད་རྩེ་ལ་མཆོད་པའི་སྐྱེས། ། བྱིན་རླབས་བདུད་རྩིའི་ཆར་གྱིས་ཚིམ་པར་མཛོད། ། བདག་དང་བདག་གི་ཡོངས་འཛིན་རྡོ་རྗེ་འཆང་། ། གང་ལ་མི་ཕྱེད་དད་ལྡན་སྦྱིན་བདག་ཆེ། ། སྐུ་ཚེ་རབ་བརྟན་ཆབ་སྲིད་དབུ་རྨོག་བཙན། ། ཕུན་ཚོགས་ཡར་ངོའི་ཟླ་དབང་ལྟར་གྱུར་ཅིག ། དད་དང་འདུན་པའི་མ་ལ་ཡ་རླུང་གིས། ། སྙིང་ནས་འཁྱུད་པའི་ཆོས་བཞིན་ས་སྐྱོང་བ། ། ཡིད་སྲུབ་མདའ་ལྔའི་དཔུང་ཚོགས་མཐར་བྱས་ཏེ། །
ཅི་བསམ་ལྷུན་གྱིས་གྲུབ་པའི་བཀྲ་ཤིས་ཤོག ། ཕྱི་ནང་གསང་བའི་དྲེགས་ལྡན་སྲུང་མའི་ཚོགས། ། འདྲེན་པ་སྔགས་པའི་དྲུག་སྐྱེས་འཆི་མེད་རྔས། ། རབ་དགེས་ཐུགས་ཀྱི་གསང་བ་སྒོ་ཕྱེ་ནས། ། སྲུང་སྐྱོབ་བསྙེལ་བ་མི་མངའི་བཀྲ་ཤིས་ཤོག ། ཅེས་རང་ལ་རང་གིས་བསྔགས་པར་མི་རིགས་ཀྱང་། གཞན་དག་གི་སྐུལ་ཚིག་རྣ་བར་འཁྱུད་པའི་དད་པ་སུན་མི་དབྱུང་བའི་ཕྱིར། རང་བསྔགས་འཆི་མེད་རྔ་སྒྲ་ཞེས་བྱ་བ་འདི་ནི། དད་ཅིང་འདུན་པའི་སློབ་བུ་བཀའ་རབ་འབྱམས་སྨྲ་བ་མང་པོ་དག་གི་ཡུན་རིང་མོ་ནས་བསྐུལ་བ་དང་། སླད་ནས་མི་ཕྱེད་པའི་དད་པ་དང་སྙིང་སྟོབས་ཕུལ་དུ་བྱུང་བ་གཙང་འདར་པའི་བརྒྱ་བྱིན་ཆེན་པོ་ཆོས་སྐྱོང་ལྷུན་གྱིས་གྲུབ་པས།
གསུང་གི་མེ་ཏོག་ཆུན་པོ་ཡང་ཡང་འཕངས་པ་ལ་བརྟེན། སྙན་ངག་མཁན་ལ་བཀག་པ་མེད་ཅེས་པ་ལྟར། ཐམས་ཅད་འདུལ་ཞེས་པ་མེ་མོ་ཕག་ཟླ་བ་དྲུག་པ་དཀར་ཕྱོགས་རྫོགས་པ་གསུམ་པའི་ཚེས་ལ། འདར་བྲང་ཆེན་ཆོས་འཁོར་ཡང་རྩེའི་དྲིའི་གཙང་ཁང་དུ་ཤཱཀྱའི་དགེ་སློང་ཀླུ་སྒྲུབ་ཀྱིས་སྦྱར་བའོ། ། ཡི་གེ་འདྲི་དང་བརྐོས་བྱེད་མཁན། ། རྫོང་རིའི་བྱམས་པའི་སོར་མོའི་འཕྲུལ། ། དགེ་འདིས་བླ་མ་མཆོག་དགེས་ནས། ། འདི་དང་ཕྱི་མར་འབྲལ་མེད་ཤོག ། ཅེས་བརྐོས་བྱེད་བྱམས་པ་ལ་རབ་ཏུ་མགུ་བ་རྗེས་སུ་འཛིན་པའི་བརྡ་ཚིག་གོ ། དགེའོ།། །།
PAGE * MERGEFORMAT 2 མང་ཐོས་ཀླུ་སྒྲུབ་རྒྱ་མཚོ། འདྲེན་པ་མཆོག་ལ་བསྔགས་པའི་བསྟོད་དབྱངས། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
