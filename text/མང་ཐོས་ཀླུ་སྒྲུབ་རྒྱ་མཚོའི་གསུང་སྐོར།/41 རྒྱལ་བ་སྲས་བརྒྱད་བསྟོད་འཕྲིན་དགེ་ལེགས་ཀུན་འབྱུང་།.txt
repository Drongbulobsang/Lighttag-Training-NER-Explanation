མང་ཐོས་ཀླུ་སྒྲུབ་རྒྱ་མཚོའི་གསུང་སྐོར།
པོད ༤༡
རྒྱལ་བ་སྲས་བརྒྱད་བསྟོད་འཕྲིན་དགེ་ལེགས་ཀུན་འབྱུང་།
༄༅། །རྒྱལ་བ་སྲས་བརྒྱད་བསྟོད་འཕྲིན་དགེ་ལེགས་ཀུན་འབྱུང་བཞུགས།། མི་མཇེད་འཇིག་རྟེན་སྟོན་པ་རྫོགས་སངས་རྒྱས། ། མཁྱེན་བརྩེའི་སྟོབས་ལྡན་ཟླ་ཞུན་བདུད་རྩིའི་ཐིགས། ། རྩོད་དུས་འགྲོ་བའི་སྙིང་ལ་འཕོས་པའི་བཅུད། ། ཟས་གཙང་སྲས་ཀྱིས་དེང་འདིར་བདེ་ལེགས་སྩོལ། ། མཁྱེན་པའི་རལ་གྲིས་སྲིད་པའི་འཁྲི་ཤིང་བཅད། ། ཕན་བདེའི་ལོ་འབྲས་མེ་ཏོག་དར་བབས་པ། ། མི་ཤེས་མུན་སེལ་ཐུགས་རྗེའི་འོད་སྣང་གིས། ། ཐར་པའི་ལམ་སྟོན་ཟུར་ཕུད་ལྔ་པར་བསྟོད། ། མཐུ་སྟོབས་རྡོ་རྗེས་བདུད་ཀྱི་སྙིང་འབྱིན་ཡང་། །
བརྩེ་ཆེན་བདུད་རྩིས་བདེ་བའི་སྲོག་འཚོ་བ། ། དཔའ་བས་ཚར་གཅོད་ཐུགས་རྗེས་རྗེས་འཛིན་མཁན། ། ཐུགས་ཀྱི་རྡོ་རྗེ་དྲག་ཤུལ་ཆེ་དེ་བསྟོད། ། སྐྱེ་འགྲོའི་སྡུག་བསྔལ་དཀར་མིན་རྡུལ་གྱི་ཚོགས། ། སྤྱན་འབྲས་ཆུ་ཀླུང་རབ་དཀར་རྒྱུན་གྱིས་བཀྲུས། ། ཕྱག་སྟོང་འགྲོ་ལ་འཁྱུད་པའི་གྲིབ་བསིལ་གྱིས། ། འགྲོ་ཚོགས་སྐྱོབ་མཛད་ཕྱག་ན་པདྨར་བསྟོད། ། ལེགས་བྱས་པད་དཀར་འདབ་སྟོང་མི་ཟུམ་ཞིང་། ། གཉིས་སྣང་འཁྲུལ་པའི་མཐའ་ལ་མི་རྒྱུ་ཡང་། ། ཁྱོད་ཞལ་རི་བོང་ཅན་གྱི་འཛུམ་མདངས་ཀྱིས། །
བདག་ཡིད་འཕྲོག་བྱེད་ས་ཡི་སྙིང་པོར་བསྟོད། ། གང་སྐུ་མ་ལ་ཡ་རླུང་དྲི་ལྡན་གྱིས། ། གཉིས་འཛིན་སྤྲིན་ཚོགས་སངས་པས་གཉིས་མེད་ཀྱི། ། ཡེ་ཤེས་གནམ་སྔོན་འོད་དུ་ཞུ་བ་བཞིན། ། སྒྲིབ་པ་རྣམ་སེལ་རྒྱལ་བའི་སྲས་པོར་བསྟོད། ། གཞན་སྣང་མེ་ཏོག་སྤོས་དང་རྒྱལ་མཚན་གདུགས། ། ཕྱི་ནང་མཆོད་སྤྲིན་ནོར་འཛིན་ཀུན་ཁྱབ་ལ། ། ཁྲེལ་བཞིན་གསང་བ་བདེ་ཆེན་མཆོད་པའི་ཚོགས། ། མཁའ་ཁྱབ་སྤྲུལ་མཁས་ནམ་མཁའི་སྙིང་པོར་བསྟོད། ། བྱམས་པའི་སྙིང་སྟོབས་གཉིས་འཐུང་འཁོར་བ་ཡི། །
སྡུག་བསྔལ་སྨེ་སྔགས་ཚ་ཟེར་གྱིས་གདུང་བས། ། སྙིང་རྗེ་རྒྱ་མཚོར་ཞུགས་འདིས་གཞན་དག་གི ། འཁྲུལ་པ་འགོག་བྱེད་རྒྱལ་ཚབ་བྱམས་པར་བསྟོད། ། ཀུན་བཟང་མཆོད་སྤྲིན་ནམ་མཁའི་མཐའ་ཀླས་པ། ། འདོད་ཡོན་ཕང་ཕུང་ས་སྟེང་ཁྱབ་པ་དེར། ། ངོམ་པ་བཞིན་དུ་ངོ་མཚར་འཛུམ་བྱེད་པ། ། ཀུན་བཟང་རྒྱལ་བའི་མཆོད་སྤྲིན་མཁན་ལ་བསྟོད། ། ཀུན་ནས་དགའ་བའི་རྣམ་དཔྱོད་ལྕགས་ཀྱུ་ཡིས། ། སྲས་བཅས་རྒྱལ་བ་མདུན་དུ་སྤྱན་དྲངས་ཏེ། ། དད་པས་མཆོད་སྤྲིན་དཔག་ཡས་ཀྱིས་མཆོད་ཚེ། །
བཀྲ་ཤིས་སྙན་པར་སྒྲོག་འདི་ངོ་མཚར་གནས། ། དད་དང་དཔྱོད་ལྡན་ཀུན་ནས་དགའ་བའི་མཚན། ། བཀྲ་ཤིས་དགེ་མཚན་ལྡན་པའི་སྦྱིན་བདག་ཚོའི། ། བསོད་ནམས་མཐུ་ལས་གསར་དུ་འཁྲུངས་པ་བཞིན། ། རྒྱལ་བ་སྲས་བཅས་མདུན་དུ་མངོན་སུམ་བྱོན། ། ཨེ་མ་ངོ་མཚར་རྨད་བྱུང་དགེ་ལེགས་འདིས། ། ཡབ་ཡུམ་སྲས་བཅས་ཚེ་རིང་བདུད་ལས་རྒྱལ། ། བསམ་དོན་ཡིད་བཞིན་གཞན་གྱིས་སྡུད་བྱེད་པའི། ། ཕུན་ཚོགས་ནམ་མཁའི་མཐར་ཐུག་གནས་གྱུར་ཅིག ། བཟོ་རིག་བལ་པོ་ཨ་མི་རཱ་ཛ་ཞེས། །
བི་ཤྭ་ཀརྨའི་རྣམ་འཕྲུལ་རིག་པ་ཅན། ། བལྟ་བས་མི་ངོམ་འགྲན་ཟླ་ཀུན་བྲལ་འདི། ། ཀུན་དགའ་བསོད་ནམས་ལས་ཡིན་གཞན་གྱིས་མིན། ། རོ་བརྒྱ་ལྡན་པའི་ངོ་མཚར་མཆོད་སྤྲིན་འདི། ། ཤཱཀྱའི་རྒྱལ་པོ་ཐུགས་སྲས་བརྒྱད་ཀྱིས་བསྐོར། ། བསྟན་སྲུང་དྲེགས་བྱེད་མཆོད་འོས་འཛུམ་ཞལ་དུ། ། མཆོད་པ་འབུལ་ལོ་འདོད་དགུའི་དངོས་གྲུབ་སྩོལ། ། རྣམ་ཐོས་སྲས་དང་ཨརྻ་ཛམྦྷ་ལྷ། ། ཡིད་བཞིན་ནོར་བུ་མགོན་པོ་ཚེ་དཔག་མེད། ། གུར་མགོན་གདོང་བཞི་ཕྱག་དྲུག་ལས་མཁན་བཅས། །
ཚེ་སོགས་འདོད་དགུ་འབྱུང་བའི་བཀྲ་ཤིས་ཤོག ། ཅེས་སོགས་ཤཱཀྱའི་དགེ་སློང་ནཱ་གརྫུ་ནས་ཐོལ་བྱུང་དུ་སྨྲས་པའོ། ། ཡི་གེའི་འདུ་བྱེད་མཁས་པ་རྫོང་རི་པས། ། རི་མོར་བྲིས་འདི་སླར་ཡང་བརྐོས་བྱེད་མཁན། ། རྫོང་རི་བྱམས་རྒྱན་བདག་གིས་གཟབ་སྟེ་བརྐོས། ། མཚན་ལྡན་བླ་མ་དགེས་པའི་བཀྲ་ཤིས་ཤོག ། ཤུབྷཾ། མི་དབང་ཀུན་དགའི་མཚན་ཅན་གྱིས་བསྐུལ་ནས་སོ།། །། PAGE * MERGEFORMAT 2 མང་ཐོས་ཀླུ་སྒྲུབ་རྒྱ་མཚོ། རྒྱལ་བ་སྲས་བརྒྱད་བསྟོད་འཕྲིན།
PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
