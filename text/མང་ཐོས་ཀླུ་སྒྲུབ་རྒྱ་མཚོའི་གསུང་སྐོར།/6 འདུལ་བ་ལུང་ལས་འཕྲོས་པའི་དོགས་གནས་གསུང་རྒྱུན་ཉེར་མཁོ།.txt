མང་ཐོས་ཀླུ་སྒྲུབ་རྒྱ་མཚོའི་གསུང་སྐོར།
པོད ༦
འདུལ་བ་ལུང་ལས་འཕྲོས་པའི་དོགས་གནས་གསུང་རྒྱུན་ཉེར་མཁོ།
༄༅། །འདུལ་བ་ལུང་ལས་འཕྲོས་པའི་དོགས་གནས་གསུང་རྒྱུན་ཉེར་མཁོ་བཞུགས།། དཔལ་ལྡན་བླ་མ་དམ་པ་མཁྱེན་པའི་སྤྱན་དང་བརྩེ་བའི་ཐུགས་རྗེས་འགྲོ་དོན་མཐར་ཕྱིན་པ་རྣམས་ལ་ཕྱག་འཚལ་ལོ། ། འདུལ་བ་ལུང་ལ་བརྟགས་ཞིང་དཔྱད་ན་འདི་ལྟར་སེམས་ཏེ། སྟོན་པའི་བསྟན་པ་འདི་ལ་གནས་བརྟན་རྣམས་ཀྱི་བགྲེས་མགོ་འོད་སྲུང་ཆེན་པོ་ཡིན་པ་འདྲ་བ་ཞིག་མདོ་རྩ་རྒྱ་ཆེར་འགྲེལ་སོགས་ལས་བཤད་གདའ་ནའང་། ལུང་ན། ལྔ་སྡེ་སྡེ་ལྔ་སྟེ། སྡེ་བཟང་དྲུག་ཅུ། རལ་ཅན་སྟོང་སོགས་རབ་ཏུ་བྱུང་། རྒྱལ་པོའི་ཁབ་ཏུ་གཟུགས་ཅན་སྙིང་པོ་བདེན་པ་ལ་བཀོད་རྗེས་བུ་མངས་ཀྱི་མཆོད་རྟེན་དུ། འོད་སྲུང་དང་མཇལ་བ་ཡིན་པས།
འོད་སྲུང་བགྲེས་མགོར་མི་ཡོང་བ་འདྲ་བསམས་ལགས། ཡང་ལུང་བཞི་ནས་ཕྲན་ཚེགས་སུ། གཉན་ཡོད་ཐེབ་རྗེས་བདེན་པ་མཐོང་ཞིང་རྒྱུན་ཞུགས་ཀྱི་འབྲས་བུ་ལ་བཀོད་པར་བཤད་པའང་ཇི་ལྟར་ཡིན་བསམས་ལགས། ཡང་ལུང་བཞིར། ཀུན་དགའ་བོའི་ཚ་བོ་གཉིས། འཕགས་སྐྱེས་པོས་ཤཱཀྱ་རྣམས་བཅོམ་པས། ཕ་མ་དང་བྲལ་བས་འཚོ་བ་མ་ཕྱིད་པར་ཀུན་དགའ་བོའི་བསོད་སྙོམས་ཀྱིས་གསོས། དེ་རྗེས་ལོ་བཅོ་ལྔ་ག་ལོན་ཀྱང་། ལོ་བདུན་ལོན་ནས་རབ་བྱུང་བྱས་ཏེ་བག་ཡངས་ཀྱི་བསླབ་པ་བཅས་པར་བཤད་ན། ཕྲན་ཚེགས་སུ།
འཕགས་སྐྱེས་པོས་ཤཱཀྱ་རྣམས་བཅོམ་པ་ནི། སྟོན་པ་མྱ་ངན་ལས་འདས་པའི་ལོ་དགུང་ལོ་བརྒྱད་བཅུ་པའི་དུས་ཡིན་པར་བཤད་པའང་ཇི་ལྟར་སྙམ་ལགས། ཡང་ཕྲན་ཚེགས་སུ། མཆོག་གཉིས་སྟོན་པའི་སྔར་འདས་པར་བཤད་ན། ཕྲན་ཚེགས་ཅིག་ཤོས་ལས། སྟོན་པ་བརྒྱད་བཅུ་པའི་ལོ་ཤཱཀྱ་འཕགས་སྐྱེས་པོས་འཇོམས་པའི་ལོ་མོའུ་འགལ་གྱི་བུ་བཞུགས་པར་བཤད་པ་ཇི་ལྟར་སྙམ་ལགས། ཡང་ད་ཆོག་སྟོན་པ་སངས་རྒྱས་ནས་ལོ་དྲུག་བྱུང་བར་འཆད་ན། མགོན་མེད་ཟས་སྦྱིན་ཀྱིས་གཉན་ཡོད་ན་གཙུག་ལག་ཁང་བཞེངས་དུས་ཤ་རིའི་བུས་ཀུན་ཏུ་རྒྱུ་མིག་དམར་སོགས་མུ་སྟེགས་མང་པོ་རབ་བྱུང་བསྙེན་རྫོགས་བྱས་པ་ཇི་ལྟར་སྙམ་ལགས། ཡང་ལོ་བདུན་མ་ལོན་པ་རབ་བྱུང་བྱར་མི་རུང་བར་བཤད་ན། སྲས་དགྲ་ཅན་འཛིན་ལོ་དྲུག་ལོན་ནས་རབ་བྱུང་བྱས་པའང་ཇི་ལྟར་ལགས།
ཡང་མཛོད་ལས། ལྷས་སྦྱིན་དགེ་རྩ་ཆད་པའི་གང་ཟག་གི་མཚན་གཞི་དང་། མཚམས་མེད་བྱས་ནས་དགེ་རྩ་ཆད་པ་ཚེ་འདི་ལ་དགེ་རྩ་མཚམས་སྦྱོར་མི་ནུས་པར་བཤད་ན། ལུང་ལས་ལྷས་སྦྱིན་ལུས་འདི་ཉིད་ལ་དམྱལ་བའི་མེ་འབར་ཞིང་དགེ་རྩ་མཚམས་སྦྱར་བར་བཤད་པའང་ཇི་ལྟར་སྙམ་ལགས། ཡང་སྤྱི་སྐད་དུ། ལྷས་སྦྱིན་གྱིས་དགེ་འདུན་འབྱེད་པའི་ཚེ། དེས་བཅས་པའི་བསླབ་བཞི་ལྔ་ཁས་ལེན་དུ་བཅུག་པའི་སྒོ་ནས་འབྱེད་པར་བཤད་ན། ལུང་ལས། ལྷས་སྦྱིན་གྱི་བསླབ་གཞི་ལྔ་ནི། དེས་མཚམས་མེད་གསུམ་ཀ་བྱས་ཚར་དགེ་རྩ་ཆད་པའི་དུས་བཅས་པར་བཤད་པ་ཇི་ལྟར་སྙམ་ལགས།
ཡང་། ཕྲན་ཚེགས་ལས་མཉན་ཡོད་དུ་གཟུགས་ཅན་སྙིང་པོས་ཞུས་ནས་ཆོ་འཕྲུལ་བསྟན། དེའི་ཚེ་རྫོགས་བྱེད་འདས་པར་བཤད་ན། གཞིར། མ་སྐྱེས་དགྲས་ཡབ་བཀྲོངས། ལྷས་སྦྱིན་གྱིས་མཚམས་མེད་གསུམ་ཀ་བྱས་པའི་ཚེའང་རྫོགས་བྱེད་སྔར་བཤད་པ་ཇི་ལྟར་སྙམ་ལགས། ཡང་། མ་སྐྱེས་དགྲ་ལ་ཡབ་བསད་པའི་མཚམས་མེད་བྱུང་བར་བཤད་ན། གཞིར། ཡབ་ལ་མཚོན་གྱིས་གནོད་པ་བྱས་ནས་མ་གྲོངས་གོང་དེར་འགྱོད་པ་སྐྱེས་ཞིང་གསོད་སེམས་ལོག་པར་བཤད་པའང་ཇི་ལྟར་སྙམ་ལགས།
ཡང་གཞིར། ཟས་གཙང་གིས་བསྐུལ་ནས་ཤཱཀྱ་ལྔ་བརྒྱ་རབ་ཏུ་བྱུང་བ་དེ་དག་ཀུན་གྱིས་བདེན་པ་མཐོང་བར་བཤད་ན་ཤཱཀྱ་ལྔ་བརྒྱ་པོ་དེའི་ནང་ནས་ལྷས་སྦྱིན་དང་ཀོ་ཀ་ལི་ཀ་སོགས་གཙོ་འཁོར་ལྔ་ཐི་བར་བཤད་པ་ཇི་ལྟར་སྙམ་ལགས། ཡང་ཐེག་པ་འོག་མའི་ལུགས་འདིར། དུད་འགྲོ་བདེན་པའི་སྣོད་དུ་མི་རུང་བར་འཆད་ན། སྨན་གཞིར། ཡུལ་འཁོར་སྲུང་ཀླུའི་ཚོགས་བཅས་སོགས་ཀྱིས་བདེན་པ་མཐོང་བར་བཤད་པ་ཇི་ལྟར་སྙམ་ལགས། ཡང་བསྟན་བཅོས་མང་པོར། གྲགས་པ་ཚུར་ཤོག་གི་བསྙེན་པར་རྫོགས་པར་འཆད་ན། གཞིར། གྲགས་པ་རྒྱན་གྱིས་བརྒྱན་བཞིན་དུ་དགྲ་བཅོམ་པ་ཐོབ་པར་བཤད་པའང་ཇི་ལྟར་སྙམ་ལགས།
ཡང་བཟང་སྡེའི་ཆོསཾ་༼ཚོགས་༽དྲུག་ཅུ་རྩ་གསུམ་ཁས་བླངས་པའི་བསྙེན་པར་རྫོགས་པར་བཤད་ན། གཞིར། དེ་དག་སྐྱབས་གསུམ་པའི་དགེ་བསྙེན་ཙམ་དུ་བཤད་པའང་ཇི་ལྟར་སྙམ་ལགས། ཡང་། མའི་རྣམ་འགྲེལ་ལས། འོད་སྲུང་བསྙེན་རྫོགས་དུས་དང་ཉེ་བར། དེའི་ཕྱུག་མ་བཟང་མོའང་སྐྱེ་དགུའི་བདག་མོས་རྫོགས་པར་བཤད་ན། གཞི་ལས། ཀུན་དགའ་བོའང་རབ་ཏུ་འབྱུང་ཞིང་། དེ་ལྟར་ན་སྐྱེ་རྒུའི་བདག་མོ་མ་རྫོགས་པ་སྨོས་ཅི་དགོས་པས་ཇི་ལྟར་སྙམ་ལགས།། །།
PAGE * MERGEFORMAT 2 མང་ཐོས་ཀླུ་སྒྲུབ་རྒྱ་མཚོ། འདུལ་བ་ལུང་ལས་འཕྲོས་པའི་དོགས་གནས། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
