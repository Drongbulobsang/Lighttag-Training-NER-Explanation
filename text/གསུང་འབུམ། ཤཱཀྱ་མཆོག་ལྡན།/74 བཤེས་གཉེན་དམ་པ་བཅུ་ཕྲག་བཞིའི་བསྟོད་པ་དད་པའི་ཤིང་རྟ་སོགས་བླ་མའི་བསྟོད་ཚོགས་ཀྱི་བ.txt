གསུང་འབུམ། ཤཱཀྱ་མཆོག་ལྡན།
པོད ༧༤
བཤེས་གཉེན་དམ་པ་བཅུ་ཕྲག་བཞིའི་བསྟོད་པ་དད་པའི་ཤིང་རྟ་སོགས་བླ་མའི་བསྟོད་ཚོགས་ཀྱི་བསྐོར།
༼ཙ༽ ༄༅། །བཤེས་གཉེན་དམ་པ་བཅུ་ཕྲག་བཞིའི་བསྟོད་པ་དད་པའི་ཤིང་རྟ་སོགས་བླ་མའི་བསྟོད་ཚོགས་ཀྱི་བསྐོར་བཞུགས།། ན་མོ་གུ་རུ་ཝེ། དམ་པའི་ཆོས་ཀྱིས་སྦྲེལ་བའི་བླ་མ་དམ་པ་རྣམས་ཀྱི་བཀའ་དྲིན་པའི་དྲན་པའི་སླད་དུ་མཚན་ནས་བརྗོད་པ་དད་པའི་ཤིང་རྟ་ཞེས་བྱ་བ། བླ་མ་དམ་པ་རྣམས་ལ་ཕྱག་འཚལ་ལོ། ། ཤཱཀྱའི་བསྟན་པ་ཡོངས་རྫོགས་ནོར་བུའི་ཁུར། ། རྣམ་དཔྱོད་རལ་པའི་རྒྱལ་མཚན་རྩེར་བཏེག་ནས། ། དཔལ་ལྡན་སྐལ་བ་བཟང་པོའི་གདུལ་བྱ་རྣམས། ། ཐུགས་རྗེའི་ཕྱག་གིས་འཛིན་ ་་་་་རོང་ཆེན་ཐམས་ཅད་མཁྱེན་པའི་དྲུང་དུ། རབ་ཏུ་བྱུང་ཞིང༌།
པོ་སྟི་ཆེ་ཆུང་བཅུ་ཙམ་དང༌། ཁྲིད་ཡིག་སྣ་ཚོགས་དང༌། མི་གཡོ་བ་དཀར་པོའི་རྗེས་གནང་རྣམས་ཐོབ། ཁྱོད་གཙུག་གི་རྒྱན། ། དཔལ་ལྡན་རིགས་ཀྱི་གངས་རི་བཟང་པོ་ ་་་་་ཁུ་བོ་ཆོས་རྗེའི་དྲུང་དུ། ཕར་ཕྱིན་གྱི་གཡག་ཊཱིཀ་རིན་ཆེན་བསམ་འཕེལ་དང༌། མི་གཡོ་བའི་སྒྲུབ་སྐོར་མན་ངག་གི་གཏེར་མཛོད་རྣམས། ལས། ། བྱང་ཆུབ་ཐུགས་ཀྱི་བདུད་རྩིའི་རྒྱུན་མང་གིས། ། ཕྲིན་ལས་ཡིད་བཞིན་རྒྱ་མཚོ་སྐྲུན་མཛད་པ། །
བརྩེ་ཆེན་ཐུགས་རྗེའི་གཏེར་ཁྱོད་ཕྱག་གི་གནས། ། པོད་ཆེན་བཅུ་གཉིས་ཀྱི་གཞུང་ཆོས་དང་མཁའ་སྤྱོད་མའི་བྱིན་རླབས་དང༌། རྟ་མགྲིན་ལྕགས་རལ་ཅན་གྱི་རྗེས་གནང་ཐོབ།་་་་་ དོན་ཡོད་མཁྱེན་པའི་གསེར་གྱི་ཁྱམས་ཆེན་དུ། ། དཔལ་ལྡན་གཞུང་བརྒྱའི་ངོ་མཚར་རི་མོ་ནི། ། བཟང་པོའི་རྗེས་འཇུག་ཡོངས་ལ་སྟོན་མཁས་པ། ། ཕན་དགོངས་ཐུགས་རྗེ་ཅན་ཁྱོད་བླ་ན་བཞུགས། ། སངས་རྒྱས་ ་་་་་ཕར་ཕྱིན་དང་རྣམ་ངེས་ཀྱི་གཞུང་ཆོས་དང༌། ཡུམ་བརྒྱད་སྟོང་པ་དང༌། སྨན་བླ་དང༌།
ཤེར་ཕྱིན་བཀའ་བབས་བཞི་ལ་སོགས་པའི་ལུང་ཐོབ། མང་པོའི་རྣམ་འཕྲུལ་རྔོག་ལོ་ཡི། ། དམ་ཆོས་རིན་ཆེན་ཁྲི་ལ་དབང་བསྒྱུར་བས། ། སྐལ་བཟང་བྱང་ཆུབ་ཐུགས་ཀྱིས་སྐྱོང་མཛད་པ། ། རྒྱལ་སྲས་དགེ་བའི་བཤེས་དེ་བསྔགས་པར་འོས། ། རྗེ་བཙུན་སྲས་བཅས་ཀུན་གྱི་གཞུང་ལུགས་དང༌། ། མན་ངག་བདུད་རྩི་བཞེས་པའི་དགའ་སྟོན་གྱིས། ། ནག་པོའི་ཕྱོགས་ལས་རྒྱལ་བའི་མཚན་ ་་་་་གླང་ཐང་སྤྱན་སྔ་རིན་པོ་ཆེའི་དྲུང་དུ། གུར་མགོན་ལྷ་བརྒྱད་ཀྱི་རྗེས་གནང་ཞུས། ལྡན་པ། །
དཔལ་ལྡན་ཕྲིན་ལས་བཟང་པོར་ཕྱག་བགྱིའོ། ། མངོན་པའི་གཞུང་ལུགས་མཁྱེན་པའི་གྲུ་ཆེན་གྱིས། ། འདུལ་བ་རྒྱ་མཚོའི་ ་་་་་དམར་སྟོན་པའི་དྲུང་དུ། འདུལ་བ་མདོའི་ཆོས་རྒྱས་པ་ཚར་གཉིས་དང༌། མཛོད་ཚར་གཅིག་དང༌། ཀརྨ་ཤ་ཏཾ། སྨྱུང་གནས་ཀྱི་ཆོ་ག་སོགས་ཆོས་ཕྲན་འགའ་ཞིག་ཐོབ། གཏིང་མཐའ་གཟིགས་གྱུར་ཅིང༌། བྱང་ཆུབ་སེམས་ཀྱི་ཡིད་བཞིན་རིན་ཆེན་དང༌། ། འབྲལ་མེད་དགེ་བའི་བཤེས་དེར་མགོས་ཕྱག་འཚལ། །
བསོད་ནམས་ཤེལ་གྱི་ཁང་བཟང་ཉམས་དགའ་བར། ། ཚུལ་ཁྲིམས་ ་་་་་སྐྱོར་ལུང་འགའ་ཁང་པའི་དྲུང་དུ། འདུལ་བ་མདོ་རྩ་བ་ཚར་གསུམ། མཛོད་ཚར་གསུམ། སྐྱེས་རབས་བརྒྱ་རྩ་དང༌། རྒྱལ་སྲས་བཀའ་འབུམ་ལ་སོགས་པའི་ཆོས་ཕྲན་འགའ་ཐོབ། དག་པའི་ཁྲི་ལ་བསྟི་མཛད་ཅིང༌། ། རྒྱ་ཆེན་མངོན་པའི་རྔ་དབྱངས་ཟབ་མོ་ཅན། ། འདུལ་འཛིན་དབང་པོ་དེ་ལ་སྙིང་ནས་དད། ། དམ་ཆོས་ ་་་་་སྐྱོར་ལུང་མཁན་པོའི་དྲུང་དུ།
སོ་ཐར་མདོ་དང༌། ལུང་བཞིའི་ལུང་དང༌། ཕྱག་རྡོར་འགྲོ་བཟངས་དང༌། རྣམ་སྲས་རིགས་བརྒྱད་ཀྱི་ལུང་དང༌། རྗེས་གནང་རྣམས་ཞུས་སོ། རྒྱལ་པོ་འཇིགས་མེད་འདུལ་བའི་དཔལ། ། རྒྱ་ཆེན་མངོན་པའི་ཁྲི་ལ་བཞུགས་གསོལ་ནས། ། བཟང་པོའི་ཁྲིམས་ཀྱི་ཀུན་ཀྱང་བག་ཡོད་ལ། ། སྦྱོར་མཛད་དགེ་བའི་བཤེས་ལ་མཆོད་པར་བགྱི། ། བྱང་ཆུབ་སེམས་ཀྱི་འོད་ཟེར་སྟོང་འཁྱུག་པའི། །
བསླབ་གསུམ་རྣམ་པར་དག་པའི་ཕོ་བྲང་དང༌། ། ཆོས་ཀྱི་རྒྱལ་པོའི་དཔལ་དུ་མངའ་གསོལ་བའི། ། ཡང་དག་དགེ་བའི་བཤེས་དེ་བསྔགས་པར་འོས། ། ཆོས་ཀྱི་རྒྱལ་མཚན་ ་་་་་གུང་རུ་བའི་དྲུང་དུ། དབུ་མ་ཚིག་གསལ་གྱི་ལུང་དང་བཤད་པ་ཐང་སག་པ་ནས་བརྒྱུད་བ་ཞུས། མཐོན་པོས་བརྗིད་ཆགས་པའི། ། ཕྲིན་ལས་བཟང་པོའི་ཤེལ་གྱི་ཁྱམས་ཆེན་དུ། ། བློ་གསལ་མང་པོའི་རེ་བ་བསྐོང་མཛད་པ། ། རིགས་པ་སྨྲ་བའི་གཙུག་རྒྱན་གང་དེ་མཆོད། ། མང་པོའི་རྣ་བར་གྲགས་པའི་དར་དིར་ཅན། །
བཀྲ་ཤིས་ ་་་་་གྲོ་པ་མཁན་པོའི་དྲུང་དུ། སློབ་དཔོན་འདི་པ་ལ། གསང་ཕུ་བའི་ཚད་བསྡུས་དང༌། ཕར་ཕྱིན་རོང་ཊཱིཀ་གི་སྟེང་ནས་ཚར་གཉིས་ཞུས། མེ་ཏོག་སེར་པོའི་བཅུད་བླངས་ནས། ། གཞན་ཕན་བདུད་རྩི་སྤྲོ་བའི་ཞལ་ལྡན་པ། ། མཁས་བཙུན་བླ་མ་དེ་ཡང་དྲན་པར་བགྱི། ། གང་ཡང་ཆོས་ཀྱི་ངང་ཚུལ་བཟང་པོ་དང༌། ། ཀུན་ལས་རྣམ་རྒྱལ་ ་་་་་སློབ་དཔོན་འདི་པ་ལ། རིན་པོ་ཆེ་བློ་བཟང་གྲགས་པས་མཛད་པའི་དབུ་མ་རྩ་འཇུག་གི་ཊཱི་ཀ་གཉིས་ཀྱི་སྟེང་ནས་གཞུང་ཆོས་རྒྱས་པར་ཉན་ནོ། །
རིགས་པའི་རྔ་སྒྲ་ཡིས། ། བློ་གསལ་མང་པོའི་དང་བ་འདྲེན་བརྩོན་པ། ། དགེ་བའི་བཤེས་དེའི་ཡོན་ཏན་མགྲིན་པར་གླེང༌། ། བློ་གྲོས་རྒྱ་མཚོའི་དབུས་སུ་ཞབས་བརྟན་ཞིང༌། ། བགྲང་ཡས་རིག་གནས་མི་འདྲའི་བང་རིམ་ཅན། ། མཁས་གྲུབ་གསེར་རིའི་ཕྲེང་བས་ཕྱག་བྱས་པ། ། པཎ་ཆེན་ལོ་ཙྪ་ ་་་་་བོ་དོང་ཆོས་རྗེའི་དྲུང་དུ། བདེ་མཆོག་ལཱུ་ཧི་པའི་དབང་དང༌། འཇིགས་བྱེད་རོ་ལངས་བརྒྱད་བསྐོར་གྱི་དབང་ཞུས་ནས་གསང་མཚན་བརྟགས་ཤིང༌། སྡོམ་གསུམ་རབ་དབྱེའི་གཞུང་བཤད་དང༌།
གསང་སྔགས་རྙིང་མའི་ལམ་ཆེན་མོ་དང༌། སཾ་ཀྲྀ་ཏའི་སྐད་དོད་རགས་པ་རྣམས་ཞུས། དེ་སྲས་ལོ་ཙཱ་བའི་དྲུང་དུ། ཀ་ལཱ་པའི་མིང་ལེ་ཡན་དང༌། སྨྲ་སྒོ་དང༌། སྤང་ལོའི་ཊཱི་ཀའི་སྟེང་ནས་སྙན་ངག་མེད་ལོང་རྣམས་ཞུས། གུས་པའི་གཙུག་གིས་བསྟེན། ། བློ་གྲོས་རྩལ་ལྡན་རིགས་པའི་མཆེ་བ་དང༌། ། བརྡའ་སྤྲོད་གཞུང་མང་ཁྲོས་པའི་མིག་རྩ་ཅན། ། སྙན་ངག་གཞུང་བཞིན་སྦྱར་བའི་གད་རྒྱངས་ཀྱིས། །
གྲགས་པའི་དབང་ཕྱུག་གྱུར་དེ་བསྟོད་པར་བགྱི། ། རྒྱུད་སྡེ་རྣམ་བཞིའི་རིན་ཆེན་མཛེས་པའི་ཁྲིར། ། རང་རང་རིགས་ཀྱི་རྒྱལ་པོའི་མཚན་ ་་་་་བྲག་ནག་པོའི་དྲུང་དུ། ཡོ་ག་རྡོར་དབྱིངས། རྩེ་མོ་རིགས་བསྡུས། ཁམས་གསུམ་རྣམ་རྒྱལ་སོ། བཟུང་ནས། ། སྐལ་ལྡན་མང་པོ་སྨིན་ཅིང་གྲོལ་མཛད་པའི། ། བསྔགས་འོས་བླ་མ་དེ་ལ་རིམ་གྲོར་བགྱིད། ། གོང་མའི་རིགས་ཀྱི་རིགས་རྒྱུན་མ་ཆད་ཅིང༌། །
བསོད་ནམས་རྒྱལ་ ་་་་་བདག་ཆེན་ཞྭ་ལུ་པའི་དྲུང་དུ། ཀྱཻ་རྡོ་རྗེའི་དབང༌། གུར་མགོན་ལྷ་བརྒྱད། གདོང་བཞི་པ་རིགས་ལྔའི་རྗེས་གནང་སྒྲུབ་སྐོར་ཞུས། མཚན་རྩེ་མོའི་དཔལ་འབར་བས། ། མ་ལུས་བདུད་སྡེའི་དཔུང་གི་སྟོབས་འཕྲོག་པའི། ། མཐུ་སྟོབས་དབང་ཕྱུག་གང་དེ་བླ་མར་བྱ། ། རྣམ་དཔྱོད་བློ་གྲོས་ ་་་་་ཀཾ་དགོན་པའི་དྲུང་དུ། བླ་མེད་ས་ལུགས་ཀྱི་དབང་ཉི་ཤུ་རྩ་གསུམ། གུར་བརྟག་གི་བཤད་པ།
འཇིགས་བྱེད་རྭ་ལུགས་ཀྱི་དབང༌། རྒྱུད་བཤད་མན་ངག་རྣམས་ཞུས། ཡངས་པའི་ཕྲག་པ་ནས། ། དམ་ཆོས་ཉི་ཟླ་འཆར་བའི་དཔུང་རྒྱན་ཅན། ། སྐལ་བཟང་སློབ་མ་སྐྱོང་བའི་མདངས་གསལ་བ། ། དམ་ཚིག་སློབ་དཔོན་གུས་པས་བརྟེན་པར་བགྱི། ། སྤྱང་ལུང་པའི་དྲུང་དུ། ལམ་འབྲས་ཆ་ལག་རྫོགས་པ། དུས་ཀྱི་འཁོར་ལོའི་སྦྱོར་དྲུག གྲུབ་ཆེན་ཡུ་མོའི་གསལ་སྒྲོན་བཞི་ངོ་སྤྲོད་དང་བཅས་པ།
ནཱ་རོ་ཆོས་དྲུག་གི་ཁྲིད། ནཻ་གུ་ཆོས་དྲུག་སོགས་ཤངས་པའི་ཁྲིད་ཆེན་བཞི་ཆ་ལག་དང་བཅས་པ་མ་ལུས་པ་དང༌། ཡང་དགོན་པའི་རི་ཆོས་སྐོར་གསུམ་དང༌། ཚིམ་བུ་ལུགས་ཀྱི་དམར་ཁྲིད་དང༌། སྙིང་པོ་དོན་གསུམ་སོགས་ཁྲོ་ཕུ་པའི་ཆོས་འགའ་ཞིག་དང༌། རེད་མདའ་བའི་དབུ་མ་ལྟ་ཁྲིད་དང༌། ཐེག་པ་ཆེན་པོའི་བློ་སྦྱོང་རིགས་མི་འདྲ་བ་དྲུག་ཅུ་ཙམ་ལ་སོགས་པ་ཆོས་ཕྲན་མང་དུ་ཞུས་སོ།་་་་་ གཞོན་ནུ་ཉིད་ནས་ཡང་དག་བསྟན་པའི་ཁུར། ། བློ་གྲོས་དཔུང་པའི་སྟོབས་ཀྱིས་ལེགས་བླངས་ཤིང༌། ། ཟབ་མོའི་ལམ་གྱིས་གྲུབ་པའི་ས་བརྙེས་པ། །
གདམས་པའི་མཛོད་འཛིན་དེ་ལ་སྙིང་ནས་འདུད། ། བཀྲ་ཤིས་མདོ་དང་རྒྱུད་སྡེའི་སྤྲིན་རུམ་ནས། ། ངོ་མཚར་ལུང་དང་རིགས་པའི་རྔ་སྒྲ་ཡིས། ། ཕྱོགས་ལས་རྣམ་པར་རྒྱལ་བའི་དཔལ་འཛིན་པ། ། པཎ་ཆེན་འཇིགས་མེད་ ་་་་་རྗེ་དྭགས་པོའི་དྲུང་དུ། ལམ་འབྲས་ཕྱག་མཆོད་ཀྱི་ལུང་དང་འབྱུང་པོ་འདུལ་བྱེད་ཀྱི་རྗེས་གནང་ཞུས། དེ་ལ་བསྔགས་པར་བགྱི། ། རང་གཞན་གྲུབ་མཐའི་དེ་ཉིད་ཀུན་ ་་་་་ངོར་པ་རྡོ་རྗེ་འཆང་གི་དྲུང་དུ། བསྙེན་པར་རྫོགས་ཤིང་གསུང་ངག་རིན་པོ་ཆེ་ཆ་ལག་ཕལ་ཆེར་རྫོགས་པ་དང༌། བླ་མེད་ཀྱི་དབང་བྱིན་རླབས་མི་འདྲ་བ་བཅུ་དྲུག་ཙམ་དང༌།
སྒྲུབ་ཐབས་བརྒྱ་རྩ་དང༌། རྗེས་གནང་ཟུར་པ་ཉི་ཤུ་ཙམ་དང༌། གསང་འདུས་ཕག་སྐོར་གྱི་གཞུང་གསུམ་གྱི་བཤད་པ་དང༌། དེའི་བསྐྱེད་རྫོགས་གཉིས་ཀའི་བཤད་པ་རྒྱས་པ་དང༌། རྩ་དབུ་མའི་ཁྲིད་དང༌། ཞེན་པ་བཞི་བྲལ་གྱི་ཁྲིད་ཞུས། གཟིགས་ནས། ། ཆོས་དང་ཆོས་མིན་འབྱེད་པའི་རྣམ་དཔྱོད་ཀྱིས། ། མཁས་རྣམས་དགའ་བའི་ཕྲིན་ལས་འོད་བརྒྱ་པ། ། མཁས་བཙུན་བཟང་པོ་དེ་ནི་གཙུག་གི་རྒྱན། །
བསླབ་གསུམ་རྣམ་དག་བསོད་ནམས་བསོག་པའི་ཞིང༌། ། གཞན་ཕན་ལྷུན་གྲུབ་རྒྱལ་བ་ཀུན་གྱི་སྲས། ། ཟུང་འཇུག་མཚན་མ་མེད་པའི་ཐུགས་མངའ་བ། ། བརྩེ་ཆེན་བླ་མ་དེ་ལ་མགོས་ཕྱག་འཚལ། ། དཀོན་མཆོག་རྣམ་གསུམ་འཇིགས་མེད་སེང་གེ་ནི། ། ཁྱོད་ཐུགས་གངས་རིའི་མགུལ་བར་གནས་བཅས་ནས། ། རྒྱལ་བ་གཉིས་པའི་ཕྲིན་ལས་སྒྲུབ་མཛད་པ། ། མཚན་ལྡན་བླ་མ་དེ་ལ་སྙིང་ནས་དད། ། རྣམ་དཔྱོད་ཤེས་རབ་ཡངས་པའི་གོམས་སྟབས་ཀྱིས། ། མདོ་སྔགས་རྒྱ་མཚོའི་ས་ཆེན་གསུམ་བརྒལ་ནས། །
གྲགས་པའི་དབང་ཕྱུག་ཀུན་གྱི་རྣ་བའི་དཔལ། ། ཡོངས་ཀྱི་བཤེས་གཉེན་དམ་པ་ཀུན་ནས་བཀུར། ། འགྲོ་ཀུན་དགའ་བའི་བློ་གྲོས་གོམས་སྟབས་ཀྱིས། ། འཇམ་དབྱངས་འཁོན་གྱི་གདུང་འཛིན་ས་སྐྱ་པའི། ། རབ་ཡངས་ཆོས་ཀྱི་སྲིད་ལ་དབང་བསྒྱུར་བ། ། ཆོས་ཀྱི་རྒྱལ་པོ་དེ་ལ་དད་པར་བགྱི། ། བློ་གྲོས་ཆོས་ཀྱི་སྐྱེད་ཚལ་ཉམས་དགའ་བར། ། ཐུགས་རྗེའི་དབང་ཕྱུག་བརྩེ་བའི་གར་བསྒྱུར་ཅིང༌། ། ལེགས་པའི་འབྱུང་གནས་བདུད་རྩིའི་གཏེར་མངའ་དེ། ། དད་པའི་རྒྱལ་མཚན་རྩེ་ལ་མཆོད་པར་བགྱི། །
འཇམ་དབྱངས་འཁོན་གྱི་རིགས་རྒྱུད་མ་ཆད་ཅིང༌། ། ཕུན་ཚོགས་བློ་གྲོས་འཆར་ཀའི་མདངས་གསལ་བ། ། རྣམ་དཔྱོད་རྒྱལ་མཚན་རྩེ་ནས་ཐུགས་རྗེ་ཡིས། ། འོད་སྟོང་འཆར་བ་དེ་ལ་ཕྱག་འཚལ་ལོ། ། ཀུན་སྤྱོད་རྣམ་དག་དང་བ་འདྲེན་པའི་སྐུ། ། གཞན་ཕན་ལ་དགའ་དམ་ཆོས་སྒྲོག་པའི་གསུང༌། ། རིམ་གཉིས་ཟུང་འཇུག་རྡོ་རྗེ་འཛིན་པའི་ཐུགས། ། གང་ལ་མངའ་བ་དེ་ནི་ཕྱག་གི་གནས། ། ལྔ་རིག་གྲུབ་པའི་ས་ལ་བཞུགས་གྱུར་པ། ། བོད་ཀྱི་ས་སྐྱོང་རལ་པའི་ནགས་ཁྲོད་དུ། །
ཞབས་ཀྱི་སེན་མོའི་རིན་ཆེན་འོད་འབར་བ། ། རྒྱ་གར་པཎ་ཆེན་གུས་པའི་གཙུག་གིས་མཆོད། ། ངོ་མཚར་ཆོས་ཀྱི་ཁང་བརྩེགས་ཡིད་འོང་དེར། ། རྣམ་རྒྱལ་ལུང་དང་རིགས་པའི་རྔ་སྒྲ་དང༌། ། དཔལ་ལྡན་ཕྲིན་ལས་བཟང་པོའི་གདུགས་དཀར་ཅན། ། ཀུན་མཁྱེན་མཁས་པའི་དབང་པོ་དེ་ལ་འདུད། ། མཁྱེན་རབས་གསེར་གྱི་པདྨོ་འཛུམ་པའི་རྩེར། ། གཡོ་མེད་ཕྱག་རྒྱ་ཆེན་པོའི་རྣམ་རོལ་དང༌། ། ཚུལ་ཁྲིམས་རྣམ་དག་གྲུབ་པའི་རྒྱལ་མཚན་ཅན། ། ངག་གི་དབང་པོ་གྲགས་པའི་ཁྲི་ལ་བཀུར། །
ས་ཆེན་འདི་ན་གྲགས་པའི་རྔ་སྒྲ་ཡིས། ། རྟག་པར་དགེ་བའི་ཁྲི་ལ་ལྷུན་ཆགས་ཤིང༌། ། ཕྱོགས་ལས་རྣམ་པར་རྒྱལ་བའི་མཚན་ལྡན་པ། ། མི་ཕམ་ཆོས་རྗེ་རྙོག་བྲལ་མགོ་བོས་མཆོད། ། དབང་དང་གདམས་པའི་ཆུ་བོ་འབུམ་ཕྲག་གིས། ། ཁྱོད་བློ་གཏིང་མཐའ་ཡངས་པར་ངལ་བསོ་བས། ། རྣམ་དཀར་གྲགས་པའི་འོད་ཟེར་ཕྲེང་ཅན། ། རྣམ་མང་སྐྱེ་དགུའི་གཉེན་ཁྱོད་རྣམ་པར་རྒྱལ། ། ཕྱི་ནང་ཆོས་ཀུན་མཁྱེན་པའི་མཁས་པ་དེ། ། རིན་ཆེན་དུས་ཀྱི་འཁོར་ལོའི་ཁང་བཟངས་སུ། །
བཀྲ་ཤིས་དབང་གི་ཆུ་བོ་སྟོང་ཕྲག་ཙམ། ། མངོན་པར་བསྐུར་མཛད་སློབ་དཔོན་སྙིང་ཁའི་རྒྱན། ། བསོད་ནམས་རྒྱ་མཚོའི་ཆུ་གཏེར་ཉམས་དགའ་བར། ། རྣམ་མང་ཤེས་བྱའི་གཟུགས་བརྙན་ཀུན་གསལ་ཞིང༌། ། རྒྱལ་བའི་སྲས་པོ་གསུང་རབས་ཀུན་གྱི་བདག ། ངོ་མཚར་དད་པའི་སྐྱེད་ཚལ་འདིར་སྤྱོན་ཤིག ། ཀུན་ནས་ཡངས་པའི་མཁྱེན་རབས་བཟང་པོའི་གསུང༌། ། ཟག་མེད་དགའ་བཞིའི་དཔལ་གྱིས་རོལ་པའི་སྐུ། ། རྡོ་རྗེ་འཛིན་པའི་ཐུགས་ཀྱི་བང་མཛོད་ལ། ། དབང་འབྱོར་ཆོས་ཀྱིས་ཕྱུག་པ་དེར་ཕྱག་འཚལ། །
རིགས་ཚུལ་ཀུན་མཁྱེན་ངེས་པར་གྲུབ་དབང་པོ། ། ཕྱོགས་ལས་རྣམ་པར་རྒྱལ་བའི་རྔ་ཆེན་གྱིས། ། རྣམ་དཀར་གྲགས་པ་བཟང་པོའི་ཟེར་འཕྲོ་བ། ། རིགས་ལྡན་ཆོས་ཀྱི་རྒྱལ་པོ་སྲིད་ཞིའི་དཔལ། ། རྣམ་དཔྱོད་ཉི་མ་གསལ་བའི་འོད་ཟེར་གྱིས། ། མ་བྱོན་རྒྱལ་བ་གསུམ་པའི་ཆོས་ཀྱི་ཁྲི། ། ཡ་མཚན་དུ་མའི་དཔལ་གྱིས་མཐོ་གང་དེར། ། ཕྲིན་ལས་བཟང་པོར་གྱུར་ཁྱོད་འགྲོ་བའི་མགོན། ། བློ་གྲོས་ཆོས་ཀྱི་ཁང་བཟངས་ཉམས་དགའ་བར། ། བསླབ་གསུམ་རྣམ་པར་དག་པའི་རྒྱལ་མཚན་དང༌། །
དཔལ་ལྡན་ཕྲིན་ལས་བཟང་པོའི་རྔ་སྒྲ་ཅན། ། རིན་ཆེན་ཆོས་ཀྱི་ཁྲི་ལ་ཞབས་བརྟན་ཤིག ། གཞན་ཡང་གང་ལས་ཆོས་ཀྱི་གཏམ་མང་པོ། ། གསལ་བར་ཐོས་པས་བློ་གྲོས་ཉེར་སྤེལ་བའི། ། ཆོས་ཀྱི་མཆེད་དང་གྲོགས་སུ་གྱུར་ཀུན་ཀྱང༌། ། རྙེད་དང་བཀུར་སྟིས་སྲིད་ཞུའི་གནས་ཡིན་ནོ། ། སྤྱི་གཙུག་ཚངས་པའི་ཁོར་ཡུག་རབ་ཡངས་པར། ། རྡོ་རྗེ་འཆང་དངོས་ཡིད་བཞིན་མཚོ་ཆེན་བཞུགས། ། ཡོངས་འཛིན་མང་པོའི་ཆུ་ཀླུང་ཀུན་འདུས་ནས། ། འབུམ་ཕྲག་དངོས་གྲུབ་བདག་ལ་ཉེར་སྩོལ་ཤིག །
ཅེས་བླ་མ་དམ་པ་རྣམས་ལ་བདུད་རྩི་ཇི་ལྟར་ཐོབ་པའི་གོ་རིམ་བཞིན་དུ་མཚན་ནས་བརྗོད་པ། དང་པའི་ཤིང་རྟ་འདྲེན་བྱེད་ཅེས་བྱ་བ་འདི་ནི་དཔལ་ཤཱཀྱ་མཆོག་ལྡན་དྲི་མེད་ལེགས་པའི་བློ་གྲོས་ཞེས་བྱ་བས་ལེགས་པར་སྦྱར་བའོ།། །། མངྒ་ལཾ།། ༈ །།མཁས་གྲུབ་ཆེན་པོ་སྦྱང་ལུང་པ་གཞོན་ནུ་བློ་གྲོས་ལ་བསྟོད་པ།། ༄། །དམ་ཆོས་འཁོར་ལོ་བསྒྱུར་བའི་དཔལ་མངའ་བ། ། འགྲོ་བཟང་དབང་པོ་སྟོང་གི་སྤྱི་བོ་ན། ། རྣམ་གྲོལ་གདུགས་དཀར་གཡོ་བ་རྒྱལ་བའི་སྲས། ། གྲགས་པའི་རྒྱལ་མཚན་འཛིན་ལ་གསོལ་བ་འདེབས། ། ཁྱོད་ནི་བསྐལ་པ་དུ་མའི་སྔ་རོལ་ཏུ། ། འཇམ་དབྱངས་གཞོན་ནུའི་དམ་ཆོས་ཁུར་ཅན་དེ། །
བློ་གྲོས་ཤིང་རྟའི་ཁྲི་ལ་ལེགས་དྲངས་ནས། ། སྲིད་མཚོ་སྒྲོལ་བར་མཛད་ལ་གསོལ་བ་འདེབས། ། འཁོར་ལོ་བཞིའི་དཔལ་ལ་དབང་འབྱོར་བས། ། ཐུབ་པའི་བརྟུལ་ཞུགས་རྫོགས་པར་ལེགས་བླངས་ནས། ། ཐོས་བསམ་སྒོམ་པས་དུས་གསུམ་རྒྱལ་བ་ཡིས། ། ཐུགས་ཀྱི་བང་མཛོད་འཛིན་ལ་གསོལ་བ་འདེབས། ། ཀུན་སྤྱོད་རྣམ་དག་གནས་བརྟན་འདུལ་བ་འཛིན། ། ཕྲིན་ལས་ལྷུན་གྱིས་གྲུབ་པའི་སེམས་དཔའ་ཆེ། ། གསང་བའི་མཛོད་འཛིན་རྗེ་བཙུན་རྡོ་རྗེ་འཆང༌། ། ཐུབ་བསྟན་རྒྱ་མཚོའི་གཏེར་ལ་གསོལ་བ་འདེབས། །
རླབས་ཆེན་ཤུགས་དྲག་རིགས་པའི་དཔུང་ཚོགས་ཀྱིས། ། ཉེས་བཤད་དགྲ་སྡེའི་ཚོགས་རྣམས་ཕམ་མཛད་ནས། ། གཞུང་ལུགས་མི་འཇེད་གཞི་ལ་དབང་འབྱོར་བ། ། ཐུབ་པའི་རྒྱལ་སྲིད་སྐྱོང་ལ་གསོལ་བ་འདེབས། ། ཕུན་ཚོགས་ཚོགས་གཉིས་རྟ་ལྗང་རོལ་པའི་རྩེར། ། གསུང་རབ་རབ་འབྱམས་མཁྱེན་པའི་དཀྱིལ་འཁོར་རྒྱས། ། ལེགས་བཤད་བཤད་པའི་འོད་སྟོང་གཡོ་བ་ལ། ། ལུས་ཅན་ཀུན་གྱི་མགོན་ལ་གསོལ་བ་འདེབས། ། ཁྱོད་ནི་བློ་གྲོས་ཡངས་པའི་དགེ་ལེགས་ཀྱིས། ། སྣང་སྟོང་སྐབས་གསུམ་དབང་པོའི་ལམ་ཡངས་པར། །
བདེ་སྟོང་སྒྱུ་མའི་གར་གྱི་དགྱེས་རོལ་ཞིང༌། ། གང་ཤར་ལྷ་སྐུར་གཟིགས་ལ་གསོལ་བ་འདེབས། ། དྲི་མེད་དབང་དང་རྣམ་དག་རྒྱུད་བཤད་དང༌། ། གདམས་པའི་ལུས་རྫོགས་ངག་གཟེངས་མཐོན་པོ་ཡིས། ། སྦས་པའི་དོན་རྣམས་ཡོངས་སུ་སྟོན་མཛད་པའི། ། བཀའ་དྲིན་མཉམ་མེད་རྗེ་བཙུན་བླ་མ་ལ། ། གསོལ་བ་འདེབས་སོ་སྐྱེ་བ་ཐམས་ཅད་དུ། ། མཁྱེན་བརྩེ་ཐུགས་རྗེའི་སྤྱན་གྱིས་གཟིགས་པ་དང༌། ། མངོན་པར་རྣམ་སངས་རྒྱས་པའི་དང་པོ་ལ། ། དམ་ཆོས་བདུད་རྩིས་ཚིམ་པར་བྱིན་གྱིས་རློབས། །
གནས་སྐབས་སུ་ཡང་ལུས་དང་ལོངས་སྤྱོད་ཀུན། ། ལྟོས་པ་མེད་པར་ཁྱེད་ལ་རབ་ཕུལ་ནས། ། སྨིན་བྱེད་དབང་དང་གྲོལ་བྱེད་རིམ་གཉིས་ཀྱིས། ། སྲིད་པའི་རྒྱ་མཚོ་སྐེམ་པར་བྱིན་གྱིས་རློབས། ། ཚེ་འདི་ལ་ཡང་དལ་འབྱོར་གྲུ་བཟང་འདི། ། རྒྱ་ཆེན་ཐོས་པའི་རྒྱ་མཚོ་ལས་བརྒལ་ནས། ། ཆོས་དང་ཆོས་མིན་བྱེད་པའི་རྣམ་དཔྱོད་ཀྱིས། ། སྒོམ་བྱུང་བདུད་རྩིས་ཚིམ་པར་བྱིན་གྱིས་རློབས། ། དགེ་བ་འདིས་ཀྱང་འགྲོ་བ་མ་ལུས་པ། ། གཏིང་ཟབ་འཁོར་བའི་མཚོ་ལས་སྒྲོལ་བྱེད་པའི། །
དོན་གཉིས་ཕ་མཐར་སོན་པའི་བཅོམ་ལྡན་འདས། ། རྒྱལ་བའི་གོ་འཕང་ཐོབ་པར་བྱིན་གྱིས་རློབས། ། སྐྱེད་དང་སྐྱེ་བར་ཁྱེད་སྐུ་ཅི་འདྲ་ཞིང༌། ། ཞིང་ཁམས་གང་དུ་བྱང་ཆུབ་མ་ཐོབ་བར། ། བར་ཆད་མེད་པར་རྗེས་སུ་འཛིན་པ་དང༌། ། དྭང་བའི་སེམས་ཀྱིས་བཀའ་བཞིན་འགྲུབ་གྱུར་ཅིག། །། མངྒ་ལཾ།། ༄༅། །སྭསྟི། ཐམས་ཅད་མཁྱེན་པའི་བཤེས་གཉེན་ཤཱཀྱ་རྒྱལ་མཚན་དཔལ་བཟང་པོ་ལ་བསྟོད་པ། མཆོད་དབྱངས་རྒྱ་མཚོའི་རོལ་མོ་ཞེས་བྱ་བ།
འཇམ་པའི་དབྱངས་ལ་ཕྱག་འཚལ་ལོ། ། ཤཱཀྱའི་རྒྱལ་སྲས་དགེ་མཚན་དཔལ་བཟང་པོས། ། མདོ་དང་འདུལ་བའི་ཤིང་རྟ་ལ་ཆིབས་ནས། ། འགྲོ་ཀུན་འདྲེན་པའི་ལམ་དུ་རྗེས་ཞུགས་ཏེ། ། ཟབ་ཅིང་རྒྱ་ཆེའི་ཆོས་ཀྱི་སྦྱིན་གཏོང་མཁན། ། ཤཱཀྱ་གསུང་རབ་ཕན་བདེའི་ལམ་ཆེན་པོར། ། རྒྱལ་བ་ཉིད་བཞིན་བདེ་བར་གཤེགས་མཛད་ནས། ། མཚན་དཔེའི་དཔལ་མངའ་བརྩེ་ཆེན་སྟོན་པ་ཡི། ། ཕྲིན་ལས་བཟང་པོའི་མཛོད་གྱུར་ཆོས་ཀྱི་རྗེ། ། ཉིན་བར་ཆོས་ཀྱི་སྣང་བས་གཞན་རྒྱུད་སྨིན། །
མཚན་མོ་ཐེག་མཆོག་ལམ་གྱིས་རང་རྒྱུད་གྲོལ། ། གདུལ་བྱ་སྨིན་དང་རང་གི་རྒྱུད་གྲོལ་བ། ། མཉམ་དུ་གྲུབ་པ་ཤཱཀྱ་རྒྱལ་མཚན་དཔལ། ། བཟང་པོས་རྗེས་ཐོབ་སྒྱུ་མའི་རྣམ་རོལ་དང༌། ། མཉམ་གཞག་ཆོས་ཀུན་སྤྲོས་དང་བྲལ་གཟིགས་ནས། ། མཉམ་པར་འཇོག་དང་འཆད་རྩོད་རྩོམ་པ་ཡིས། ། ནམ་ཡང་གཡེལ་མེད་ཤཱཀྱ་རྒྱལ་མཚན་དཔལ། ། བཟང་པོའི་རྣམ་དཔྱོད་སྡེ་སྣོད་ལ་ཞུགས་ཚེ། ། མང་པོའི་བློ་གྲོས་ལྡོངས་པ་ལྟར་བྱས་ནས། ། རང་རང་ཆོས་ཀྱི་ཟབ་རྒྱས་ཇི་ལྟ་བ། །
མངོན་སུམ་གཟིགས་པ་ཤཱཀྱ་རྒྱལ་མཚན་དཔལ། ། བཟང་པོའི་ཕྲིན་ལས་མཁའ་ལྡིང་དབང་པོ་ཡི། ། རོ་འཛིན་ཆོས་ཀྱི་རྒྱ་མཚོར་ཞུགས་པ་ན། ། ཐུབ་བསྟན་འཆི་མེད་ཡོངས་འདུའི་དཔག་བསམ་ཤིང༌། ། དམ་ཆོས་བདུད་རྩིའི་འབབ་སྟེགས་བཟང་པོར་མཛད། ། རབ་མཛེས་པདྨོའི་ཚལ་གྱི་དབྱིབས་དང་དྲིས། ། ལ་ལའི་རྣམ་དཔྱོད་སྙེམས་པ་འཆང་མོད་ཀྱང༌། ། གཞན་གྱིས་མ་མྱོང་བདུད་རྩིའི་རོ་བརྒྱ་པ། ། ཁྱོད་ཀྱི་རྣམ་དཔྱོད་རོ་འཛིན་ཁོ་ནའི་ཡུལ། ། དམ་ཆོས་འཆད་པའི་དབྱངས་ཀྱི་རྔ་བོ་ཆེ། །
ཀུན་གྱི་རྣ་བར་གཤིན་ཞིང་ཉེར་སིམ་པས། ། རྗེས་ཟློས་དབྱངས་སུ་ལེན་པའི་འཆད་པོ་དག ། བྲག་ཆའི་དབྱངས་ཀྱི་དགའ་བ་ལྷུར་ལེན་བྱེད། ། རྒྱན་དྲུག་མཁས་པའི་གཞུང་གི་རྗེས་འགྲོ་བའི། ། གཞུང་བརྒྱའི་དགོངས་འགྲེལ་རྩོམ་པ་ལྷུར་བླངས་པས། ། བྱིས་རྣམས་མགུ་བྱེད་རྒན་པོའི་གཞུང་ལུགས་འགའ། ། ཕལ་ཆེར་བྱིས་པའི་སྤྱོད་ཡུལ་ཉིད་དུ་བྱས། ། ལུང་དང་རིགས་པའི་འཇིགས་མེད་ང་རོ་ཡིས། ། ལུགས་གཞན་འགོག་པའི་ཁྲི་ལ་འཁོད་པ་ན། ། རྩོད་པའི་ཁྱུ་མཆོག་དག་ཏུ་རློམ་བྱེད་འགའ། །
མེས་པོའི་ཟོལ་གྱིས་སྨྲ་བ་བཅད་མིན་ནམ། ། སྐལ་བཟང་གདུལ་བྱ་རིང་ནས་འདུ་བྱེད་པའི། ། ཁྱོད་ཀྱི་རྣམ་དཀར་གྲགས་པའི་དབྱངས་སྙན་པོ། ། སུམ་རྩེན་དབང་པོའི་རོལ་མོར་བྱས་པ་ན། ། གཞན་གྱི་སྙན་པ་གླུ་དབྱངས་བཞིན་དུ་བྱས། ། གཞུང་མང་འཆད་དང་བསྟན་བཅོས་རྩོམ་པ་དང༌། ། གཞན་གཞུང་འགོག་དང་རང་གཞུང་བསྒྲུབ་པ་དང༌། ། མཚན་མར་བཅས་པའི་རྣལ་འབྱོར་ཇི་སྙེད་པ། ། སྣང་སྟོང་སྒྱུ་མའི་རོལ་རྩེད་ངང་ནས་མཛད། ། ཕལ་ཆེར་གཡོ་མེད་ཕྱག་རྒྱ་ཆེན་པོ་ཡི། །
རྣམ་རོལ་ཉིད་ལས་གཡོ་བར་མི་མཛད་ཀྱང༌། ། གདུལ་བྱའི་བློ་དང་འཚམ་པའི་མཛད་པ་ཡིས། ། སྟོན་པའི་བསྟན་པ་འཛིན་ལ་ཕྱག་འཚལ་ལོ། ། ཁྱོད་ཐུགས་བྱང་ཆུབ་སེམས་མཚོའི་གཏིང་ཟབ་ཅིང༌། ། མཁྱེན་རབ་རྒྱ་མཚོའི་ཕ་མཐའ་ཡངས་པ་ལས། ། འཆད་རྩོད་རྩོམ་པའི་ཆུ་ཀླུང་འབུམ་ཕྲག་གིས། ། ཕྲིན་ལས་ལྷུན་གྱིས་གྲུབ་ལ་ཕྱག་འཚལ་ལོ། ། བུ་སློབ་གངས་ཀྱི་རི་བོ་བལྟ་ན་སྡུག ། ཡང་སློབ་ཁོར་ཡུག་ཡངས་པའི་དབུས་ཤིག་ཏུ། ། ལེགས་བཤད་ཆུ་གཏེར་རྣམ་བཞི་མ་ཉམས་པའི། །
ཕྲིན་ལས་རྒྱུན་མི་འཆད་ལ་ཕྱག་འཚལ་ལོ། ། དེ་ལྟར་ཁྱོད་ཀྱི་ཕྲིན་ལས་དཔག་དཀའ་ཡང༌། ། རང་གི་བློ་མཚོར་ཤར་པ་ཆ་ཙམ་ཞིག ། རིགས་པར་བརྗོད་པའི་མཆོད་དབྱངས་རོལ་མོ་ནི། ། མཁྱེན་པའི་སྤྱན་ཡངས་ཁྱོད་ལ་མཆོད་པར་འབུལ། ། ཐུགས་རྗེའི་ཕྱག་གིས་གྲིམས་པར་འདི་བཟུང་ནས། ། བདག་དང་དོན་མཐུན་སློབ་མའི་ཚོགས་རྣམས་ཀྱི། ། སྟོན་པའི་བསྟན་པ་འཛིན་ལ་གེགས་བྱེད་པ། ། དེ་ཀུན་ཆོས་དབྱིངས་ངང་དུ་ཞི་གྱུར་ཅིག ། འདོད་ལྷའི་དངོས་གྲུབ་གཉེར་བའི་སྙན་དངགས་མཁན། །
འགའ་ཞིག་ཁྱོད་ཀྱི་ཕྲིན་ལས་ལ་སྡང་བས། ། དྲག་པོའི་ཚིག་མདའ་རྒྱུད་ཆར་ལོང་བཏགས་པས། ། འགའ་ཞིག་ཁྱད་དུ་གསད་པར་རློབ་བྱེད་མོད། ། སྨྲ་བོ་དེ་དག་དམ་པ་མིན་པ་ཡི། ། གནས་སུ་ལྟུང་བྱེད་འོག་ནས་འོག་དག་ཏུ། ། འདྲེན་བྱེད་འདོད་ལྷའི་ཞགས་པ་དམ་པོ་ཡིས། ། གང་བཟུང་དམ་དུ་བཅིངས་པར་གྱུར་མིན་ནམ། ། ཕྲག་དོག་ཆོས་དབྱིངས་ངང་དུ་ཞི་གྱུར་ཅིག ། ཅེས་བྱ་བ་འདི་ནི། རྗེ་བཙུན་རྣལ་འབྱོར་གྱི་དབང་ཕྱུག་དེ་ཉིད་ཀྱི་ཞབས་རྡུལ་སྤྱི་བོས་བླངས་པ།
དཔལ་ཤཱཀྱ་མཆོག་ལྡན་དྲི་མེད་ལེགས་པའི་བློས། གཙང་གཡས་རུའི་སའི་ཐིག་ལེ་གསེར་མདོག་ཅན་ཞེས་བྱ་བའི། ། དབེན་གནས་སུ་སྦྱར་བའི་ཡི་གེ་པ་ནི། ཆོས་ཀྱི་རྒྱལ་མཚན་ནོ།། བྷ་ཝནྟུ།། ༈ །།སླར་ཡང་རོང་ཆེན་ཐམས་ཅད་མཁྱེན་པ་ལ་བསྟོད་པ།། ༄། །ན་མཿཤྲཱི་ཤཱཀྱ་དྷྭ་ཚ་ཡེ། ཕྲིན་ལས་ལྷུན་གྲུབ་རྒྱལ་བའི་ཐུགས་རྗེ་ལས། ། ལེགས་འཁྲུངས་ཤཱཀྱའི་དབང་པོའི་རྒྱལ་ཚབ་རྗེ། ། མཚན་ལྡན་བླ་མ་སྲིད་གསུམ་འགྲོ་བའི་དཔལ། །
བཟང་པོའི་ཞབས་ལ་གུས་པས་གསོལ་བ་འདེབས། ། ཕྱོགས་བཅུའི་རྒྱལ་བས་མཐུན་པར་དབྱངས་གཅིག་གིས། ། ཤཱཀྱའི་ཏོག་གི་ཆོས་ཀྱི་རྒྱལ་སྲིད་ལ། ། དབང་བསྐུར་ཆོས་ཀྱི་རྒྱལ་པོའི་མཚན་ལྡན་པ། ། ཐུབ་པའི་རྒྱལ་ཚབ་ཁྱེད་ལ་གསོལ་བ་འདེབས། ། གང་ལ་ཉེས་པའི་དྲི་ཙམ་མི་མངའ་ཞིང༌། ། ཕུལ་བྱུང་ཡོན་ཏན་རྒྱ་མཚོའི་མཐར་སོན་ཀྱང༌། ། སྐལ་བར་འཚམས་པ་སྐུ་ཡི་བཀོད་པ་བརྒྱ། ། སྟོན་མཛད་སྤྲུལ་པའི་སྐུ་ལ་གསོལ་བ་འདེབས། ། སྔོན་ཚེ་ཐུགས་མཆོག་བསྐྱེད་པའི་མཐུ་གྲུབ་པས། །
གྲངས་མེད་འགྲོ་བའི་ཡིད་ལ་རྒྱལ་བ་ཡི། ། མཐའ་དག་ཕྲིན་ལས་ངང་གིས་འཇུག་མཁས་པ། ། ཚད་མེད་ཐུགས་རྗེའི་གཏེར་ལ་གསོལ་བ་འདེབས། ། ཀུན་མཁྱེན་ཐུབ་པའི་མཛད་པ་ལྷག་མའི་ཁུར། ། མ་ལུས་འདེགས་ལ་ཞུམ་པ་མི་མངའ་ཞིང༌། ། མཐའ་ཡས་འགྲོ་བ་སྲིད་པའི་མཚོ་ཆེན་ལས། ། སྒྲོལ་མཛད་དགེ་བའི་བཤེས་ལ་གསོལ་བ་འདེབས། ། ཐུབ་བསྟན་འབའ་ཞིག་དགོངས་པའི་ལྷག་བསམ་གྱིས། ། འཆད་རྩོད་རྩོམ་པས་རྒྱལ་བ་དགྱེས་མཛད་ཅིང༌། ། ཀུན་ཀྱང་ཐུབ་རྣམས་གཤེགས་པའི་ལམ་བཟང་ལ། །
འཁྲིད་མཛད་འགྲོ་བའི་མིག་ལ་གསོལ་བ་འདེབས། ། རིགས་ཅན་རྣམས་ལ་རང་དང་རྗེས་མཐུན་པའི། ། ཐེག་པས་རྒྱུད་སྦྱངས་ཟབ་མོའི་ལམ་བསྟན་ནས། ། ཚེ་འདི་ཉིད་ལ་མཆོག་དང་ཐུན་མོང་གི ། དངོས་གྲུབ་སྩོལ་མཁས་ཁྱོད་ལ་གསོལ་བ་འདེབས། ། ཐུགས་རྗེའི་ཤུགས་ཀྱིས་སྐལ་བཟང་ངང་གིས་སྡུད། ། མཁྱེན་པའི་དཔལ་གྱིས་ཐུབ་བསྟན་རྒྱས་པར་མཛད། ། ཡང་དག་ལྟ་བས་བདུད་སྡེའི་དཔལ་འཕྲོག་པ། ། རྒྱལ་སྲས་ཆེན་པོའི་ཞབས་ལ་གསོལ་བ་འདེབས། ། ཁྱོད་ཀྱི་མཁྱེན་པའི་སྤྱན་གྱིས་མ་བཟུང་བའི། །
ཟབ་ཅིང་རྒྱ་ཆེའི་ཆོས་ཚུལ་གཞན་མ་མཆིས། ། རིག་གནས་ཀུན་ཀྱང་ཁྱོད་བློའི་རྗེས་འབྲངས་པ། ། ཆོས་ཀྱི་སྤྱན་ལྡན་ཁྱེད་ལ་གསོལ་བ་འདེབས། ། སྣང་ཞིང་ངོ་བོས་སྟོང་པའི་རྟེན་འབྲེལ་གྱི། ། དེ་ཉིད་གཟིགས་ཤིང་རིང་དུ་ལེགས་གོམས་པས། ། ཆོས་ཀུན་སྒྱུ་མར་ཤར་བའི་རྣམ་རོལ་ལས། ། གཞན་དུ་གཡོ་བ་མེད་ལ་གསོལ་བ་འདེབས། ། མ་ལུས་སྲིད་ཞིའི་དཔལ་འབྱོར་གྱིས་མཐོ་བའི། ། ཆེན་པོ་རྣམས་ཀྱི་དྲེགས་པའི་ཅོད་པན་ལ། ། ཞབས་ཀྱི་རྡུལ་ཕྲེང་རྟག་པར་ངལ་བསོ་བ། །
ལྷར་བཅས་འགྲོ་བའི་སྐྱབས་ལ་གསོལ་བ་འདེབས། ། བློ་གསལ་དབང་པོ་པདྨོའི་ངང་ཚུལ་ཡང༌། ། ལེགས་སྨོན་དག་པས་དུས་འདིར་རོང་སྟོན་རྗེ། ། ད་ལྟ་རྣམ་འཕྲུལ་དུ་མས་ཞིང་རྣམས་སུ། ། འགྲོ་བའི་དོན་བརྩོན་ཁྱེད་ལ་གསོལ་བ་འདེབས། ། གནས་ལྔ་རིག་པའི་ཟླ་ཟེར་སྟོང་སྤྲོས་པས། ། ཕྱོགས་རེའི་མིག་ཅན་ལོག་པར་མགུ་རྣམས་ཀྱང༌། ། ཁྱོད་ཀྱི་ལེགས་པར་བཤད་པའི་རྗེས་འཇུག་པ། ། མི་ཕམ་དགེས་པའི་དཔལ་ལ་གསོལ་བ་འདེབས། ། རྒྱ་ཆེན་ལུང་གི་གློག་སྟོང་རྗེས་འགྲོ་བའི། །
དྲི་མེད་རིགས་པའི་རྡོ་རྗེའི་ཟེར་ཕྲེང་གིས། ། ཕྱིར་རྒོལ་དྲེགས་པའི་སྙིང་ལ་འབེབས་མཁས་པའི། ། རིགས་པའི་དབང་ཕྱུག་ཞབས་ལ་གསོལ་བ་འདེབས། ། སྦྱངས་པའི་མཐུ་དང་ལྷག་པའི་ལྷ་གྲུབ་པས། ། སྟོང་ཕྲག་ཤིང་རྟའི་སྲོལ་ཆེན་འབྱེད་མཁས་པ། ། ཁྱོད་ཀྱིས་ལེགས་པར་བཤད་པས་ཕྱོགས་འདིར་ཡང༌། ། འཕགས་ཡུལ་ཇི་བཞིན་མཛད་ལ་གསོལ་བ་འདེབས། ། རྡོ་རྗེ་འཆང་དབང་ཐུགས་ཀྱི་བང་མཛོད་ལ། ། དབང་འབྱོར་རིམ་གཉིས་མཆོག་གི་རྣལ་འབྱོར་གྱིས། ། དཔལ་ལྡན་རིག་པ་འཛིན་པའི་སར་གཤེགས་པ། །
གྲུབ་པའི་དབང་ཕྱུག་ཁྱོད་ལ་གསོལ་བ་འདེབས། ། དེ་ལྟར་བསྟོད་པས་བདག་དང་འགྲོ་བ་ཀུན། ། སྲིད་པའི་རྒྱ་མཚོ་རིང་དུ་ལེགས་བརྒལ་ནས། ། ཚོགས་གཉིས་ཕ་མཐར་སོན་པའི་བཅོམ་ལྡན་འདས། ། ཆོས་ཀྱི་རྒྱལ་པོའི་གོ་འཕང་མྱུར་ཐོབ་ཤོག ། གནས་སྐབས་ཀུན་དུ་ལོག་པར་མི་ལྟུང་ཞིང༌། ། མཐུ་ལྡན་དམ་པའི་མགོན་གྱིས་རྗེས་བཟུང་ནས། ། བསྟན་པའི་སྙིང་པོ་སྡོམ་གསུམ་ལེགས་མནོས་ནས། ། འཆད་རྩོད་བརྩོམ་པས་རྒྱལ་བ་དགྱེས་བྱེད་ཤོག ། དེ་ནས་བརྒྱད་ཁྲི་བཞི་སྟོང་ཆོས་ཀྱི་སྒོ། །
མ་འདྲེས་སོ་སོར་འབྱེད་པའི་རྣམ་དཔྱོད་ཀྱིས། ། ཡོངས་རྫོགས་ཐུབ་པའི་བསྟན་ལ་ངེས་བརྙེད་ནས། ། ཀུན་ཀྱང་རྒྱལ་བའི་བསྟན་ལ་འགོད་པར་ཤོག ། ཚེ་རབ་འདིར་ཡང་འཇིག་རྟེན་ཆོས་བརྒྱད་སོགས། ། ཆོས་བཞིན་བསྒྲུབ་པའི་རྒུད་པ་ཀུན་སྤངས་ནས། ། ཁྱོད་ཀྱི་སྐུ་གསུང་ཐུགས་ཀྱི་བྱིན་རླབས་ཀྱིས། ། ཁྱེད་བཞིན་འགྲོ་བ་འདྲེན་པའི་དཔལ་གྱུར་ཅིག ། ཅེས་བྱ་བ་འདི་ནི་རྗེ་བཙུན་དེ་ཉིད་ཀྱི་ཞབས་རྡུལ་སྤྱི་བོས་ལེན་པ། དཔལ་ཤཱཀྱ་མཆོག་ལྡན་དྲི་མེད་ལེགས་པའི་བློས། གསང་ཕུ་ནེའུ་ཐོག་གི་གཙུག་ལག་ཁང་དུ་ཉེ་བར་སྦྱར་བ་ཡིན་ནོ། །
མངྒལཾ།། །། ༈ བལ་ཡུལ་མཆོད་རྟེན་རིན་པོ་ཆེ་བྱ་རུང་ཁ་ཤོར་གྱི་ཉེ་འགྲམ་རྒྱལ་ཡོངས་ས་ཆེན་ཞེས་པ་གློག་ཀླད་དཔར་ཁང་ལས། བདེར་གཤེགས་༧སྐྱབས་རྗེ་བཅོ་བརྒྱད་ཁྲི་ཆེན་རྡོ་རྗེ་འཆང་མཆོག་གི་ཐུགས་དགོངས་རྫོགས་ཆེད། སྐྱབས་འོག་པ་ཚར་གྲྭ་གུ་རུས་གློག་ཀླད་ཕྱག་དེབ་ཆེད་འགྲེམ་སྤེལ་ཞུས་པའི་དགེ་འབྲས་སངས་རྒྱས་ཞིང་དུ་བསྔོའོ།། །།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
