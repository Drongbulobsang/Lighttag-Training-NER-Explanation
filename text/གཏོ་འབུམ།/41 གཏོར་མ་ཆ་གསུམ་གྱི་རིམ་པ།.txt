གཏོ་འབུམ།
པོད ༤༡
གཏོར་མ་ཆ་གསུམ་གྱི་རིམ་པ།
༄༅། གཏོར་མ་ཆ་གསུམ་གྱི་རིམ་པ་བཞུགས་སོ། ། བླ་མ་དང་དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ། ། རྡོ་རྗེ་ཐེག་པའི་དཀྱིལ་འཁོར་ཆེན་པོའི་ཆོ་གའི་སྐབས་སུ་ཆ་གསུམ་གཏོར་མ་རྒྱས་འབྲིང་བསྡུས་པའི་ཚུལ་ཇི་སྙེད་ཅིག་གསུངས་པ་ལས་འདི་ལྟར་ཤེས་པར་བྱ་སྟེ། རིན་པོ་ཆེ་ལ་སོགས་པའི་སྣོད་གསུམ་གྱི་དང་པོ་གཉིས་སུ་ཕྱོགས་སྐྱོང་དང་འབྱུང་པོ་སྤྱིའི་གཏོར་ཟླུམ་མཐེབ་ཀྱུ་ཅན་འབྲས་ཆན་ལ་ཕུག་སོགས་དཀར་ཞིང་གཙང་བའི་བཟའ་བཅའ་སྣ་ཚོགས་ཀྱིས་བརྒྱན་པ་དང༌། གསུམ་པ་བགེགས་ཀྱི་གཏོར་མ་ཏིང་ལོ་ཆངས་བུ་ཅན་ཤ་ཆང་སོགས་ཀྱིས་སྦག་པ་རྣམས་གྲལ་རིམ་གྱིས་བཤམས་ལ། བསང་ཆུ་བྲན་ཏེ། རྡོ་རྗེ་གནོད་སྦྱིན་གྱི་ཕྱག་རྒྱས། ཨོཾ་བཛྲ་ཡཀྵ་ཧཱུྃ་གིས་བསང༌། རྡོ་རྗེ་མེའི་ཕྱག་རྒྱས། ཨོཾ་བཛྲ་ཛྭ་ལ་ཨ་ན་ལ་ཧ་ན་ད་ཧ་པ་ཙ་མ་ཐ་བྷཉྫ་ར་ཎ་ཧཱུྃ་ཕཊ།
ཅེས་དང༌། སྭ་བྷ་ཝས་སྦྱངས། སྟོང་པའི་ངང་ལས་བྷྲཱཏྶྨུྃ་ལས་རིན་པོ་ཆེའི་སྣོད་ཟབ་ཅིང་རྒྱ་ཆེ་བའི་ནང་དུ་གཏོར་མ་ཁ་དོག་དྲི་རོ་ནུས་པ་ཕུན་སུམ་ཚོགས་པ་བདུད་རྩིའི་རྒྱ་མཚོ་ཆེན་པོར་གྱུར། པར་བསམ། ཨོཾ་ཨཱཿཧཱུྃ་ཧོཿལན་གསུམ་གྱིས་ཐུན་མོང་དུ་བྱིན་གྱིས་བརླབ་བོ། ། དེ་ནས་གཏོར་མ་དང་པོ་ཕྱོགས་སྐྱོང་བཅུ་ལ་འབུལ་ཏེ། རང་གི་ཐུགས་ཀའི་ཧཱུྃ་གི་འོད་ཟེར་གྱིས་ཕྱོགས་སྐྱོང་འཁོར་བཅས་སྤྱན་དྲངས་པར་གྱུར་པར་བསམ་ལ། རྡོ་རྗེ་དྲིལ་བུ་འཛིན་པས། ཕྱོགས་སྐྱོང་འཇིག་རྟེན་སྐྱོང་བ་དབང་དང་ལྡན། ། ཐུགས་རྗེ་ཐབས་མཁས་ཐུགས་དམ་དཀྱེལ་པོ་ཆེ། །
ལྷ་དང་དྲང་སྲོང་ཡི་དྭགས་སྲིན་པོ་ཀླུ། ། རིག་འཛིན་རྒྱལ་པོ་དང་ནི་གནོད་སྦྱིན་བདག ། དེ་དག་སོ་སོའི་དབང་པོའི་སྐུར་སྟོན་པ། ། ཕྱོགས་བཅུའི་འཇིག་རྟེན་སྐྱོང་བ་བཞུགས་སོ་འཚལ། ། བསྟན་པ་རྒྱས་པའི་སླད་དུ་སྤྱན་འདྲེན་ན། ། འགྲོ་བའི་དོན་དུ་མཆོད་ཀྱིས་གཤེགས་སུ་གསོལ། ཨོཾ་ད་ཤ་དིཀློ་ཀ་པཱ་ལ་ས་པཱ་རི་ཝཱ་ར་ཨེ་ཧྱེ་ཧི། ཞེས་སྤྱན་དྲངས། པདྨ་ཀ་མ་ལ་ཡེ་སྟྭཾ་གྱིས་གདན་འབུལ་ལ། ཨོཾ་ཨིནྡྲ་ཡེ།
ཨགྣེ་ཡེ། ཡ་མ་ཡེ། ནེ་རི་ཏྱེ། ཝ་ཡ་ཝེ། ཀུ་ཝེ་ར་ཡ། ཨི་ཤ་ནཱ་ཡ། ཨུདྡྷཾ་པྲཧྨ་ཎ་ཡེ། སཱུརྻ་གྲ་ཧ་ཨ་དྷི་པ་ཏ་ཡེ། ཙནྡྲ་ན་ཀྵ་ཏྲ་ཨ་དྷི་པ་ཏ་ཡེ། ཨ་དྷོ་པྲི་ཐི་ཝི་བྷྱཿ
ཨ་སུ་རེ་བྷྱཿ ནཱ་གེ་བྷྱཿ ས་པ་རི་ཝཱ་ར་ཨརྒྷཾ་སོགས་ཀྱིས་མཆོད། རྡོ་རྗེ་ཐལ་མོ་ཁ་གྱེན་དུ་ཕྱེས་ལ། ཨིནྡྲ་སོགས་སྔར་གྱི་སྔགས་མཐར། ན་མཿསརྦ་ཏ་ཐཱ་ག་ཏེ་བྷྱོ་བི་ཤྭ་སོགས་བཏགས་པ་གསུམ་གྱིས་གཏོར་མ་ཕུལ་ལ། དབང་པོ་རྡོ་རྗེ་འཆང་བའི་ལྷ། ། ལྷ་ཡི་རྒྱལ་པོ་གདོན་གྱི་བདག ། ཤར་ཕྱོགས་དྲི་ཟའི་ཚོགས་བཅས་ལ། ། མཆོད་ཅིང་བསྟོད་དེ་ཕྱག་ཀྱང་འཚལ། །
མེ་སྟེ་བསྲེག་བྱ་ཟ་བའི་ལྷ། ། དྲང་སྲོང་རྒྱལ་པོ་གདོན་གྱི་བདག ། ཤར་ལྷོ་མེ་ལྷའི་ཚོགས་བཅས་ལ། ། མཆོད་ཅིང་བསྟོད་དེ་ཕྱག་ཀྱང་འཚལ། གཤིན་རྗེ་བེ་ཅོན་འཆང་བའི་ལྷ། ། མ་མོའི་རྒྱལ་པོ་གདོན་གྱི་བདག ། ལྷོ་ཕྱོགས་གཤིན་རྗེའི་ཚོགས་བཅས་ལ། ། མཆོད་ཅིང་༴ བདེན་དང་བྲལ་བ་ལེགས་ལྡན་ལྷ། ། སྲིན་པོའི་རྒྱལ་པོ་གདོན་གྱི་བདག །
ལྷོ་ནུབ་སྲིན་པོའི་ཚོགས་བཅས་ལ། ། མཆོད་ཅིང་༴ ཞགས་པ་ཐོགས་པ་ཆུ་ཡི་ལྷ། ། ཀླུ་ཡི་རྒྱལ་པོ་གདོན་གྱི་བདག ། ནུབ་ཕྱོགས་ཆུ་ལྷའི་ཚོགས་བཅས་ལ། ། མཆོད་ཅིང་༴ རླུང་སྟེ་སྲོག་ཀྱང་འཛིན་པའི་ལྷ། ། རིག་འཛིན་རྒྱལ་པོ་གདོན་གྱི་བདག ། ནུབ་བྱང་རླུང་ལྷའི་ཚོགས་བཅས་ལ། ། མཆོད་ཅིང་༴
གནོད་སྦྱིན་ལག་ན་དབྱུག་ཏོ་ཐོགས། ། ནོར་སྲུང་རྒྱལ་པོ་གདོན་གྱི་བདག ། བྱང་ཕྱོགས་གནོད་སྦྱིན་ཚོགས་བཅས་ལ། ། མཆོད་ཅིང་༴ དབང་དང་ལྡན་པ་འདྲེན་པའི་ལྷ། ། འབྱུང་པོའི་རྒྱལ་པོ་གདོན་གྱི་བདག ། བྱང་ཤར་དབང་ལྡན་ཚོགས་བཅས་ལ། ། མཆོད་ཅིང་༴ སྟེང་གི་ཚངས་པ་ཆེན་པོ་དང༌། ། ཉི་མ་ཟླ་བ་གཟའ་ཆེན་པོ། །
གཟའ་དང་རྒྱུ་སྐར་ཚོགས་བཅས་ལ། ། མཆོད་ཅིང་༴ འོག་གི་ཀླུ་སྟེ་ས་ཡི་ལྷ། ། ས་འཛིན་ལག་པ་ཆེན་པོ་དང༌། ། དམ་ཚིག་ཤེས་པའི་ཚོགས་བཅས་ལ། ། མཆོད་ཅིང་བསྟོད་དེ་ཕྱག་ཀྱང་འཚལ། ཞེས་པས་བསྟོད། ཤར་ཕྱོགས་རྡོ་རྗེ་རིགས་ཀྱི་ལྷ་ཚོགས་འཁོར་དང་བཅས། ། གཏོར་མ་ཕུལ་བ་འདི་དག་བཞེས་སུ་གསོལ། ། མེ་དང་གཤིན་རྗེ་བདེན་བྲལ་སྲིན་པོའི་བདག །
ཆུ་བདག་རླུང་བདག་ནོར་གྱི་བདག་པོ་དང༌། ། དབང་ལྡན་ལྷ་སྟེ་འབྱུང་པོའི་བདག་པོ་དང༌། ། སྟེང་གི་ཉི་ཟླ་ཚངས་པ་ཆེན་པོ་དང༌། ། ལྷ་རྣམས་ཀུན་དང་གང་དག་ས་སྟེང་ཀླུ། ། རི་ཡི་ལྷ་དང་གཙང་མའི་ཚོགས་བཅས་ལ། ། ས་ས་སོ་སོར་གཏོར་མ་ཕུལ་བ་རྣམས། ། རབ་ཏུ་དགྱེས་པ་ཡིས་ནི་བཞེས་ནས་ཀྱང༌། ། རང་རང་ཕྱོགས་སུ་ལེགས་པར་བཞུགས་ནས་སུ། ། རང་གི་བུ་སྨད་མཛའ་བཤེས་གཉེན་འདུན་དང༌། ། ནང་མི་དམག་དང་དཔུང་བཅས་ལྷན་ཅིག་ཏུ། །
མེ་ཏོག་དྲི་དང་བྱུག་པ་བདུག་པར་བཅས། ། བསྟོད་དང་གཏོར་མ་མར་མེ་གུས་འབུལ་ན། ། འདི་དག་གསོལ་ཞིངལེགས་པར་བསྣམས་ནས་ཀྱང༌། ། བདག་གི་ལས་ཀྱི་འབྲས་བུ་མཆིས་པར་མཛོད། ཅེས་ཕྲིན་ལས་བཅོལ། ཨོཾ་ད་ཤ་དིཀློ་ཀ་པཱ་ལ་ས་པཱ་རི་ཝཱ་ར་གཙྪས་གཤེགས་སུ་གསོལ། གཏོར་མ་གཉིས་པ་འབྱུང་པོ་སྤྱི་ལ་འབུལ་ཏེ། ལྷ་དང་ལྷ་མིན་གནོད་སྦྱིན་ལྟོ་འཕྱེ་གྲུལ། ། ནམ་མཁའ་ལྡིང་དང་འདབ་བཟང་ལུས་སྲུལ་པོ། ། དྲི་ཟ་སྲིན་པོ་གདོན་གྱི་རིགས་རྣམས་དང༌། །
གང་དག་ས་ལ་གནས་པའི་རྫུ་འཕྲུལ་ཅན། ། བུ་སྨད་བཅས་ཤིང་གཡོག་འཁོར་བཅས་པ་ལ། ། བདག་གི་པུས་མོ་ས་ལ་བཙུགས་ནས་ནི། ། ཐལ་མོ་སྦྱར་ནས་ཁྱོད་ལ་གསོལ་འདེབས་ཀྱི། ། གསན་ནས་ཕན་གདགས་སླད་དུ་འདིར་གཤེགས་ཤིག ། ཨོཾ་སརྦ་ལོ་ཀ་པཱ་ལ་ཨེ་ཧྱ་ཧིས་སྤྱན་དྲངས། པདྨ་ཀ་མ་ལ་ཡེ་སྟྭཾ་གྱིས་གདན་ཕུལ། ཨོཾ་དེ་ཝ་ནཱ་ག་ཡཀྵ་རཀྵ་གནྡྷརྦ་ཨ་སུ་ར་ག་རུ་ཌ་ཀི་ནི་ར་མ་ཧོ་རཱ་ག་མ་ནུ་ཥྱེ་ཨ་མ་ནུ་ཥྱ་ས་པ་རི་ཝཱ་ར་ཨརྒྷཾ་སོགས་ཀྱིས་མཆོད། རྡོ་ཐལ་གྱེན་དུ་ཕྱེ་སྟེ། ཨོཾ་དེ་ཝ་སོགས་སྔར་གྱི་སྔགས་མཐར།
ན་མཿསརྦ་ཏ་ཐཱ་ག་ཏ་བྷྱོ་བི་ཤྭ་མུ་ཥེ་བྷྱཿསོགས་བཏགས་པ་གསུམ་གྱིས་གཏོར་མ་ཕུལ་ལ། འབྱུང་པོ་གང་དག་རི་རབ་སྟེང་གནས་དང༌། ། དགའ་བའི་ཚལ་དང་ལྷ་ཡི་གནས་རྣམས་དང༌། ། ཤར་ནུབ་རི་དང་ཉི་ཟླའི་ཁྱིམ་རྣམས་དང༌། ། རི་བོ་ཀུན་ལ་གང་དག་གནས་པ་དང༌། ། རིན་ཆེན་གླིང་ན་ལྷག་པར་གང་གནས་དང༌། ། ཆུ་བོ་ཀུན་དང་ཆུ་ཡི་མདོ་རྣམས་དང༌། ། མཚོ་དང་རྫིང་བུ་ལྟེང་ཀ་ཆུ་ངོགས་དང༌། ། གཡའ་ཆུ་སིལ་མ་ཅན་ལ་གང་གནས་དང༌། ། གྲོང་དང་ཕྱུགས་ལྷས་གྲོང་ཁྱེར་སྟོང་པ་དང༌། །
ཁང་སྟོང་དག་དང་ལྷ་ཡི་ཁང་པ་དང༌། ། གཙུག་ལག་ཁང་དང་མཆོད་རྟེན་གནས་རྣམས་དང༌། ། དཀའ་ཐུབ་གནས་དང་གླང་ཆེན་བྲེས་རྣམས་དང༌། ། རྒྱལ་པོའི་དཀོར་ཁང་དག་ན་གང་གནས་དང༌། ། ལམ་སྲང་སུམ་མདོ་དང་ནི་བཞི་མདོ་དང༌། ། གང་དག་ལམ་པོ་ཆེ་དང་ཤིང་གཅིག་དྲུང༌། ། དུར་ཁྲོད་ཆེན་པོ་ནགས་ཚལ་ཆེན་པོ་དང༌། ། སེང་གེ་དྲེད་དང་གཅན་གཟན་གནས་རྣམས་དང༌། ། འབྲོག་ཆེན་འཇིགས་སུ་རུང་བར་གང་གནས་དང༌། ། གང་དག་གླིང་མཆོག་དག་ན་གནས་པ་དང༌། །
ལྷུན་པོ་དུར་ཁྲོད་དག་ན་གནས་པ་རྣམས། ། རབ་ཏུ་དགྱེས་ཤིང་མགུ་བར་གྱུར་ནས་སུ། ། ཕྲེང་བ་དྲི་དང་བྱུག་པ་མེ་ཏོག་དང༌། ། བསྟོད་དང་གཏོར་མ་མར་མེ་གུས་འབུལ་ན། ། འདི་དག་གསོལ་ཞིང་ལེགས་པར་བསྣམས་ནས་ཀྱང༌། ། བདག་གི་ལས་ཀྱི་འབྲས་བུ་མཆིས་པར་མཛོད། ཅེས་ཕྲིན་ལས་བཅོལ། ཡེ་དྷརྨཱ༴ སྡིག་པ་ཅི་ཡང་མི་བྱ་ཞིང༌། ། དགེ་བ་ཕུན་སུམ་ཚོགས་པར་སྤྱད། །
རང་གི་སེམས་ནི་ཡོངས་སུ་འདུལ། ། འདི་ནི་སངས་རྒྱས་བསྟན་པ་ཡིན། ཅེས་ཆོས་ཀྱི་སྦྱིན་པ་བྱ། ཨོཾ་སརྦ་ལོ་ཀ་པཱ་ལ་གཙྪ། ཞེས་གཤེགས་སུ་གསོལ། གསུམ་པ་བགེགས་ལ་བསྔོ་སྟེ། བཛྲ་མ་ཧཱ་ཤྲཱི་ཧེ་རུ་ཀ་ཀོཉཧཾ། རང་ཉིད་རྡོ་རྗེ་ཁྲོ་བོའི་ང་རྒྱལ་དང་ལྡན་པས། ཧཱུྃ་མཛད་ཀྱི་ཕྱག་རྒྱ་བཅིངས་ཏེ། ན་མོ།
རྗེ་བཙུན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་ཀྱི་བཀའ་བདེན་པ་དང༌། སངས་རྒྱས་ཀྱི་བཀའ༴ ཆོས་ཀྱི་བཀའ༴ དགེ་འདུན་གྱི་བཀའ༴ གསང་སྔགས་རིག་སྔགས་གཟུངས་སྔགས་སྙིང་པོ་ཕྱག་རྒྱ་ཏིང་ངེ་འཛིན་རྣམས་ཀྱི་བཀའ་བདེན་པ་དང༌། བདེན་པ་ཆེན་པོའི་བྱིན་རླབས་ཀྱིས་བགེགས་ཀྱི་རིགས་གང་ཡིན་པ་དེ་དག་ཐམས་ཅད་སྐད་ཅིག་ཡུད་ཙམ་ལ་འདིར་མཆིས་པར་གྱུར་ཅིག ། ཨོཾ་ཌཱཀྐི་ཧཱུྃ་ཛཿ ཞེས་པས་སྤྱན་དྲངས། ཨོཾ་གུཾ་ཀ་རི་གུཾ་ཀ་རི་སྭཱ་ཧཱ། ཨོཾ་པི་ཙི་པི་ཙི་སྭཱ་ཧཱ།
ཨོཾ་གུཾ་གུཾ་སྭཱ་ཧཱ། སརྦ་བིགྷྣ་གྲྀཧྣ་དཾ་ཨརྒྷཾ་སོགས་ཀྱིས་མཆོད། རྡོ་ཐལ་སེ་གོལ་དང་བཅས་པས། ཨོཾ་གུཾ་ཀ་རི་སོགས་ཀྱི་མཐར། སརྦ་བིགྷྣཾ་ན་མཿསརྦ་ཏ་ཐཱ་ག་ཏ་བྷྱོ་བི་ཤྭ་སོགས་གསུམ་གྱིས་གཏོར་མ་བྱིན་ལ། གང་ཞིག་མཚན་མོ་རྒྱུ་བ་ཡི། ། འབྱུང་པོ་རྣམས་དང་ཤ་ཟ་དང༌། ། སྲིན་པོ་ཤ་རྗེན་ཟ་བ་དང༌། ། སེམས་ཅན་རྣམ་པ་སྣ་ཚོགས་པ། ། ལྗོན་ཤིང་གེལ་པ་སོགས་གནས་དང༌། །
དེ་དང་དེ་ལ་གཏོར་མ་ནི། ། བཟའ་བ་ཤ་ཆང་ལ་ཕུག་དང༌། ། འབྲས་ཆན་འབྲས་བུ་མང་པོ་ཡི། ། མཆོད་པ་འདི་ཡིས་མགུ་བྱོས་ལ། ། གནོད་པའི་བསམ་པ་ཞི་བ་དང༌། ། བདག་ཅག་རྣམས་ལ་ཕན་པའི་ཡིད། ། དེ་རིང་ཕྱིན་ཆད་བསྐྱེད་པར་གྱིས། ། རྒྱན་གྱིས་བརྒྱན་པར་བྱས་ཀྱང་ཆོས་སྤྱོད་ཅིང༌། ། དུལ་ཞིང་ཡང་དག་སྡོམ་ལ་ཚངས་པར་སྤྱོད། ། འབྱུང་པོ་ཀུན་ལ་ཆད་པ་སྤངས་པ་སྟེ། །
དགེ་སློང་དགེ་སྦྱོང་དེ་ཡིན་བྲམ་ཟེའང་དེ། ། མཚོན་ཆས་མི་འཇིགས་གང་ཡང་མེད། ། འཚོ་བའི་སྲོག་ལ་ཀུན་ཀྱང་འཛེམ། ། རང་གི་ལུས་ལ་དཔེ་ལོངས་ལ། ། གཞན་ལ་གནོད་པ་མ་བྱེད་ཅིག ། ཨོཾ། ། ཆེན་པོའམ་ཆུང་ངུ་གང་དག་གི། ། ལུས་ལ་མངོན་པར་གནོད་བྱེད་པའི། ། ནད་དེ་ཉེ་བར་ཕྱུངས་ནས་སུ། ། གདོན་དེ་རང་གི་གནས་སུ་དེངས། །
དེ་ལྟར་བདག་གི་ཅི་ནུས་ཀྱིས། ། མཆོད་དང་བསྙེན་བཀུར་བྱས་པ་ཡི། ། དམ་ཚིག་ལ་ནི་གནས་ནས་སུ། ། བདག་གི་བསམ་པ་སྐོང་བར་མཛོད། ། རྟག་ཏུ་དམ་ཚིག་ལ་གནས་ཤིང༌། ། འདིར་ནི་སེམས་ཅན་ཐམས་ཅད་ཀྱི། ། ནད་དེ་རབ་ཏུ་སོལ་མཛོད་ལ། ། གདོན་རྣམས་རང་གི་གནས་སུ་སོང༌། ཞེས་དང༌། ཆོས་ཀྱི་སྦྱིན་པ་གོང་བཞིན་བྱས་ལ།
སརྦ་བིགྷྣཾ་གཙྪས་གཤེགས་ཤིང༌། གང་དག་གདུག་ཅིང་རྩུབ་པའི་སེམས་འཆང་བ་ཐམས་ཅད་འདིར་མ་གནས་པར་གཞན་དུ་དེངས་ཤིག ། གལ་ཏེ་མི་འགྲོ་ན་ཁྲོ་བོ་ཡེ་ཤེས་ཀྱི་རྡོ་རྗེ་མེ་རབ་ཏུ་འབར་བ་འདིས་གདོན་བགེགས་ཁྱེད་རྣམས་ཀྱི་མགོ་བོ་ཚལ་པ་བརྒྱར་འགས་པར་འགྱུར་ཏ་རེ། ཨོཾ་སུམྦྷ་ནི་སོགས་ཧཱུྃ་བཞིའི་སྔགས་དང་རོལ་མོའི་སྒྲ་དྲག་པོས་བསྐྲད་པར་བྱ་ཞིང་གཏོར་མ་རྣམས་རིམ་པ་བཞིན་གཙང་སར་དོར། སླར་ཡང༌། འབྱུང་པོ་གང་དག་འདིར་ནི་ལྷགས་གྱུར་ཏམ། ། སའམ་འོན་ཏེ་བར་སྣང་འཁོད་ཀྱང་རུང༌། ། སྐྱེ་རྒུ་རྣམས་ལ་རྟག་ཏུ་བྱམས་བྱེད་ཅིང༌། ། ཉིན་དང་མཚན་དུ་ཆོས་ལ་སྤྱོད་པར་ཤོག ། ཅེས་སྨོན་ལམ་གདབ་པར་བྱའོ། །
གཏོར་མ་ཆ་གསུམ་གྱི་ཆོ་ག་འདི་ནི་སྔ་འགྱུར་བཀའ་མའི་ཡིག་ཆ་དུ་མ་དང༌། སྒྲུབ་ཆེན་བདེ་གཤེགས་འདུས་པའི་གཏོར་ཆོག་སོགས་ལས་བཏུས་ཤིང་ཕྱི་འགྱུར་བའི་ལུགས་དང་ཡང་མི་འགལ་བར་མཚུངས་པར་བྱས་ཏེ་ཤཱཀྱའི་དགེ་བསྙེན་རིག་པ་འཛིན་པ་འགྱུར་མེད་རྡོ་རྗེས་སྦྱར་བའོ།། །།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
