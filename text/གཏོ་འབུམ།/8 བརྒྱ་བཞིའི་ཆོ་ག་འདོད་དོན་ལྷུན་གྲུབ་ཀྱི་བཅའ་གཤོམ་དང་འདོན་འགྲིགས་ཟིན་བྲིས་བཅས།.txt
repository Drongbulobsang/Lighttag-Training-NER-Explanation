གཏོ་འབུམ།
པོད ༨
བརྒྱ་བཞིའི་ཆོ་ག་འདོད་དོན་ལྷུན་གྲུབ་ཀྱི་བཅའ་གཤོམ་དང་འདོན་འགྲིགས་ཟིན་བྲིས་བཅས།
ཨོ་རྒྱན་སྨིན་གྲོལ་གླིང་གི་སྲོལ་ལྟར་བརྒྱ་བཞིའི་ཆོ་ག་འདོད་དོན་ལྷུན་གྲུབ་ཀྱི་བཅའ་གཤོམ་དང་འདོན་འགྲིགས་ཟིན་བྲིས་བཅས་བཞུགས་སོ། ། བཅའ་གཤོམ་རྣམས་གཞུང་གསལ་ལྟར་ལ་སྟོན་པའི་སྐུ་དར་དམར་རམ་སེར་པོའི་ན་བཟའ་ཅན་བཞུགས་སུ་གསོལ་བའི་མདུན་དུ་གཡོན་ན་བརྩམ་སྟེ་ཆུ་གཉིས་ཉེར་སྤྱོད་བཅས་ཕྲེང་ཚར་དུ་བཤམ། ལྟེ་བར་ཁྲི་སྟེགས་ཁར་ཡོན་བདག་གི་འདྲ་གླུད་ཀྱི་ལྟེ་བར་ཨེ་རྃ་ཡྃ་ཁྃ་བཞི་པོ་དབུ་ཅན་བྲིས་པ་དང༌། གནས་སོ་སོར་ཞོ་ཤ། དུང༌། བསེ། མཚལ། ཟེར་མོ། མུ་ཏིག ། ལུང་ཐང༌།
མགྲོན་བུ། དར་དམར། དབང་ལག ། ལྕགས་ཟངས་རྣམས་བཅུག ། ཤིང་བྱང་རྒྱབ་འདོད་གསོལ་སྐབས་གང་དགོས་སོ་སོར་བསྒྱུར། བདུད་བཞིའི་རྒྱབ་ཏུ་རང་མདོག་དང་མཐུན་པའི་མདའ་དར་བཞི་འཛུགས། ཤེར་སྙིང་གཟུངས་དང་རྟེན་སྙིང་གི་གཟུངས་ཞུགས་ཅན་སཱཙྪ་བཅུ་དྲི་བཟང་གིས་སྦྱར་བའི་རབ་གནས་འཐོར་ནས་ཉེ་ཆར་བཀོད། གཞན་གཞུང་བསྟན་ལྟར་ལས་སྣོན་འཕྲི་མེད། དངོས་གཞིའི་ཐོག་མར་སྨྲ་བསམ་བརྗོད་མེད་སོགས་དང༌། འདི་སྐད་བདག་གིས་ཐོས་པའི་སོགས་ནས།
མངོན་པར་བསྟོད་དོ། བར་ཚར་གཅིག་མཐར། ཆོས་སྤྱོད་ལས་འབྱུང་བ་ལྟར་སྐྱབས་སེམས་དང་ཚད་མེད་བཞི་ཡན་གྲུབ་ནས། གཞུང་གི་ཨོཾ་སྭ་བྷཱ་ཝ་སོགས་དང༌། སྟོང་པའི་ངང་ལས་སོགས་ལྷུག ། ས་མ་ཡ་ཛ་ཛཿ ཞེས་རྡོར་དྲིལ་བཅས་བསྡུ་རྒྱ། ཐལ་སྦྱར་བཅས། མགོན་པོ་ཐུགས་རྗེ་སོགས་ཡོ་གདངས་ལྷུག་གཉིས་གང་བདེ། པད་མེད་རང་རྒྱ་བཅས།
ཨརྒྷཾ་སོགས་རོལ་སིལ། རང་རྒྱ་བཅས་ཛཿཧཱུྃ་སོགས་ནས། བསྐོར་བར་གྱུར། པར་བཟླས་པ། རང་གི་ཐུགས་ཀའི་སོགས་རྡོར་གསོར་དང་བཞི་དྲིལ་བཅས་ཆོས་སྤྱོད། མ་ལུས་སེམས་ཅན་སོགས་ནས། མཆོད་པའི་གནས་འདིར་གཤེགས་སུ་གསོལ། ། བར་ཡོ་གདངས་ལྷུག་གཉིས་གང་བདེ་མཇུག་རོལ་སིལ། པད་མེད་རང་རྒྱས་ཨརྒྷཾ་སོགས་རོལ་སིལ། ཡོ་ག་བཞི་དྲིལ་བཅས།
བསྟོད་པར་འོས་པ་སོགས་ནས། མཐར་ནམ་མཁའི་ལྷ་ཚོགས་སོགས་ནས། ཐིམ་པར་གྱུར་བར། རྟེན་སྙིང་ཉེར་གཅིག་བཟླས་ཏེ་སཱཙྪ་ལ་མེ་ཏོག་འཐོར། མཐར། ཐམས་ཅད་མཁྱེན་པ་ལ་ཕྱག་འཚལ་ལོ། སོགས་ནས། ཡང་དག་པ་རྣམས་སོ། བར། དེ་ནས་ཞྭ་བཅས།
ཡེ་དྷར་དང་དྲིལ་བསིལ་སྔོན་འགྲོས་རང་གདངས་གང་བདེ་བཞི་དྲིལ་བཅས། ཕུན་སུམ་ཚོགས་པ་སོགས། མཇུག་རོལ་སིལ། ཞྭ་ཕུད་པད་མེད་རང་རྒྱ་བཅས། ཨརྒྷཾ་སོགས་རོལ་སིལ། བཞི་དྲིལ་དང་ཡོ་གདངས་བཅས། བསྟོད་པར་འོས་པ་སོགས་དྲིལ་བཞག ། ལྷུག་གི་ཇི་སྙེད་སུ་དག་སོགས་ནས། ཆེན་པོར་བསྔོ་བར། སྔགས་དྲུག་ཕྱག་དྲུག་སྐབས་པད་མེད་རང་རྒྱ་བཅས་སོ་སོའི་སྔགས་ཚར་གསུམ་རེ་དང་གྱུར་ཞེས་ཕྱག་རྒྱ་བཀྲོལ་ཏེ་སེ་གོལ་བྱ།
ན་མོ། བདག་གི་བསམ་པའི་སོགས་ལྷུག་འདོན། སྐབས་འདིར་གསེར་སྐྱེམས་འདོན་ན་རང་རོལ་བཅས་འདོན་རྗེས་ཟོལ་འཇུག་དང༌། གསེར་སྐྱེམས་མ་འདོན་ན་ཐང་ཟིལ་མཐར་ སྦྲཾ་སྦྲཾ་ཐང་ ༡༢ ༣༤ ༥༦ ༧༨༩ ཐང་སྦྲཾ་ཐང་སྦྲཾ་ཐང་ཟད་དང་རྩེ་ཕྲན་གྱིས། ཀྱེ། སངས་རྒྱས་རྐང་གཉིས་གཙོ་སྟེ་བདེན་པའི་མཆོག ། ཆོས་ཉིད་ཆགས་དང་བྲལ་ཏེ་བདེན་པའི་མཆོག ། དགེ་འདུན་འདུས་པའི་གཙོ་སྟེ་བདེན་པའི་མཆོག ། བདེན་པའི་མཆོག་ནི་དཀོན་མཆོག་གསུམ་གྱི་བཀའ། ། སྦྲཾ་༡༢ སོགས་རོལ།
གདངས་གོང་ལྟར་གྱི་བཀའ་ལ་ཉོན། བར། དེ་ནས་བཟློག་རོལ་ཆུང་བ་གཉིས་བརྩེགས་ཀྱིས། ཀྱེ། སྲིད་གསུམ་འདི་ན་སོགས་ནས། ཕྱག་སོར་བཞི་ཡི་རྩེ་ལ་བཞུགས། སྦྲཾ་སོགས་བཟློག་ཆུང་རོལ་དང་ཟིལ་འབེབས་འོག་སྔགས་སོགས། མཐར་བཟློག་ཆུང་རོལ་གྱིས། ཀྱེ། སྔོན་ཚེ་རྒྱལ་བ་སོགས་ནས།
སྲིད་ཞིའི་མགྲོན་དང་ལྡན་གྱུར་ཅིག ། སྦྲཾ་སྦྲཾ་༡༢ ༣༤ ༥༦ ༧༨༩ སྦྲཾ་སྦྲཾ་གྱིས་བཞག ། དེ་ནས་ཁ་འབར་མའི་སྔགས། ན་མཿས་མནྟ་བུདྡྷ་ནཱཾ། ན་མཿསརྦ་ཏ་ཐཱ་ག་ཏ་ཨ་ཝ་ལོ་ཀི་ཏེ་ཨོཾ་སམྦྷ་ར་སམྦྷ་ར་ཧཱུྃ། གིས་བསྔོ་ཞིང༌། བདག་ཅག་འཁོར་དང་བཅས་པའི་ཚེ་དང་བསོད་ནམས་ལོངས་སྤྱོད་ཀྱི་བར་དུ་གཅོད་པ་ཐམས་ཅད་ཤིནྟཾ་ཀུ་རུ་ཡེ་སྭཱ་ཧཱ། ས་ཕྲིན་ལས་གསོལ། གཏེར་ཆེན་ཟིན་བྲིས་ལས་དེ་ལྟར་མི་འབྱུང་ཡང་ཞལ་ཁྲིད་ལས་བྱུང་བ་ལྟར་བཀོད་པ་ལགས། མཆན།
གོང་དུ་གསེར་སྐྱེམས་མ་གྲུབ་ན་འདིར་བཏང༌། དེ་ནས་མགོ་རོལ་མེད་པས། ཀྱཻ། མཐོ་བ་རྣམས་ནི་སོགས་ནས། རླུང་ལྷའི་དམག་ཚོགས་བཟློག་ཏུ་གསོལ། ཨོཾ་ཨ་པ་ར་ཙཀྲ་སོགས་ སྦྲཾ་བཟློག་ཆུང་གིས་བཞག་ཟིལ་མེད། སྐབས་སོ་སོར་གཞུང་གསལ་ལྟར་གསེར་སྐྱེམས་འབུལ་ཞིང་ནས་ནག་གིས་བྲབ། རྃ་ཡྃ་ཁྃ། སྟོང་པའི་ངང་ལས་སོགས་ནས། ལྡན་པར་གྱུར་བར།
མཐར་ནམ་མཁའ་མཛོད་ཀྱི་སྔགས་ཕྱག་རྒྱ་བཅས་ལན་གསུམ། འགོ་རོལ་མེད་པས། ཧཱུྃ། སྲིད་གསུམ་འདི་ན་སོགས་ནས། སྐྱེ་མཆེད་མུ་བཞིའི་གནས་སུ་དེངས། ། བར་བཏང་བཟློག་ཆུང་གིས་བཞག་ཟིལ་མེད། ཐལ་སྦྱར་མེ་ཏོག་བཅས། ན་མོ། བརྒྱ་བཞིའི་མཆོད་སྦྱིན་རྒྱ་ཆེན་པོ་སོགས་སྨན་གདངས༌། ཐོབ་པར་གྱུར་ཅིག་མཐར་མེ་ཏོག་འཐོར།
འགོ་རོལ་མེད་པས། ཀྱེ། མཆོད་སྦྱིན་བརྒྱ་བཞིའི་སོགས་ནས། ཆག་ཆེ་ཉམ་ང་ཐམས་ཅད་བརྒྱ་བཞིས་ཟློག ། བར་རོལ། བཟློག་ཆུང་གིས། ཀྱཻ། མཐོ་བ་སོགས་ནས། འདི་ཡན་གྲངས་བསགས། ཚར་རྗེས་མའི་བཟློག་པ་གཞུང་གསལ་ལྟར་ཐལ་རྡེབ་བྱ།
དེ་མིན་གྲངས་བསགས་ཚད་མེད། སྐབས་འདིར་གྲངས་རྫོགས་ཉེ་བའམ་ཡང་ན་ཚོགས་ཀྱི་མཆོད་གཡོག་པས་མཐོང་བརྒྱུད་བཞིན་ནང་ནས་སྒོ་བར་རིམ་པས། དང་པོ་གླུད་གཏོར་རྣམས་སྣོད་གཅིག ། ཕུང་བདུད་དང་སཱཙྪ་སྣོད་གཅིག ། འཆི་བདུད་དང་ལན་ཆགས་སྣོད་གཅིག ། ཉོན་བདུད་དང་མར་མེ་སྣོད་གཅིག ། ལྷ་བདུད་དང་ཞལ་ཟས་སྣོད་གཅིག ། དེ་དག་གི་མདུན་གསེར་སྐྱེམས་བཅས་བཤམ། ཚར་རྗེས་མའི་བཟློག་རོལ་ཆུང་བས་སམ་ཚོགས་གྲོལ་བ་ཡིན་ན་ཐང་གསུམ་ཟིལ་དང་བཟློག་ཆུང་གིས། ཧཱུྃ།
ཉོན་ཅིག་མ་ལུས་བགེགས་སོགས་ནས། དམ་ཚིག་ལས་ནི་མ་འདའ་ཞིག ། བར་བཟློག་ཆུང་རོལ་མཐར་ཟིལ་བཞག ། དེ་ནས་རང་རོལ་དབྱངས་བཅས་ཕྱོགས་བཞི་མཚམས་བརྒྱད་སོགས་ཀྱིས་གསཻར་སྐྱེམས་བཏང༌། ཡས་གླུད་རྣམས་ནད་པ་སོགས་ཕོ་ལ་གཡས་དང་མོ་ལ་གཡོན་དུ་བསྐོར་ལ། བཟློག་ཆུང་རོལ་གྱིས། ཧཱུྃ། བགེགས་ཀྱི་རྒྱལ་པོ་སོགས་ནས། གནས་སུ་དེངས། བར།
བཟློག་ཆུང་རོལ་མཐར་སྦྲེལ་ཏེ་དྲག་བརྡུང་གིས། གང་ཞིག་མཚན་མོར་སོགས། དེའི་དུས། ལྷ་བདུད་དང་ཞལ་ཟས་ཤར། ཉོན་བདུད་དང་མར་མེ་ནུབ། འཆི་བདུད་དང་ལན་ཆགས་ལྷོ། ཕུང་བདུད་དང་སཱཙྪ་བྱང་དུ་འཕེན། གླུད་གཏོར་ཡས་ལམ་དང་བདུད་གཅོད་སོགས་ཕྱོགས་གང་གནོད་དུ་ཕུལ། མཇུག་དྲག་བརྡུང་ཟིལ་འབེབས་དང་ཆེ་མཆོག་པདྨ་རྒྱབ་སྟེ་ཟིལ་བཞག ། དེ་ནས་གཞུང་གསལ་ཤེས་རབ་སྙིང་པོའི་གཟུངས་སྔགས་བརྒྱ་སྟོང་མཐར་ ཐང་༡ སྦྲཾ་སྦྲཾ་ བྱས་༡༢ སོགས་དྲག་བརྡུང་གིས་མཚམས་གཅོད་གང་འོས་འདོན།
མཇུག་དྲག་བརྡུང་ཟིལ་བཞག ། སཱཙྪ་བཅུ་རེ་རེ་བཞིན་རྟེན་སྙིང་ཉེར་གཅིག་བཟླས་ཏེ། འདིར་ནི་གཟུགས་དང་སོགས་སྔགས་བཅས་ཀྱིས་བརྟན་པར་བཞུགས་ཏེ་གདངས་ལྷུག་གང་བདེས། ཆེ་བའི་ཆེ་མཆོག་སོགས་ཀྱིས་བཀྲ་ཤིས་བརྗོད། མཐར་རོལ་སིལ། སཱཙྪ་ཁང་པའི་ཕྱོགས་རྣམས་སུ་གཞུང་གསལ་ལྟར་འཇོག ། བར་འདིར་འགའ་ཞིག་གིས་བདུད་བཞིའི་གཟུགས་རྒྱབ་ཀྱི་མདའ་དར་བཞི་པོ་ཐོགས་ཏེ་ཚེ་འགུགས་བྱ་སྲོལ་སྣང་བ་ལྟར་བྱས་ཀྱང་ལེགས། མ་བྱས་ཀྱང་གཞུང་དོན་ཆད་སྐྱོན་དུ་འགྲོ་བ་མ་ཡིན་འདིར་མཛད་སྲོལ་བྱེད་ཅེས་གསུང༌། མཆོད་པ་རྣམས་ཁ་གསོས་ཏེ། པད་གཅིག་རང་རྒྱ་སེ་གོལ་བཅས།
ཨརྒྷཾ་སོགས་རོལ་སིལ། རྡོ་དྲིལ་བཅས་ཡང་དག་རྩ་གདངས་ཀྱིས། ན་མོ། དཀོན་མཆོག་གསུམ་གྱི་སོགས་བཞི་དྲིལ་མཇུག་རོལ་སིལ་བཅས་ཀྱིས་གྲུབ། ཕྱག་གི་རྡུལ་ཚོན་བསྡུས་ཏེ་ཁང་སྟེང་ལྟ་བུར་གཙང་སར་གཤེགས་ཏེ་ལས་ཀྱི་རྗེས་བསྡུ། དེ་ལྟར་བརྒྱ་བཞིའི་ཆོ་ག་འདོད་དོན་ལྷུན་གྲུབ་ཀྱི་འདོན་འགྲིགས་ཟིན་བྲིས་འདི་ནི་རྣམ་འདྲེན་རྡོར་འཛིན་རིན་པོ་ཆེ་དང་ཚོགས་ཆེན་བྱང་འདྲེན་པ་འཇམ་དཔལ་ཚུལ་ཁྲིམས་ཟུང་གིས་ཞལ་ཁྲིད་ཇི་ལྟར་སྩལ་བ་རྣམས་རང་གི་དྲན་གསོས་སུ་ཡི་གེར་བཏབ་པའོ། བདག་བསྐྱེད་ཀྱི་ཆོ་ག་གཞན་དང་སྦྲེལ་ནས་བཏང་ཚུལ་ནི་གཏེར་ཆེན་ཉིད་ཀྱི་ཟིན་བྲིས་ལྟར་ཤེས་པར་བྱའོ།། །།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
