གཏོ་འབུམ།
པོད ༡༡
རྒྱལ་པོའི་ཐུགས་དམ་མདོ་བཅུ་སོགས་ལ་བརྟེན་པའི་འཆི་བསླུ་འཆི་བདག་ཞགས་གཅོད་ཡེ་ཤེས་རལ་གྲི།
༄༅། །རྒྱལ་པོའི་ཐུགས་དམ་མདོ་བཅུ་སོགས་ལ་བརྟེན་པའི་འཆི་བསླུ་འཆི་བདག་ཞགས་གཅོད་ཡེ་ཤེས་རལ་གྲི་བཞུགས་སོ། ། ན་མོ་གུ་རུ་ཤྲཱི་ཀརྨ་ཀ་བཛྲ་དྷ་ར་ཡ། ཆོས་རྒྱལ་ཐུགས་དམ་མདོ་བཅུ་ལ། ། བརྟེན་པའི་འཆི་བསླུ་མདོའི་ལུགས། ། མདོར་བསྡུས་སྙིང་པོ་ཡོངས་དྲིལ་བ། ། འཆི་བསླུ་འཆི་བདག་ཞགས་གཅོད་དབྱེ། ། དེ་ལ་སྦྱོར་བ་བཅས་བཤམ་ཀྱི་རིམ་པ་ལ། སྟེགས་བུ་ཁེབས་ལྡན་གྱི་ཁར་སྟོན་པའི་སྐུ་གཟུགས། གླེགས་བམ་གང་འཛོམས། རྒྱལ་པོ་མདོ་བཅུ་གང་ཡོད་འཛོམས་ན་ལེགས།
རིང་བསྲེལ་ལྡན་པའི་མཆོད་རྟེན། མཆོད་གཏོར་དཀར་ཟླུམ། གཙང་རིས་དཔལ་མགོན་ལ་དཀར་གཏོར་ཆེ་ལེགས་འབྲུ་སྣ་ཟས་སྣས་བསྐོར་བ། ལན་ཆགས་བགེགས་རིགས་ལ་ཆང་བུ་ལོ་གྲངས། ཁྲུས་བུམ། མེ་ལོང༌། ཁྲུས་ལྡེར། ཁྲུས་དར། མེ་ཏོག ། མར་མེ།
དྲི་ཆབ། ཞལ་ཟས་བཅས་རབ་བརྒྱ་རྩ། འབྲིང་ཉེར་གཅིག ། ཐ་མ་བཅུ་ཕྲག ། མཆོད་ཡོན། ཞབས་བསིལ་ལ་སོགས་མཆོད་པའི་བྱེ་བྲག་ཇི་ལྟར་མང་ན་ལེགས། མཎྜལ་འཐོར་ནས་བཅས་འདུ་བྱ། སྟན་བདེ་བར་འཁོད་དེ་ཚུལ་ཁྲིམས་རྣམ་དག་གི་གཟུངས། ཐུབ་བསྟོད། གནས་བརྟན་ཕྱག་མཆོད་སོགས་ཆོས་སྤྱོད་ཀྱི་རིགས་གང་འགྲུབ།
རྣམ་འཇོམས་ཚར་གཅིག་བཀླག་པས་ཁྲུས་བུམ་བསྒྲུབ། དངོས་གཞི་ཆོ་གའི་རིམ་པ་ལ། དང་པོ་སྐྱབས་སེམས་ནི། སངས་རྒྱས་ཆོས་དང་ཚོགས་ཀྱི་མཆོག་རྣམས་ལ། ། བྱང་ཆུབ་བར་དུ་བདག་ནི་སྐྱབས་སུ་མཆི། ། བདག་གིས་སྦྱིན་སོགས་བགྱིས་པའི་བསོད་ནམས་ཀྱིས། ། འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག ། ལན་གསུམ། གཉིས་པ་ཚད་མེད་བཞི་ལ་བློ་སྦྱོང་བ་ནི། སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག །
སྡུག་བསྔལ་དང་སྡུག་བསྔལ་གྱི་རྒྱུ་དང་བྲལ་བར་གྱུར་ཅིག ། སྡུག་བསྔལ་མེད་པའི་བདེ་བ་དམ་པ་དང་མི་འབྲལ་བར་གྱུར་ཅིག ། ཉེ་རིང་ཆགས་སྡང་དང་བྲལ་བའི་བཏང་སྙོམས་ལ་གནས་པར་གྱུར་ཅིག ། གསུམ་པ་མཆོད་པ་བྱིན་བརླབ་ནི། སྐྱབས་གནས་དཀོན་མཆོག་གསུམ་གྱི་བདེན་པ་དང༌། ། རྒྱལ་བ་སྲས་བཅས་རྣམས་ཀྱི་བྱིན་རླབས་དང༌། ། ཚོགས་གཉིས་མངའ་ཐང་ཆོས་དབྱིངས་དག་སྟོབས་ཀྱིས། ། སྣོད་བཅུད་བདེ་ཆེན་ཞིང་གི་བཀོད་པའི་དབུས། ། ཡིད་འཕྲོག་ནོར་བུའི་གཞལ་མེད་ཁང་ཆེན་པོར། ། རིན་ཆེན་སེང་ཁྲི་པད་ཟླའི་གདན་མཆོག་དང༌། །
དངོས་བཤམས་གཟུགས་རིགས་མོས་སྟོབས་ཀྱིས་སྤྲུལ་པའི། ། མཆོད་སྤྲིན་རྒྱ་མཚོས་གང་ཞིང་སྤྱོད་གྱུར་ཅིག ། ན་མོ་རཏྣ་ཏྲ་ཡ་ཡ། ཨོཾ་ན་མོ་བྷ་ག་ཝ་ཏེ་བཛྲ་ས་ར་པྲ་མརྡྷ་ན་ཡེ། ཏ་ཐཱ་ག་ཏ་ཡ། ཨརྷ་ཏེ་སཾ་མྱག་སཾ་བུདྡྷ་ཡ། ཏདྱཱ་ཐ། ཨོཾ་བཛྲེ་བཛྲེ་མ་ཧཱ་བཛྲེ། མ་ཧཱ་ཏེ་ཛྭ་བཛྲེ། མ་ཧཱ་བིདྱ་བཛྲེ།
མ་ཧཱ་བྷོ་དྷི་ཙིཏྟ་བཛྲེ། མ་ཧཱ་བྷོ་དྷི་མཎྚོ་པ་སཾ་ཀྲ་མ་ཎ་བཛྲེ་སརྦ་ཀརྨ་ཨ་ཝ་ར་ཎི་བི་ཤྭོ་དྷ་ན་བཛྲེ་སྭཱ་ཧཱ། ཞེས་མཆོད་པའི་སྤྲིན་གཟུངས་ཚར་གསུམ་དང༌། ཨོཾ་བཛྲ་དྷརྨ་ར་ཎི་ཏ། པྲ་ར་ཎི་ཏ། སཾ་པྲ་ར་ཎི་ཏ། སརྦ་བུདྡྷ་ཀྵེ་ཏྲ་པྲ་ཙ་ལི་ནི། པྲཛྙཱ་པ་ར་མི་ཏ་ན་ད་སྭ་བྷཱ་ཝེ་ན། བཛྲ་དྷརྨ་ཧྲི་དཱ་ཡ་སནྟོ་ཥ་ཎི་ཧཱུྃ་ཧཱུྃ་ཧཱུྃ་ཧོ་ཧོ་ཧོ་ཨ་ཁཾ་སྭཱ་ཧཱ། ཅེས་རོལ་མོ་བྱིན་བརླབ་ཀྱི་སྔགས་ཚར་གསུམ་བརྗོད་པས་བྱིན་བརླབ།
བཞི་པ་ས་གཞི་བྱིན་རླབས་ནི། ཐམས་ཅད་དུ་ནི་ས་གཞི་དག ། གསེག་མ་ལ་སོགས་མེད་པ་དང༌། ། ལག་མཐིལ་ལྟར་མཉམ་བཻཌུརྻའི། ། རང་བཞིན་འཇམ་པོར་གནས་གྱུར་ཅིག ། དཔག་བསམ་ཤིང་གི་སྐྱེད་མོའི་ཚལ། ། སངས་རྒྱས་དང་ནི་སངས་རྒྱས་སྲས། ། ཆོས་སྙན་སྒྲོགས་པས་གང་བ་ཡིས། ། ཕྱོགས་རྣམས་ཐམས་ཅད་གང་བར་ཤོག ། འཁོར་གྱི་དཀྱིལ་འཁོར་ཡོད་དགུར་ཡང༌། །
བྱང་ཆུབ་སེམས་དཔའ་མང་པོ་དག ། རང་གི་ལེགས་པས་ས་སྟེང་དག ། བརྒྱན་པར་མཛེས་པས་བཞུགས་གྱུར་ཅིག ། ལུས་ཅན་ཀུན་གྱི་བྱ་དང་ནི། ། ཤིང་དང་འོད་ཟེར་ཐམས་ཅད་དང༌། ། ནམ་མཁའ་ལས་ཀྱང་ཆོས་ཀྱི་སྒྲ། ། རྒྱུན་མི་འཆད་པར་ཐོས་པར་ཤོག ། ལྔ་པ་ཚོགས་ཞིང་སྤྱན་འདྲེན་པ་ནི། མ་ལུས་སེམས་ཅན་ཀུན་གྱི་མགོན་གྱུར་ཅིང༌། ། བདུད་སྡེ་དཔུང་བཅས་མི་བཟད་འཇོམས་མཛད་ལྷ། །
དངོས་རྣམས་མ་ལུས་ཇི་བཞིན་མཁྱེན་གྱུར་པའི། ། བཅོམ་ལྡན་འཁོར་བཅས་གནས་འདིར་གཤེགས་སུ་གསོལ། ། བཅོམ་ལྡན་བསྐལ་པ་གྲངས་མེད་དུ་མ་རུ། ། འགྲོ་ལ་བརྩེ་ཕྱིར་ཐུགས་རྗེ་རྣམས་སྦྱངས་ཤིང༌། ། སྨོན་ལམ་རྒྱ་ཆེན་དགོངས་པ་ཡོངས་རྫོགས་པའི། ། ཁྱེད་བཞེད་འགྲོ་དོན་མཛད་དུས་འདིར་ལགས་ན། ། དེ་ཕྱིར་ཆོས་དབྱིངས་ཕོ་བྲང་ལྷུན་གྲུབ་ནས། ། རྫུ་འཕྲུལ་བྱིན་རླབས་སྣ་ཚོགས་སྟོན་མཛད་ཅིང༌། ། མཐའ་ཡས་སེམས་ཅན་ཚོགས་རྣམས་བསྒྲལ་བའི་ཕྱིར། ། ཡོངས་དག་འཁོར་དང་བཅས་ཏེ་གཤེགས་སུ་གསོལ། །
ཨོཾ་སརྦ་ཏ་ཐཱ་ག་ཏ་ས་པཱ་རི་ཝཱ་ར་ཨེ་ཧྱ་ཧི་བཛྲ་ས་མཱ་ཛཿ དྲུག་པ་བཞུགས་སུ་གསོལ་བ་ནི། བཅོམ་ལྡན་འདིར་ནི་བྱོན་པ་ལེགས། ། བདག་ཅག་བསོད་ནམས་སྐལ་པར་ལྡན། ། བདག་གི་མཆོད་ཡོན་བཞེས་སླད་དུ། ། འདི་ཉིད་དུ་ནི་བཞུགས་སུ་གསོལ། བདུན་པ་གདན་འབུལ་བ་ནི། སྟོང་གསུམ་ཀུན་དང་མཉམ་པ་ཡི། ། པདྨ་འདབ་བརྒྱད་གེ་སར་བཅས། ། བདེ་ཞིང་ཡངས་པར་འབུལ་ལགས་ན། །
ཅི་བདེ་བར་ནི་བཞུགས་སུ་གསོལ། ། པདྨ་ཀ་མ་ལ་ཡེ་སྟྭཾ། བརྒྱད་པ་ཁྲུས་གསོལ་བ་ནི། ཇི་ལྟར་བལྟམས་པ་ཙམ་གྱིས་ནི། ། ལྷ་རྣམས་ཀྱིས་ནི་ཁྲུས་གསོལ་ལྟར། ། ལྷ་ཡི་ཆུ་ནི་དག་པ་ཡིས། ། དེ་བཞིན་བདག་གིས་ཁྲུས་བགྱིའོ། ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏེ་ས་མ་ཡཱ་ཤྲཱི་ཡེ་ཧཱུྃ། འདི་ནི་ཁྲུས་མཆོག་དཔལ་དང་ལྡན། ། ཐུགས་རྗེའི་ཆུ་ནི་བླ་ན་མེད། །
བྱིན་རླབས་ཡེ་ཤེས་ཆུ་ཡིས་ནི། ། ཅི་འདོད་དངོས་གྲུབ་སྩོལ་བར་མཛོད། ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏེ་ས་མ་ཡ་ཤྲཱི་ཡེ་ཧཱུྃ། རྒྱལ་བའི་སྐུ་གསུང་ཐུགས་མཆོག་ལ། ། ཉོན་མོངས་སྒྲིབ་པ་མི་མངའ་ཡང༌། ། སེམས་ཅན་སྒོ་གསུམ་སྒྲིབ་སྦྱངས་ཕྱིར། ། གཙང་མའི་ཆབ་ཀྱིས་ཁྲུས་གསོལ་ལོ། ཨོཾ་སརྦ་ཏ་ཐཱ་ག་ཏ་ཀ་ཡ་ཝཀྐ་ཙིཏྟ་ཨ་བྷི་ཥེ་ཀ་ཏེ་ས་མ་ཡ་ཤྲཱི་ཡེ་ཧཱུྃ། དགུ་པ་སྐུ་ཕྱི་བ་ནི། དེ་དག་སྐུ་ལ་མཚུངས་པ་མེད་པའི་གོས། །
གཙང་ལ་དྲི་རབ་བསྒོས་པས་སྐུ་ཕྱིའོ། ཨོཾ་ཧཱུྃ་ཏྲཱཾ་ཧྲཱིཿཨཱཿ སརྦ་ཏ་ཐཱ་ག་ཏ་ཀཱ་ཡ་བི་ཤྭ་དྷ་ན་ཡེ་སྭཱ་ཧཱ། བཅུ་པ་ན་བཟའ་དང་རྒྱན་འབུལ་བ་ནི། དེ་ནས་དེ་ལ་ཁ་དོག་ལེགས་བསྒྱུར་བའི། ། ན་བཟའ་ཤིན་ཏུ་དྲི་ཞིམ་དམ་པ་འབུལ། ། གོས་བཟང་སྲབ་ལ་འཇམ་པ་སྣ་ཚོགས་དང༌། ། རྒྱན་མཆོག་བརྒྱ་ཕྲག་དེ་དང་དེ་དག་གིས། ། འཕགས་པ་ཀུན་ཏུ་བཟང་དང་འཇམ་དབྱངས་དང༌། ། འཇིག་རྟེན་དབང་ཕྱུག་སོགས་ལའང་བརྒྱན་པར་བགྱི། །
སྣ་ཚོགས་དབང་པོའི་གཞུ་ལྟར་རབ་བཀྲ་ཞིང༌། ། གང་ལ་རེག་ན་བདེ་བའི་རྒྱུར་འགྱུར་བའི། ། གོས་བཟང་རིན་ཆེན་བདག་བློ་སྦྱོང་ཕྱིར་འབུལ། ། བཟོད་པ་དམ་པའི་གོས་ཀྱིས་བརྒྱན་པར་ཤོག ། དྲི་མེད་མཚན་ལ་སྒྲིབ་བསིལ་མི་མངའ་ཡང༌། ། དད་པས་ངུར་སྨྲིག་རྒྱལ་མཚན་ཕུལ་བ་ཡིས། ། ནམ་མཁའི་མཐའ་ཀླས་གྱུར་པའི་སེམས་ཅན་ཀུན། ། སངས་རྒྱས་བརྟུལ་ཞུགས་མཆོག་ལ་སྤྱོད་པར་ཤོག ། ཨོཾ་སརྦ་ཏ་ཐཱ་ག་ཏ་ཝསྟྲ་ཨ་ལཾ་ཀ་ར་སྭཱ་ཧཱ། བཅུ་གཅིག་པ་མཎྜལ་འབུལ་བ་ནི།
ཨོཾ་བཛྲ་སཏྭ་ས་མ་ཡ་སོགས་ཡིག་བརྒྱ་བརྗོད་པས་རྡུལ་ཕྱི། ཨོཾ་བཛྲ་བྷུ་མི་ཨཱཿཧཱུྃ། གཞི་ཡོངས་སུ་དག་པ་དབང་ཆེན་གསེར་གྱི་ས་གཞི། ཨོཾ་བཛྲ་རེ་ཁེ་ཨཱཿཧཱུྃ། ཕྱི་ལྕགས་རི་ཁོར་ཡུག་གིས་བསྐོར་བའི་དབུས་སུ་ཧཱུྃ། རིའི་རྒྱལ་པོ་རི་རབ། ཤར་ལུས་འཕགས་པོ། ལྷོ་ཛམ་བུ་གླིང༌། ནུབ་བ་ལང་སྤྱོད། བྱང་སྒྲ་མི་སྙན།
ལུས་དང་ལུས་འཕགས། རྔ་ཡབ་དང་རྔ་ཡབ་གཞན། གཡོ་ལྡན་དང་ལམ་མཆོག་འགྲོ། སྒྲ་མི་སྙན་དང་སྒྲ་མི་སྙན་གྱི་ཟླ། རིན་པོ་ཆེའི་རི་བོ། དཔག་བསམ་གྱི་ཤིང༌། འདོད་འཇོའི་བ། མ་རྨོས་པའི་ལོ་ཏོག འཁོར་ལོ་རིན་པོ་ཆེ། ། ནོར་བུ་རིན་པོ་ཆེ།
བཙུན་མོ་རིན་པོ་ཆེ། བློན་པོ་རིན་པོ་ཆེ། གླང་པོ་རིན་པོ་ཆེ། རྟ་མཆོག་རིན་པོ་ཆེ༑ དམག་དཔོན་རིན་པོ་ཆེ། གཏེར་ཆེན་པོའི་བུམ་པ། སྒེག་པ་མ། ཕྲེང་བ་མ། གླུ་མ། གར་མ།
མེ་ཏོག་མ། བདུག་སྤོས་མ། སྣང་གསལ་མ། དྲི་ཆབ་མ། ཉི་མ། ཟླ་བ། རིན་པོ་ཆེའི་གདུགས། ཕྱོགས་ལས་རྣམ་པར་རྒྱལ་བའི་རྒྱལ་མཚན། དབུས་སུ་ལྷ་དང་མིའི་དཔལ་འབྱོར་ཕུན་སུམ་ཚོགས་པ་མ་ཚང་བ་མེད་པ་འདི་ཉིད་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་དང་ཡི་དམ་དཀྱིལ་འཁོར་གྱི་ལྷ་ཚོགས་སངས་རྒྱས་དང་བྱང་ཆུབ་སེམས་དཔའི་ཚོགས་དང་བཅས་པ་རྣམས་ལ་དབུལ་བར་བགྱིའོ། ཐུགས་རྗེས་འགྲོ་བའི་དོན་དུ་བཞེས་སུ་གསོལ།
བཞེས་ནས་བྱིན་གྱིས་བརླབ་ཏུ་གསོལ། སོགས་ཚོམ་བུ་སོ་བདུན་མ་དང༌། ས་གཞི་སྤོས་ཆུས་བྱུགས་ཤིང་མེ་ཏོག་བཀྲམ། ། རི་རབ་གླིང་བཞི་ཉི་ཟླས་བརྒྱན་པ་འདི། ། སངས་རྒྱས་ཞིང་དུ་དམིགས་ཏེ་ཕུལ་བ་ཡིས། ། འགྲོ་ཀུན་རྣམ་དག་ཞིང་དུ་སྤྱོད་པར་ཤོག ། ཨི་དམ་རཏྣ་མཎྜལ་ཀཾ་ནིརྻ་ཏ་ཡ་མི། སོགས་བདུན་ནམ་གང་ཐུབ་དང༌། ཕྱོགས་བཅུ་དུས་གསུམ་བཞུགས་པ་ཡི། ། སངས་རྒྱས་བྱང་ཆུབ་སེམས་དཔའ་དང༌། །
བླ་མ་རྡོ་རྗེ་སློབ་དཔོན་དང༌། ། ཡི་དམ་ལྷ་ཚོགས་འཁོར་དང་བཅས། ། དུས་གསུམ་བདེ་གཤེགས་མ་ལུས་ལ། ། གླིང་བཞི་རི་རབ་བཅས་པ་དང༌། ། གླིང་བཞི་བྱེ་བ་ཕྲག་བརྒྱ་དང༌། ། བྱེ་བ་འབུམ་དང་དུང་ཕྱུར་ཏེ། ། མཎྜལ་གཅིག་ཏུ་བསྡུས་ནས་ནི། ། མོས་བློས་གོང་མ་རྣམས་ལ་འབུལ། ། ཐུགས་རྗེས་བརྩེར་དགོངས་བཞེས་སུ་གསོལ། ། བཞེས་ནས་བྱིན་གྱིས་བརླབ་ཏུ་གསོལ།
ཨོཾ་སརྦ་ཏ་ཐཱ་ག་ཏ་རཏྣ་མཎྜལ་པཱུ་ཛ་མེ་གྷ་ཨཱཿཧཱུྃ། མཉེས་བྱེད་མཎྜལ་བཟང་པོ་འདི་ཕུལ་བས། ། བྱང་ཆུབ་ལམ་ལ་བར་ཆད་མི་འབྱུང་ཞིང༌། ། དུས་གསུམ་བདེ་གཤེགས་དགོངས་པ་རྟོགས་པ་དང༌། ། སྲིད་པར་མི་འཁྲུལ་ཞི་བར་མི་གནས་ཤིང༌། ། ནམ་མཁའ་དང་མཉམ་པའི་འགྲོ་རྣམས་སྒྲོལ་བར་ཤོག ། སོགས་བྱ། བཅུ་གཉིས་པ་ཕྱག་བྱ་བ་ནི། ཨོཾ་ན་མོ་མཉྫུ་ཤྲཱི་ཡེ་སྭཱ་ཧཱ། ན་མོ་སུ་ཤྲཱི་ཡེ་སྭཱ་ཧཱ།
ན་མོ་ཨུཏྟ་མ་ཤྲཱི་ཡེ་སྭཱ་ཧཱ། སངས་རྒྱས་ཐམས་ཅད་འདུས་པའི་སྐུ། ། རྡོ་རྗེ་འཛིན་པའི་ངོ་བོ་ཉིད། ། དཀོན་མཆོག་གསུམ་གྱི་རྩ་བ་སྟེ། ། བླ་མ་རྣམས་ལ་ཕྱག་འཚལ་ལོ། ། མགོན་པོ་ཐུགས་རྗེ་ཆེ་ལྡན་པ། ། ཐམས་ཅད་མཁྱེན་པ་སྟོན་པ་པོ། ། བསོད་ནམས་ཡོན་ཏན་རྒྱ་མཚོའི་ཞིང༌། ། དེ་བཞིན་གཤེགས་ལ་ཕྱག་འཚལ་ལོ། ། དག་པ་འདོད་ཆགས་བྲལ་བའི་རྒྱུ། །
དགེ་བས་ངན་སོང་ལས་གྲོལ་ཞིང༌། ། གཅིག་ཏུ་དོན་དམ་མཆོག་གྱུར་པ། ། ཞི་གྱུར་ཆོས་ལ་ཕྱག་འཚལ་ལོ། ། གྲོལ་ནས་གྲོལ་བའི་ལམ་ཡང་སྟོན། ། བསླབ་པ་དག་ལ་རབ་ཏུ་གུས། ། ཞིང་གི་དམ་པ་ཡོན་ཏན་ལྡན། ། དགེ་འདུན་ལ་ཡང་ཕྱག་འཚལ་ལོ། ། ཕྱག་བྱར་འོས་པ་ཐམས་ཅད་ལ། ། ཞིང་རྡུལ་ཀུན་གྱི་གྲངས་སྙེད་ཀྱི། ། ལུས་བཏུད་པ་ཡིས་རྣམ་ཀུན་དུ། །
མཆོག་ཏུ་དད་པས་ཕྱག་འཚལ་ལོ། བཅུ་གསུམ་པ་ལས་ཀྱི་དངོས་གཞི་ནི། རྒྱལ་པོ་མདོ་བཅུ་གང་རུང་ཚར་གཅིག་བཀླག་པའི་རྗེས་སུ་འདོད་དོན་ལ་གསོལ་བ་གདབ་པ་ནི། སྐྱབས་གནས་བླ་མ་མཆོག་གསུམ་རྒྱ་མཚོའི་བདེན་པའི་བྱིན་རླབས་བསླུ་བ་མེད་པས། སྦྱིན་པའི་བདག་པོ་ཆེ་གེ་ཞེས་བགྱི་བའི་དུས་དང་དུས་མ་ཡིན་པའི་འཆི་བའི་འཇིགས་པ་ཟློག་ཅིག ། འཆི་བདག་གཤིན་རྗེའི་ཞགས་པ་ཆོད་ཅིག ། དུས་ཀྱི་ཕོ་ཉའི་ཁྲམ་ཁ་ཕྱེས་ཤིག ། ནད་གདོན་བར་ཆད་ཀྱི་གཡུལ་ལས་རྒྱལ་བར་གྱུར་ཅིག ། ཆོས་དང་མཐུན་པའི་བསམ་དོན་ཡིད་བཞིན་དུ་འགྲུབ་པར་གྱུར་ཅིག ། ལན་གསུམ་བརྗོད་ཅིང་མེ་ཏོག་འཐོར།
དེ་འདྲ་བའི་བཟང་སྤྱོད་སོགས་མདོ་བཅུ་གང་ཡིན་ཚར་བརྒྱ་འགྲོ་བ་ནི་ལས་ཀྱི་དངོས་གཞིའོ། བཅུ་བཞི་པ་ལས་ཀྱི་རྗེས་འབྲེལ་གཏོར་མ་འབུལ་བ་ནི། ཨོཾ་ཨ་མྲྀ་ཏེ་ཧཱུྃ་ཕཊ། ཨོཾ་སྭ་བྷ་ཝས་སྦྱངས། སྟོང་པའི་ངང་ལས་གཏོར་སྣོད་རིན་པོ་ཆེ་ལས་གྲུབ་པའི་སྣོད་ཡངས་ཤིང་རྒྱ་ཆེ་བ་སྟོང་གསུམ་དང་མཉམ་པའི་ནང་དུ་གཏོར་མ་ཁ་དོག་དྲི་རོ་ནུས་པ་ཕུན་སུམ་ཚོགས་པ་ཟད་མི་ཤེས་པ་ནམ་མཁའ་མཛོད་ཀྱི་རང་བཞིན་དུ་གྱུར། ན་མཿསརྦ་ཏ་ཐཱ་ག་ཏ་བྷྱོ་བི་ཤྭ་མུ་ཁེ་བྷྱ། སོགས་ནམ་མཁའ་མཛོད་ཀྱི་ཕྱག་རྒྱས་མགྲོན་བཞིའི་གཏོར་མ་ཆང་བུ་བྱིན་བརླབས་ལ། སྐྱབས་གནས་དཀོན་མཆོག་རྒྱ་མཚོ་དང༌། ། ལྷ་ཆེན་བརྒྱད་དང་ཀླུ་ཆེན་བརྒྱད། ། གཟའ་བརྒྱད་རྒྱུ་སྐར་ཉི་ཤུ་བརྒྱད། །
གནོད་སྦྱིན་བརྒྱད་དང་ཕྱོགས་སྐྱོང་བཅུ། ། འཇིགས་བྱེད་དགུ་དང་རྒྱལ་ཆེན་བཞི། ། གཙང་རིས་དཔལ་མགོན་འཁོར་བཅས་ཀྱིས། ། མཆོད་སྦྱིན་གཏོར་མ་འདི་བཞེས་ལ། ། སྦྱིན་པའི་བདག་པོ་འཁོར་བཅས་ཀྱི། ། དུས་དང་དུས་མིན་འཆི་བ་ཟློག ། ནད་ཁ་ཆོད་ལ་རིམས་ཁ་སྒྱུར། ། ཁྲམ་ཁ་ཕྱེས་ལ་ཤྭ་རྡིལ་སྤོས། ། དུག་རླངས་ཟེར་མ་ཕོག་པ་སོལ། ། གནས་རྟེན་སྤོས་ལ་རང་གནས་སོང༌། །
གནོད་འཚེ་གདུག་པའི་སེམས་སྤོངས་ལ། ། སྙིང་རྗེ་བྱང་སེམས་ལྡན་པར་མཛོད། གུ་རུ་དྷེ་ཝ་དྷཱ་ཀི་ནི་སརྦ་པཱུ་ཛ་ཧོཿ ལོ་ཀ་པཱ་ལ་ས་པཱ་རི་ཝ་ར་ཨི་དམ་བ་ལིངྟ་ཁཱ་ཧི། ཞེས་མཆོད་གཏོར་རྟེན་ལ་ཞལ་ཕྱོགས། གཙང་རིས་ཀྱི་གཏོར་མ་གཙང་སར་གཤེགས། ཆང་བུ་རྣམས་བྱིན་རླབས་གོང་དེས་ཁྱབ་ལ། དེ་བཞིན་གཤེགས་པ་བཞིའི་མཚན་དང༌། སམྦྷ་ར་ལོ་གྲངས་ཀྱིས་ཆང་བུ་སྣོད་གཞན་དུ་དོར་ཞིང་ཆུ་གཙང་སྦྲེངས་ལ། མཆོད་སྦྱིན་འདོད་པའི་ཡོན་ཏན་ལྔ་དང་ལྡན་པ་ཟད་མི་ཤེས་པ་འདི་ཉིད་བསྔོ་ཞིང་སྦྱིན་པའི་གནས་ནི།
བགེགས་རིགས་སྟོང་ཕྲག་བརྒྱད་ཅུ་དང༌། གདོན་རིགས་སུམ་བརྒྱ་དྲུག་ཅུ། ནད་འདྲེ་ལན་ཆགས། ཟ་འདྲེ་ཤི་གཤེད། ཕོ་གདོན་མོ་གདོན། སྔར་འདྲེ་རྙིང་པ། ད་འདྲེ་སོ་མ། ཡུལ་འདྲེ་འཁྱམས་པོ། ཡས་དང་གླུད་ལ་གདུང་བ་ཐམས་ཅད་ལ་མགྲོན་ནོ། འབུལ་ལོ།
སྦྱིན་ནོ། ཕམ་རྒྱལ་འཐབ་རྩོད་མེད་པར་ངོམས་ཤིང་ཚིམ་པར་གྱུར་ཅིག ། གྲངས་མང་བརྗོད། མཐར་ཆོས་བཤད་པ་ནི། སྡིག་པ་ཅི་ཡང་མི་བྱ་ཞིང༌། ། དགེ་བ་ཕུན་སུམ་ཚོགས་པ་སྤྱད། ། རང་གི་སེམས་ནི་ཡོངས་སུ་འདུལ། ། འདི་ནི་སངས་རྒྱས་བསྟན་པ་ཡིན། ཡ་ལ་མ་ཝ་ཤ་ས་སྭཱ་ཧཱ། ཞེས་བརྗོད་ཅིང་རོལ་མོ་བྱའོ།
རྗེས་ཀྱི་རིམ་པ་ནི། མ་འབྱོར་པ་དང་ཉམས་པ་དང༌། ། གང་ཡང་བདག་རྨོངས་བློ་ཡིས་ནི། ། བགྱིས་པ་དང་ནི་བགྱིད་སྩལ་བ། ། དེ་ཀུན་མགོན་པོས་བཟོད་པར་གསོལ། ཨོཾ་བཛྲ་སཏྭ་ས་མ་ཡ། སོགས་ལན་གསུམ་ཡིག་བརྒྱས་ནོངས་པ་བཤགས། ཨོཾ་ཁྱེད་ཀྱི་སེམས་ཅན་དོན་ཀུན་མཛོད། ། རྗེས་སུ་མཐུན་པའི་དངོས་གྲུབ་སྩོལ། ། སངས་རྒྱས་ཡུལ་དུ་གཤེགས་ནས་ཀྱང༌། །
སླར་ཡང་འབྱོན་པར་མཛད་དུ་གསོལ། བཛྲ་མུཿ གཏོར་མགྲོན་རང་གནས་སུ་གཤེགས་པར་གྱུར། མཆོད་སྦྱིན་གནས་འདིར་གང་ལྷགས་པ། ། འབྱུང་པོ་ས་འོག་རྒྱུ་བ་དང༌། ། གང་ཡང་ས་སྟེང་འཁོད་པ་དང༌། ། ས་བླར་རྒྱུ་བ་གང་ཡིན་པ། ། མགུ་བར་གྱིས་ལ་རང་གནས་སུ། ། ཐམས་ཅད་ཐ་དད་འགྲོ་བར་གྱིས། སརྦ་བྷུ་ཏ་གཙྪ།
ཤིས་བརྗོད་ནི། ཕུན་སུམ་ཚོགས་པ་མངའ་བ་གསེར་གྱི་རི་བོ་འདྲ། ། འཇིག་རྟེན་གསུམ་གྱི་མགོན་པོ་དྲི་མ་གསུམ་སྤངས་པ། ། སངས་རྒྱས་པདྨ་རྣམ་རྒྱས་འདབ་འདྲའི་སྤྱན་མངའ་བ། ། འདི་ནི་འཇིག་རྟེན་དགེ་བའི་བཀྲ་ཤིས་དང་པོའོ། ། དེ་ཡིས་ཉེ་བར་བསྟན་པའི་མཆོག་རབ་མི་གཡོ་བ། ། འཇིག་རྟེན་གསུམ་ན་གྲགས་ཤིང་ལྷ་དང་མིས་མཆོད་པ། ། ཆོས་ཀྱི་དམ་པ་སྐྱེ་རྒུ་རྣམས་ལ་ཞི་བྱེད་པ། ། འདི་ནི་འཇིག་རྟེན་དགེ་བའི་བཀྲ་ཤིས་གཉིས་པའོ། ། དམ་ཆོས་ལྡན་པ་ཐོས་པའི་བཀྲ་ཤིས་ཀྱིས་ཕྱུག་ཅིང༌། །
དགེ་འདུན་མི་དང་ལྷ་དང་ལྷ་མིན་ཡོན་གྱི་གནས། ། ཚོགས་ཀྱི་མཆོག་རབ་ངོ་ཚ་ཤེས་དང་དཔལ་གྱི་གཞི། ། འདི་ནི་འཇིག་རྟེན་དགེ་བའི་བཀྲ་ཤིས་གསུམ་པའོ། སོགས་ཤིས་པ་བརྗོད་པར་བྱའོ། འཆི་བསླུ་ནི། བཟང་སྤྱོད། ཟབ་མདོ། རྣམ་འཇོམས། ལྟུང་བཤགས། འདའ་ཀ་ཡེ་ཤེས།
ཚེ་མདོ། གདུགས་དཀར། གོས་སྔོན་ཅན། ནོར་རྒྱུན་མ། ཤེར་ཕྱིན་ཡི་གེ་གཅིག་མ་གང་རུང་ཆོག་གོ ། ཞེས་པ་མཁན་མིང་འདུལ་འཛིན་པ། ། རྣམ་འགྱུར་ལྕགས་ཕོ་སྟག་གི་ལོར། ལྟོ་ཕྱིར་གྲོང་ཆོག་འགྲིམ་པའི་སྐབས། ། འབྲུག་ཐོག་ཉི་ལྡོག་དུས་གཏོར་དུས། ། གཤིན་རྗེའི་ཟོར་བསྐུལ་བགྱིས་པའི་ནུབ། །
མདོ་བཅུའི་འཆི་བསླུ་མདོ་ཡི་ལུགས། ། མདོར་བསྡུས་ཕྱག་ལེན་ཡི་གེར་ཐོབ། ། དུས་ཀྱི་འཆི་བ་བཟློག་ནུས་ན། ། དུས་མིན་འཆི་བ་ལྟ་ཅི་སྨོས། ༈ མཁས་པ་བཻ་རོ་ཙ་ན་ཡིས། ། གསུངས་ཞེས་གཉིད་ཕུག་འབོད་སྣང་ཐོས། ། ཕྱིར་ནང་དབུ་བཟུང་ཟས་མདའ་ཡི། ། བུ་ནེ་ཚང་དུ་རྫོགས་པར་བྲིས། ། མཆོག་དམན་ཀུན་ལ་སྨན་གྱུར་ཅིག ། ཨ་མྲྀ་ཏ་བྷ་ཝནྟུ།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
