གཏོ་འབུམ།
པོད ༡༠
བརྒྱ་བཞི་བསྡུས་པ་བཏང་བར་འདོད་ན།
བརྒྱ་བཞི་བསྡུས་པ་བཏང་བར་འདོད་ན། ཟངས་ཀྱི་སྡེར་མ་གཅིག་གི་ནང་དུ། དབུས་སུ་སཱཙྪ་ལྔ། ཤར་དུ་མདའ་དར་ལྔ། ལྷོར་མར་མེ་ལྔ། ནུབ་ཏུ་ཞལ་ཟས་ལྔ། བྱང་དུ་ཕོ་གླུད་མོ་གླུད་བཤམས། དར་སྣ་གོས་སྣ་མི་ཁའི་རྫས་རྣམས་འདུས་ཕྱེ་བསུར་བཅས་བཤམས་ལ་ཆུ་གཙང་གིས་བྲན་ལ་འདི་སྐད་དོ། རྃ་ཡྃ་ཁྃ། ཨོཾ་བཛྲ་ཡཀྵ་ཧཱུྃ།
ཨོཾ་སྭ་བྷཱ་ཝས་སྦྱངས། ཨོཾ་སམྦྷ་ར་ལན་གསུམ། འདོད་པའི་ཡོན་ཏན་ལྔ་དང་ལྡན་པར་གྱུར། ཨོཾ་ཨཱཿཧཱུྃ། ལན་གསུམ། བདེ་གཤེགས་བཞིའི་མཚན་བརྗོད། ལན་གསུམ། ཨོཾ་སརྦ་ཏ་ཐཱ་ག་ཏ་ཨ་ཝ་ལོ་ཀི་ཏེ་ཨོཾ་སམྦྷ་ར་སམྦྷ་ར་ཧཱུྃ། ལན་གསུམ། བཅོམ་ལྡན་རིན་ཆེན་མང་དང་གཟུགས་མཛེས་དང༌། །
འབྱམས་ཀླས་འཇིགས་ཀུན་བྲལ་ལ་ཕྱག་འཚལ་ལོ། ། བགེགས་ཆེན་བཞི་དང་སྟོང་ཕྲག་བརྒྱད་ཅུ་ཡིས། ། ལན་ཆགས་བུ་ལོན་ཤ་འཁོན་ཐམས་ཅད་ལ། ། སོ་སོའི་ཡིད་ལ་གང་འདོད་སྟེར་བར་འགྱུར། ། མཆོད་སྦྱིན་གླུད་གཏོར་རྒྱ་ཆེན་པོ་འདི་བསྔོ་ཞིང་སྦྱིན་པའི་གནས་སུ་གྱུར་པ་ནི། བདག་དང་བསྲུང་བྱ་ལ་གནོད་ཅིང་འཚེ་བར་བྱེད་པའི་ལྷའི་བདུད། ཉོན་མོངས་པའི་བདུད། ཕུང་པོའི་བདུད། འཆི་བདག་གི་བདུད་ཀྱི་རིགས་སུ་གྱུར་པ་རྣམས་ཞི་ཞིང་སྒྱུར་དུ་གསོལ། མོ་རྩིས་རྨི་ལམ་ངན་པ་ཐམས་ཅད་ཟློག་ཅིག །
གྲངས་བསགས་ནི། སྐབས་དང་བསྟུན་ནས་གསོག ། ཧཱུྃ། དཀོན་མཆོག་གསུམ་ལ་ཕྱག་འཚལ་ལོ། ། བདུད་བཞི་བདུད་ཀྱི་སྡེར་སོགས་པའི། ། སྣང་སྲིད་ལྷ་སྲིན་བགེགས་ཀྱི་ཚོགས། ། ལན་ཆགས་བདག་པོ་ཐམས་ཅད་ལ། ། སཱཙྪ་བརྒྱ་དང་མར་མེ་བརྒྱ། ། ཞལ་ཟས་བརྒྱ་དང་ངར་གླུད་བརྒྱ། ། མདོ་ཚར་བརྒྱ་དང་ཆུ་གཏོར་བརྒྱ། །
ལྷ་སྲིན་སྡེ་བརྒྱད་ཕྱག་ཏུ་འབུལ། ། སྐྱེས་པ་ཟ་མ་བྱིས་པ་དང༌། ། ནོར་དང་ཕྱུགས་ཀྱི་གླུད་དུ་འབུལ། ། སྡེ་བརྒྱད་ཞལ་ཁ་ད་སྒྱུར་ཅིག ། ཆག་ཆེ་ཉམ་ང་འདི་ཡིས་ཟློག ། ཨོཾ་ཨ་པ་ར་ཙ་ཏྲི་ཨ་ཡ་མ་དུ་རུ་ཙ་ཤ་ན་དུ་ཏྲི་སརྦ་ཨ་པ་ན་ཡེ་སྭཱ་ཧཱ། བརྒྱ་བཞི་འདི་མཁས་གྲུབ་རཱ་ག་ཨ་སྱས་མཛད་པའོ།། །།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
