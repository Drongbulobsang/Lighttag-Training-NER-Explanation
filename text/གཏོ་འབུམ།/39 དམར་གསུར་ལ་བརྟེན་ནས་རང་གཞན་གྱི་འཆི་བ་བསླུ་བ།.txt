གཏོ་འབུམ།
པོད ༣༩
དམར་གསུར་ལ་བརྟེན་ནས་རང་གཞན་གྱི་འཆི་བ་བསླུ་བ།
དམར་གསུར་ལ་བརྟེན་ནས་རང་གཞན་གྱི་འཆི་བ་བསླུ་བ་ནི། ཨོཾ་ཨཱཿཧཱུྃ། ལན་གསུམ་བརྗོད། དམར་གསུར་འདོད་ཡོན་རྒྱ་མཚོ་འདི། ། དཀོན་མཆོག་སྲི་ཞུའི་མགྲོན་རྣམས་ལ། ། ཟས་ཀྱི་ཉེར་ལེན་མི་མངའ་ཡང༌། ། མཆོད་པའི་ཡུལ་དུ་དམིགས་ནས་འབུལ། ། བདག་ཅག་བསོད་ནམས་ཚོགས་རྫོགས་ནས། ། མྱུར་དུ་ཡེ་ཤེས་མཐོང་བར་ཤོག ། མགོན་པོ་ཡོན་ཏན་མགྲོན་རྣམས་ལ། །
ཟག་མེད་བདུད་རྩིར་དམིགས་ནས་འབུལ། ། བྱང་ཆུབ་སྒྲུབ་ལ་བར་གཅོད་པའི། ། འགལ་རྐྱེན་མི་མཐུན་ཕྱོགས་ལས་སྲུངས། ། རིགས་དྲུག་སྙིང་རྗེའི་མགྲོན་རྣམས་ཀྱིས། ། རང་རང་འདོད་པའི་ལོངས་སྤྱོད་དུ། ། མཐོང་ནས་ཟད་མེད་གཏེར་ལ་སྤྱོད། ། དགའ་མགུ་ཚིམས་ཤིང་ཡི་རངས་ནས། ། སོ་སོའི་སྡུག་བསྔལ་བྲལ་བར་ཤོག ། བགེགས་རིགས་ལན་ཆགས་མགྲོན་རྣམས་ལ། ། ཕམ་རྒྱལ་འཐབ་རྩོད་མེད་པར་བསྔོ། །
སོ་སོའི་ཡིད་ལ་གང་འདོད་པའི། ། ཟད་མི་ཤེས་པའི་ལོངས་སྤྱོད་དུ། ། གྱུར་ནས་ཤ་འཁོན་བུ་ལོན་བྱང༌། ། གནོད་སེམས་འཁོན་འཛིན་དག་པར་ཤོག ། ཁྱད་པར་གཞན་གྱི་ལུས་སྲོག་ལ། ། རྣམ་པར་སྡང་བའི་གནོད་སྦྱིན་དང༌། ། ཤ་ཟ་སྲིན་པོ་འབྱུང་པོའི་གདོན། ། ཚེ་བརྐུ་མདངས་འཕྲོག་སྲོག་ལེན་ཅིང༌། ། ཤ་དང་ཁྲག་ལ་གདུང་བ་རྣམས། ། དམར་གསུར་འདོད་ཡོན་ཀུན་ཁྱབ་འདིས། །
ངོམས་ཤིང་ཚིམས་ལ་མཐུན་གྱུར་ཅིང༌། ། ཁྲོ་ཞིང་གཏུམ་པའི་སེམས་བོར་ནས། ། བྱང་ཆུབ་སེམས་དང་ལྡན་པར་ཤོག ། རྒྱུ་འབྲས་བསླུ་བ་མེད་པ་དང༌། ། དཀོན་མཆོག་གསུམ་གྱི་བདེན་པ་དང༌། ། བདག་གི་ལྷག་བསམ་རྣམ་དག་མཐུས། ། བྱམས་པའི་སྟོབས་ཀྱིས་གནོད་སྦྱིན་ལས། ། རང་གི་ཡུལ་ཁམས་སྲུང་བ་བཞིན། ། མཐར་ཐུག་རང་གཞན་དོན་ཡོད་ཅིང༌། ། གནས་སྐབས་འཆི་བའི་འཇིགས་པ་ལས། །
འགྲོ་བ་མང་པོའི་སྲོག་ཐར་ཤོག ། གང་ཞིག་འདི་རུ་ལྷགས་པ་ཡི། ། སའམ་འོན་ཏེ་བར་སྣང་གནས། ། འབྱུང་པོ་གདུག་པའི་སེམས་ལྡན་ཀྱང༌། ། རྒྱུད་ལ་བྱང་ཆུབ་སེམས་སྐྱེས་ནས། ། གཞན་ལ་འཚེ་བའི་བློ་སྤངས་ཏེ། ། ཐར་པའི་ས་བོན་ཐེབས་པར་ཤོག ། ཆོས་སྦྱིན་དང་དགེ་བ་བསྔོ། སྤྱིར་དུས་ལ་ངེས་པ་མེད་ཅིང་ཁྱད་པར་མུན་སྲོད་ལ་གནོད་སྦྱིན་རྣམས་གཞན་གྱི་སྲོག་ལ་འཚེ་བའི་སླད་དུ་རྒྱུ་བ་ཡིན་པས། དེ་ཚེ་དམར་གསུར་སྦྱར་ཞིང་རང་གི་རྒྱུད་ལ་བྱམས་སྙིང་རྗེ་བྱང་ཆུབ་ཀྱི་སེམས་དང་ལྡན་པས་ཆོས་དང་ཟང་ཟིང་གི་སྦྱིན་པ་ཐུན་མོང་དུ་གྱུར་པ་འདི་བྱས་ན་ཕན་ཡོན་བསམ་གྱིས་མི་ཁྱབ་པ་ཡིན་ནོ།
ཞེས་པའང་ཀློང་གསལ་དང་ཆོས་ལྡན་པས་བསྐུལ་ངོར་རིག་པ་འཛིན་པ་མཁྱེན་བརྩེའི་ལྷས་སོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
