གཏོ་འབུམ།
པོད ༢༨
སྡེ་བརྒྱད་ལ་གསེར་སྐྱེམས་མཆོད་ཐབས།
སྡེ་བརྒྱད་ལ་གསེར་སྐྱེམས་མཆོད་ཐབས་བཞུགས་སོ། ཧཱུྃ། སྐུ་གསུམ་བརྒྱུད་གསུམ་བླ་མ་དང༌། ། ཡི་དམ་ཞི་ཁྲོའི་ལྷ་ཚོགས་དང༌། ། སྐྱབས་གནས་དཀོན་མཆོག་གསུམ་པོ་དང༌། ། མཁའ་འགྲོ་ནོར་ལྷ་ཆོས་སྐྱོང་སོགས། ། མཆོད་ཡུལ་གོང་མ་ཐམས་ཅད་ལ། ། མཆོད་པ་དམ་པ་འདི་འབུལ་ལོ། ། གསེར་སྐྱེམས་གཙང་མ་འདི་བཞེས་ལ། ། བདག་གི་འདོད་དོན་བསྒྲུབ་ཏུ་གསོལ། །
ལྷ་ཡི་དབང་པོ་བརྒྱ་བྱིན་དང༌། ། ལྷ་མིན་དབང་པོ་ཐག་བཟང་རིས། ། མིའམ་ཅི་ལྗོན་རྟ་མགོ་ཅན། ། གནོད་སྦྱིན་གང་བ་བཟང་པོ་དང༌། ། མཁའ་ལྡིང་གསེར་མིག་འཁྱིལ་པ་དང༌། ། སྲིན་པོ་ལངྐ་མགྲིན་བཅུ་དང༌། ། ཆོས་སྐྱོང་མ་ཧཱ་ཀཱ་ལ་དང༌། ། དྲི་ཟ་ཟུར་ཕུད་ལྔ་པ་སོགས། ། ཕྱི་ཡི་སྡེ་བརྒྱད་འཁོར་བཅས་ལ། ། མཆོད་པ་དམ་པ་འདི་འབུལ་ལོ། །
གསེར་སྐྱེམས་གཙང་མ་འདི་བཞེས་ལ། ། བདག་གི་འདོད་དོན་བསྒྲུབ་ཏུ་གསོལ། ། ཡབ་གཅིག་བདུད་རྗེ་ནག་པོ་དང༌། ། བཙན་རྗེ་ཡམ་ཤུད་དམར་པོ་དང༌། ། ཡུལ་ལྷ་ཕྱྭ་སངས་ཀླུ་སྲས་དང༌། ། སྲོག་བདག་རྒྱལ་པོ་སྙིང་འབྱིན་དང༌། ། ཆོས་སྐྱོང་གནོད་སྦྱིན་དམར་པོ་དང༌། ། ལྷ་མོ་འཇིགས་པའི་གློག་འབྱིན་དང༌། ། དགེ་བསྙེན་རྡོ་རྗེ་ལེགས་པ་དང༌། ། དཀར་མོ་ཉི་ཟླ་ཐོད་ཕྲེང་སོགས། །
ནང་གི་སྡེ་བརྒྱད་འཁོར་བཅས་ལ། ། མཆོད་པ་དམ་པ་འདི་འབུལ་ལོ། ། གསེར་སྐྱེམས་གཙང་མ་འདི་བཞེས་ལ། ། བདག་གི་འདོད་དོན་བསྒྲུབ་ཏུ་གསོལ། ། བདུད་པོ་ཁ་ཐུན་རཀྴ་དང༌། ། གཤིན་རྗེ་གཤེད་པོ་དམར་པོ་དང༌། ། ཀླུ་བདུད་ནཱ་ག་ར་ཛ་དང༌། ། གནོད་སྦྱིན་ཤན་པ་གྲི་ཐོགས་དང༌། ། མ་མོ་སྲིད་པ་ཁྲམ་འདེབས་དང༌། ། བཙན་པོ་ཡམ་ཤུད་སྲོག་ལེན་དང༌། །
བདུད་པོ་རེ་ཏི་མགོ་ཉག་དང༌། ། སྲོག་བདག་དུང་གི་ཐོར་ཚུགས་སོགས། ། གསང་བའི་སྡེ་བརྒྱད་འཁོར་བཅས་ལ། ། མཆོད་པ་དམ་པ་འདི་འབུལ་ལོ། ། གསེར་སྐྱེམས་གཙང་མ་འདི་བཞེས་ལ། ། བདག་གི་འདོད་དོན་བསྒྲུབ་ཏུ་གསོལ། ། གཟའ་མཆོག་རྒྱལ་པོ་རཱ་ཧུ་ལ། ། སྐར་མཆོག་ཁྲམ་ཤིང་ཁ་འཐོར་དང༌། ། བདུད་མཆོག་མ་ནུ་རཀྴ་དང༌། ། བཙན་མཆོག་གྲི་བཙན་འཐུམ་པོ་དང༌། །
མ་མཆོག་ལྕེ་སྤྱང་མདུང་འཛིན་དང༌། ། ཀླུ་མཆོག་ཀླུ་རྒྱལ་དུང་སྐྱོང་དང༌། ། མགོན་མཆོག་ནག་པོ་ལྟེ་དཀར་དང༌། ། རྒྱལ་མཆོག་ལི་བྱིན་ཧ་ར་སོགས། ། མཆོག་གི་སྡེ་བརྒྱད་འཁོར་བཅས་ལ། ། མཆོད་པ་དམ་པ་འདི་འབུལ་ལོ། ། གསེར་སྐྱེམས་གཙང་མ་འདི་བཞེས་ལ། ། བདག་གི་འདོད་དོན་བསྒྲུབ་ཏུ་གསོལ། ། དཔུང་གཡས་དགྲ་བླར་སྤྲུལ་པ་དང༌། ། དཔུང་གཡོན་མ་མོར་སྤྲུལ་པ་དང༌། །
མཆུ་སོ་བདུད་དུ་སྤྲུལ་པ་དང༌། ། མགོ་བོ་སྲིན་པོར་སྤྲུལ་པ་དང༌། ། མཇུག་མ་དམུ་རུ་སྤྲུལ་པ་དང༌། ། ལག་གཡས་གཤིན་རྗེར་སྤྲུལ་པ་དང༌། ། ལག་གཡོན་ཀླུ་བཙན་སྤྲུལ་པ་དང༌། ། མིག་དང་སྙིང་དང་མཚན་མ་གསུམ། ། གཟའ་བདུད་ཉིད་དུ་སྤྲུལ་པ་སོགས། ། སྤྲུལ་པའི་སྡེ་བརྒྱད་འཁོར་བཅས་ལ། ། མཆོད་པ་དམ་པ་འདི་འབུལ་ལོ། ། གསེར་སྐྱེམས་གཙང་མ་འདི་བཞེས་ལ། །
བདག་གི་འདོད་དོན་བསྒྲུབ་ཏུ་གསོལ། ། ས་བདག་ཧལ་ཁྱི་ནག་པོ་དང༌། ། ཀླུ་བདུད་གདོལ་པ་ནག་པོ་དང༌། ། ས་ཡི་ལྷ་མོ་བརྟན་མ་དང༌། ། ཕྱོགས་སྐྱོང་རྒྱལ་ཆེན་སྡེ་བཞི་དང༌། ། མགོན་པོ་བདུན་ཅུ་རྩ་ལྔ་དང༌། ། ཡུལ་འདིའི་གཞི་བདག་ཐམས་ཅད་དང༌། ། ཕོ་ལྷ་དགྲ་ལྷ་སྲོག་ལྷ་དང༌། ། མོ་ལྷ་མོ་སྨན་ལ་སོགས་པ། ། སྣང་སྲིད་སྡེ་བརྒྱད་ཐམས་ཅད་ལ། །
མཆོད་པ་དམ་པ་འདི་འབུལ་ལོ། ། གསེར་སྐྱེམས་གཙང་མ་འདི་བཞེས་ལ། ། བདག་གི་འདོད་དོན་བསྒྲུབ་ཏུ་གསོལ། ། ཞེས་གནུབས་ཆེན་སངས་རྒྱས་ཡེ་ཤེས་ཀྱིས་མཛད་པའོ།། ༈ ཀྱཻ། ས་ཡུལ་འདི་ལ་གནས་པ་ཡི། ། ལྷ་གཉན་ཀླུ་གཉན་བཙན་གཉན་དང༌། ། ཡུལ་ལྷ་གཉན་དང་ནགས་ཚལ་གཉན། ། ཡུལ་ལྷ་མཐུ་ཆེན་བཞུགས་པ་རྣམས། ། རིན་ཆེན་གསེར་སྐྱེམས་འདི་བཞེས་ལ། །
འཁོར་འདིར་གནོད་པ་མ་བྱེད་ཅིག ། སྔ་མ་ལེགས་པའི་གཏང་རག་དང༌། ། ཕྱི་མར་བཅོལ་བའི་ཞུ་སྐྱེམས་འབུལ། ། ད་ལྟར་ལས་ཀྱི་གཉེར་ཟས་སོགས། ། བཞེས་ནས་བདག་གི་སྡོང་གྲོགས་མཛོད།། །།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
