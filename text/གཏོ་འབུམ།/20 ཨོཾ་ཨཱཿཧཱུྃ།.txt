གཏོ་འབུམ།
པོད ༢༠
ཨོཾ་ཨཱཿཧཱུྃ།
ཨོཾ་ཨཱཿཧཱུྃ། གནས་འདི་ནས་ནུབ་ཕྱོགས་བདེ་བ་ཅན། ། མགོན་ཆོས་སྐུ་སྣང་བ་མཐའ་ཡས་ལ། ། སེམས་མོས་གུས་གདུང་བས་གསོལ་བ་འདེབས། ། བདག་སྣང་སེམས་རོ་སྙོམས་དངོས་གྲུབ་སྩོལ། ། གནས་རི་བོ་གྲུ་འཛིན་གྱི་གཞལ་ཡས་ནས། ། རྗེ་ལོངས་སྐུ་འཕགས་པ་སྤྱན་རས་གཟིགས། ། སེམས་མོས་གུས་གདུང་བས་གསོལ་བ་འདེབས། ། བདག་སྣང་སེམས་རོ་སྙོམས་དངོས་གྲུབ་སྩོལ། ། གནས་འདི་ནས་ལྷོ་ནུབ་རྔ་ཡབ་གླིང༌། །
ཕ་སྤྲུལ་སྐུ་པདྨ་འབྱུང་གནས་ལ། ། སེམས་མོས་གུས་གདུང་བས་གསོལ་བ་འདེབས། ། བདག་སྣང་སེམས་རོ་སྙོམས་དངོས་གྲུབ་སྩོལ། ། གནས་མཁའ་སྤྱོད་ཏི་སྒྲོའི་ཚོགས་ཁང་ནས། ། མ་ཇོ་མོ་ཡེ་ཤེས་མཚོ་རྒྱལ་ལ། ། སེམས་མོས་གུས་གདུང་བས་གསོལ་བ་འདེབས། ། བདག་སྣང་སེམས་རོ་སྙོམས་དངོས་གྲུབ་སྩོལ། ། དཔལ་བསམ་ཡས་སྤྲུལ་པའི་གཙུག་ལག་ཏུ། ། གྲོགས་དཔའ་བོ་ཨཱརྻ་ས་ལེ་ལ། ། སེམས་མོས་གུས་གདུང་བས་གསོལ་བ་འདེབས། །
བདག་སྣང་སེམས་རོ་སྙོམས་དངོས་གྲུབ་སྩོལ། ། གནས་དཔལ་བྲག་སྲོག་མཁར་གྱི་ཀེའུ་ཚང་དུ། ། རྗེ་མཚུངས་མེད་ནུས་ལྡན་རྡོ་རྗེ་ལ། ། སེམས་མོས་གུས་གདུང་བས་གསོལ་བ་འདེབས། ། བདག་སྣང་སེམས་རོ་སྙོམས་དངོས་གྲུབ་སྩོལ། ། གནས་སྤྱི་གཙུག་ཉི་ཟླའི་གདན་སྟེང་ནས། ། ཕ་དྲིན་ཆེན་རྩ་བའི་བླ་མ་ལ། ། སེམས་མོས་གུས་གདུང་བས་གསོལ་བ་འདེབས། ། བདག་སྣང་སེམས་རོ་སྙོམས་དངོས་གྲུབ་སྩོལ། ། གནས་དམ་ཚིག་དག་པའི་གཞལ་ཡས་ནས། །
ལྷ་ཡི་དམ་མཁའ་འགྲོ་ཆོས་སྐྱོང་ལ། ། སེམས་མོས་གུས་གདུང་བས་གསོལ་བ་འདེབས། ། བདག་སྣང་སེམས་རོ་སྙོམས་དངོས་གྲུབ་སྩོལ། ། ཞེས་བླ་མ་ཡིད་བཞིན་ནོར་བུའི་གཅོད་ཡུལ་ལམ་ཁྱེར་བསྡུས་པའི་གསོལ་འདེབས་ཏེ། ལས་གཞུང་ལས། དང་པོར་བླ་མར་གསོལ་བ་གདབ༔ ཅེས་པའི་དོན་རིག་འཛིན་ཆེན་པོའི་ཞལ་སྔ་ནས་གསུངས་སོ།། །།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
