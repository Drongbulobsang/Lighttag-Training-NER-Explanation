གཏོ་འབུམ།
པོད ༣༡
བྱིས་པའི་གདོན་ཆེན་བཅོ་ལྔའི་མདོས།
༄༅། བྱིས་པའི་གདོན་ཆེན་བཅོ་ལྔའི་མདོས་བཞུགས་སོ། ། སློབ་དཔོན་ཏིང་འཛིན་བཟང་པོས་མཛད་པའི་གདོན་ཆེན་བཅོ་ལྔའི་མདོས་འདི་བྱིས་པ་གདོན་གྱིས་ཉེན་པ་ལ་འདི་བྱའོ། ། འདི་ལ་དོན་གསུམ་སྟེ། རི་རབ་ས་ལ་བསྟེན་པ་དང༌། མིའི་གླུད་ལ་བསྟེན་པ་དང༌། ལྡེར་ཆ་ལ་བསྟེན་པ་དང་གསུམ་ལས། དང་པོ་ནི་ཁམས་ས་ལ་རིན་པོ་ཆེ་བརྡར་ལ་བཏབ། རི་རབ་བང་རིམ་བཞི་པ་བྱ། དེའི་སྟེང་དུ་རིན་པོ་ཆེའི་གཟུགས་བྱའོ། ། ཕྱོགས་བཞིར་མཁར་བཞི།
ཟུར་བཞིར་འཕན་བཞི། སྟེང་དུ་འཕན་སྣ་ལྔའི་ནམ་མཁའ་དང་གདུགས་དབུགས་དང་འཕན་བཅོ་ལྔ། བུ་ལ་མདའ་ཁྲ་བཅོ་ལྔ། བུ་མོ་ལ་འཕང་བཅོ་ལྔ། རྒྱན་བཅོ་ལྔ་བྱའོ། ། དེ་ནས་བ་གླང༌། རི་དྭགས། ཁྱིའུ། ཝ། བྱ་རོག །
བུད་མེད། རྟ། རྡོ་རྗེ། ཁྱི། ཕག ། བྱི་བ། བྱ་གག ། འུག་པ། ཕ་ཝང༌། མ་མོ་མིའི་གཟུགས།
དེ་རྣམས་གསུམ་གསུམ་བྱའོ། ། འབྲིང་འབྲིས་གཉིས། ཐ་མ་རེ་རེ་བྱའོ། ། རི་རབ་ལ་གཟུགས་སོ། ། དེའི་མཐའ་མར་གླུད་ཀྱིས་བསྐོར། དེ་ལ་བྱིན་རླབས་བྱའོ། གཉིས་པ་མིའི་གླུད་ལ་རི་རབ་ཀྱི་དང་པོ་བྱའོ། གསུམ་པ་ལྡེར་ཆ་ལ་བསྟེན་པ་ནི། གཟུགས་བཅོ་ལྔ་པོ་སྡེ་གཅིག་ཏུ་བཀོད་ལ་བྱའོ། ། གླུད་རྒྱས་པར་བཤམས་ཤིང་ཡས་མི་དགོས་སོ། །
དེ་ནས་ཡི་དམ་ལྷར་བསྐྱེད་ལ་འདི་སྐད་ཅེས་བྱའོ། ཧཱུྃ། ང་ནི་དཔལ་ལྡན་རྡོ་རྗེ་འཆང༌། ། ང་ནི་དུས་ཀྱི་མཐའ་འཛིན་ཡིན། ། ང་ནི་རིགས་ཀྱི་རྒྱལ་པོ་ཡིན། ། ང་ནི་ལེགས་ཉེས་སྟངས་འཛིན་ཡིན། ། བྱིས་པའི་གདོན་ཆེན་བཅོ་ལྔ་པོ། ། དྲི་ཟའི་རྒྱལ་པོ་ཙནྡན་ཞེས། ། བཀའ་ཡི་ཕོ་ཉ་ཁྱོད་སོང་ལ། ། བྱིས་པའི་གདོན་ཆེན་བཅོ་ལྔ་པོ། །
སྐད་ཅིག་ཡུད་ཀྱིས་ཁུག་ལ་ཤོག ། ཛཿཧཱུྃ་བྃ་ཧོཿ གདོན་ཆེན་བཅོ་ལྔ་པོ་ཤ་ཡ་ཛཿཛཿ ཞེས་བརྗོད་པས་བཞུགས་པར་བསམ་མོ། ཧཱུྃ། བྱིས་པའི་གདོན་ཆེན་བཅོ་ལྔ་པོ། ། འཇམ་པ་པོ་ནི་རི་དྭགས་རྒྱལ། ། སྐེམ་བྱེད་རྗེད་བྱེད་ཁུ་ཚུར་ཅན། ། མ་མོ་དང་ནི་ཛ་མི་ཀ ། འདོད་པ་ཅན་དང་ནམ་གྲུ་དང༌། །
སྲུལ་པོ་དང་ནི་མ་འགག་བྱེད། ། ཉ་དང་བྱ་ཡི་ལག་ཅན་དང༌། ། བཞིན་བཞིན་རྒྱས་དང་མིག་འཆང་བ། ། ས་ཡི་སྟེང་དུ་འགྱུ་བྱེད་ཅིང༌། ། བྱིས་པ་རྣམས་ལ་ཕན་པ་དང༌། ། སོ་སོར་མཐུན་པའི་རྫས་གཏོར་འབུལ། ། བྱིས་པ་འདི་ལ་མ་གནོད་ཅིག ། ཁྱེད་རྣམས་སོ་སོའི་མཚན་ཉིད་ཀྱིས། ། འཇམ་པ་པོ་ནི་བ་གླང་གཟུགས། ། ཁྱོད་ཀྱིས་བྱིས་པ་མིག་འཁྲུལ་བྱེད། །
འཁོར་དང་བཅས་པ་ཐམས་ཅད་ལ། ། མཐུན་པའི་དམ་རྫས་ཡས་འབུལ་གྱིས། ། མཆོད་སྦྱིན་གླུད་གཏོར་འདི་བཞེས་ལ། ། བྱིས་པ་ནད་དང་གནོད་པ་ཕྲོལ། ། བདེ་བར་གཤེགས་པའི་བཀའ་མ་གཅོག ། རི་དྭགས་རྒྱལ་པོ་རི་དྭགས་འདྲ། ། བྱིས་པ་ལྐུག་དང་སྐྱུག་པར་བྱེད། ། འཁོར་དང་བཅས་པ་ཐམས་ཅད་ལ། ། མཐུན་པའི་དམ་རྫས་ཡས་འབུལ་གྱིས། ། མཆོད་སྦྱིན་གླུད་གཏོར་འདི་བཞེས་ལ། །
བྱིས་པ་ནད་དང་གནོད་པ་ཕྲོལ། ། བདེ་བར་གཤེགས་པའི་བཀའ་མ་གཅོག ། སྐེམ་བྱེད་བྱིས་པ་གཞོན་ནུའི་གཟུགས། ། བྱིས་པ་མཆིན་པ་དར་བར་བྱེད། ། འཁོར་དང་བཅས་པ་ཐམས་ཅད་ལ། ། མཐུན་པའི་དམ་རྫས་ཡས་འབུལ་གྱིས། ། མཆོད་སྦྱིན་གླུད་གཏོར་འདི་བཞེས་ལ། ། བྱིས་པ་ནད་དང་གནོད་པ་ཕྲོལ། ། བདེ་བར་གཤེགས་པའི་བཀའ་མ་གཅོག ། བརྗེད་བྱེད་ཝ་ཡི་གཟུགས་ཡིན་ཏེ། །
བྱིས་པ་འབོད་ཅིང་བྲང་འབྱིན་བྱེད། ། འཁོར་དང་བཅས་པ་ཐམས་ཅད་ལ། ། མཐུན་པའི་དམ་རྫས་ཡས་འབུལ་གྱིས། ། མཆོད་སྦྱིན་གླུད་གཏོར་འདི་བཞེས་ལ། ། བྱིས་པ་ནད་དང་གནོད་པ་ཕྲོལ། ། བདེ་བར་གཤེགས་པའི་བཀའ་མ་གཅོག ། ཁུ་ཚུར་ཅན་ནི་བྱ་རོག་གཟུགས། ། ཁུ་ཚུར་འཆང་ཞིང་བྱེད་ཅིང་ན། ། འཁོར་དང་བཅས་པ་ཐམས་ཅད་ལ། ། མཐུན་པའི་དམ་རྫས་ཡས་འབུལ་གྱིས། །
མཆོད་སྦྱིན་གླུད་གཏོར་འདི་བཞེས་ལ། ། བྱིས་པ་ནད་དང་གནོད་པ་ཕྲོལ། ། བདེ་བར་གཤེགས་པའི་བཀའ་མ་གཅོག ། མ་མོ་བུད་མེད་གཟུགས་ཀྱིས་སོ། ། བྱིས་པ་རྒོད་ཅིང་བྲང་འབྱིན་བྱེད། ། འཁོར་དང་བཅས་པ་ཐམས་ཅད་ལ། ། མཐུན་པའི་དམ་རྫས་ཡས་འབུལ་གྱིས། ། མཆོད་སྦྱིན་གླུད་གཏོར་འདི་བཞེས་ལ། ། བྱིས་པ་ནད་དང་གནོད་པ་ཕྲོལ། ། བདེ་བར་གཤེགས་པའི་བཀའ་མ་གཅོག །
ཛ་མི་ཀ་ནི་རྟ་ཡི་གཟུགས། ། བྱིས་པ་ནུ་མ་འཐུང་མི་སྟེར། ། འཁོར་དང་བཅས་པ་ཐམས་ཅད་ལ། ། མཐུན་པའི་དམ་རྫས་ཡས་འབུལ་གྱིས། ། མཆོད་སྦྱིན་གླུད་གཏོར་འདི་བཞེས་ལ། ། བྱིས་པ་ནད་དང་གནོད་པ་ཕྲོལ། ། བདེ་བར་གཤེགས་པའི་བཀའ་མ་གཅོག ། འདོད་པ་ཅན་ནི་རྡོ་རྗེའི་གཟུགས། ། བྱིས་པ་གཉིད་ལོག་ངུ་བར་བྱེད། ། འཁོར་དང་བཅས་པ་ཐམས་ཅད་ལ། །
མཐུན་པའི་དམ་རྫས་ཡས་འབུལ་གྱིས། ། མཆོད་སྦྱིན་གླུད་གཏོར་འདི་བཞེས་ལ། ། བྱིས་པ་ནད་དང་གནོད་པ་ཕྲོལ། ། བདེ་བར་གཤེགས་པའི་བཀའ་མ་གཅོག ། ནམ་གྲུ་ཁྱི་ཡི་གཟུགས་ཀྱིས་སུ། ། བྱིས་པ་ལྕེ་ལ་སོས་འཆར་འཇུག ། འཁོར་དང་བཅས་པ་ཐམས་ཅད་ལ། ། མཐུན་པའི་དམ་རྫས་ཡས་འབུལ་གྱིས། ། མཆོད་སྦྱིན་གླུད་གཏོར་འདི་བཞེས་ལ། ། བྱིས་པ་ནད་དང་གནོད་པ་ཕྲོལ། །
བདེ་བར་གཤེགས་པའི་བཀའ་མ་གཅོག ། སྲུལ་པོ་ཕག་གི་གཟུགས་ཀྱིས་སུ། ། ཀུ་ཅོ་འདོན་ཅིང་སྒྲ་ཡང་སྒྲོག ། འཁོར་དང་བཅས་པ་ཐམས་ཅད་ལ། ། མཐུན་པའི་དམ་རྫས་ཡས་འབུལ་གྱིས། ། མཆོད་སྦྱིན་གླུད་གཏོར་འདི་བཞེས་ལ། ། བྱིས་པ་ནད་དང་གནོད་པ་ཕྲོལ། ། བདེ་བར་གཤེགས་པའི་བཀའ་མ་གཅོག ། མ་འགགས་བྱེད་པ་བྱི་བའི་གཟུགས། ། བྱིས་པ་སྣ་ཚོགས་ན་བར་བྱེད། །
འཁོར་དང་བཅས་པ་ཐམས་ཅད་ལ། ། མཐུན་པའི་དམ་རྫས་ཡས་འབུལ་གྱིས། ། མཆོད་སྦྱིན་གླུད་གཏོར་འདི་བཞེས་ལ། ། བྱིས་པ་ནད་དང་གནོད་པ་ཕྲོལ། ། བདེ་བར་གཤེགས་པའི་བཀའ་མ་གཅོག ། བྱ་ཡི་ལག་ཅན་ཤང་ཤང་གཟུགས། ། བྱིས་པ་སྣལ་བའི་དྲི་འབྱིན་བྱེད། ། འཁོར་དང་བཅས་པ་ཐམས་ཅད་ལ། ། མཐུན་པའི་དམ་རྫས་ཡས་འབུལ་གྱིས། ། མཆོད་སྦྱིན་གླུད་གཏོར་འདི་བཞེས་ལ། །
བྱིས་པ་ནད་དང་གནོད་པ་ཕྲོལ། ། བདེ་བར་གཤེགས་པའི་བཀའ་མ་གཅོག ། གཉའ་ལག་ཅན་ནི་བྱ་གག་གཟུགས། ། བྱིས་པ་འགུལ་པ་འགག་པར་བྱེད། ། འཁོར་དང་བཅས་པ་ཐམས་ཅད་ལ། ། མཐུན་པའི་དམ་རྫས་ཡས་འབུལ་གྱིས། ། མཆོད་སྦྱིན་གླུད་གཏོར་འདི་བཞེས་ལ། ། བྱིས་པ་ནད་དང་གནོད་པ་ཕྲོལ། ། བདེ་བར་གཤེགས་པའི་བཀའ་མ་གཅོག ། བཞིན་རྒྱལ་འུག་པའི་གཟུགས་ཀྱིས་སོ། །
བྱིས་པ་རིམ་གྱིས་འདེབས་པར་བྱེད། ། འཁོར་དང་བཅས་པ་ཐམས་ཅད་ལ། ། མཐུན་པའི་དམ་རྫས་ཡས་འབུལ་གྱིས། ། མཆོད་སྦྱིན་གླུད་གཏོར་འདི་བཞེས་ལ། ། བྱིས་པ་ནད་དང་གནོད་པ་ཕྲོལ། ། བདེ་བར་གཤེགས་པའི་བཀའ་མ་གཅོག ། མིག་འཆང་བ་ནི་ཕ་ཝང་གཟུགས། ། བྱིས་པ་སྐྱིགས་བུ་འདེབས་པར་བྱེད། ། འཁོར་དང་བཅས་པ་ཐམས་ཅད་ལ། ། མཐུན་པའི་དམ་རྫས་ཡས་འབུལ་གྱིས། །
མཆོད་སྦྱིན་གླུད་གཏོར་འདི་བཞེས་ལ། ། བྱིས་པ་ནད་དང་གནོད་པ་ཕྲོལ། ། བདེ་བར་གཤེགས་པའི་བཀའ་མ་གཅོག ། ཅེས་འདི་སྐད་བགྱིའོ། ། དེ་ནས་བདེན་པའི་སྟོབས་བརྗོད་དོ། ། ཡས་རྟགས་རྣམས་ཕྱོགས་ངན་སར་བསྐྱལ་ལོ། ། མྱང་ཏིང་འཛིན་བཟང་པོས་མཛད་པའི་གདོན་ཆེན་བཅོ་ལྔའི་མདོས་ཟབ་མོ་བྱིས་པ་ལོ་བཅུ་གསུམ་ཚུན་ཆད་ལ་ཕན་ནོ།། །།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
