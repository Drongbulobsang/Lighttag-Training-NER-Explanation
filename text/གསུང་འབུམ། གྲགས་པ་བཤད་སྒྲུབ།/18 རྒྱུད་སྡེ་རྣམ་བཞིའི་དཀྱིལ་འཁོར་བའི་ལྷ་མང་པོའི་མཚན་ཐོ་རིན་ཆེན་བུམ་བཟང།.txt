གསུང་འབུམ། གྲགས་པ་བཤད་སྒྲུབ།
པོད ༡༨
རྒྱུད་སྡེ་རྣམ་བཞིའི་དཀྱིལ་འཁོར་བའི་ལྷ་མང་པོའི་མཚན་ཐོ་རིན་ཆེན་བུམ་བཟང།
༄༅། །རྒྱུད་སྡེ་རྣམ་བཞིའི་དཀྱིལ་འཁོར་བའི་ལྷ་མང་པོའི་མཚན་ཐོ་རིན་ཆེན་བུམ་བཟང་ཞེས་བྱ་བ་བཞུགས། ན་མ་གུ་རུ་མཉྫུ་གྷོ་ཥཱ་ཡ། སྒྲིབ་བྲལ་ལྷན་སྐྱེས་བདེ་ཆེན་ཡེ་ཤེས་དང༌། རླུང་སེམས་ཙམ་གྱི་རང་བཞིན་སྒྱུ་མའི་སྐུ། ། དབྱེར་མེད་ཟུང་འཇུག་རིགས་རྣམས་ཀུན་གྱི་རྗེ། ། ཁྱབ་བདག་རྡོ་རྗེ་འཆང་ཆེན་ཞབས་ལ་འདུད། ། མགོན་དེས་གདུལ་བྱའི་དོན་དུ་རྒྱུད་སྡེའི་རིམ། ། སྟོང་ཕྲག་སུམ་ཅུ་རྩ་གསུམ་གསུངས་ཀུན་ གྱི། ། དཀྱིལ་འཁོར་ལྷ་ཡི་རབ་དབྱེ་བརྗོད་དཀའ་ཡང༌། ཆེ་ལོང་ཙམ་ཞིག་དད་པས་བརྗོད་པར་བྱ། །
དེ་ཡང་སྦྱིར་དཀྱིལ་འཁོར་གྱི་ལྷའི་དབྱེ་བ་དང་མཚན་ཙམ་ཞིག་ཇི་ལྟར་ཡིན་པ་ཤེས་ཤིང་བཟུང་ན་ཡང་ཕན་ཡོན་ཆེ་བར་བཤད་པས། འདིར་དཀྱིལ་འཁོར་གྲགས་ཆེ་ཆུང་ཅི་རིགས་ཕལ་ཆེ་བའི་གྲངས་དང༌། ལྷ་རྣམས་ཀྱི་མཚན་གྱི་དབྱེ་བ་ཅུང་ཟད་བཤད་པར་བྱ་སྟེ། དེ་ལ་ཡང་རྒྱུད་སྡེ་བཞི་དང་ཕ་རྒྱུད་མ་རྒྱུད་རིམ་པས་ཕྱེ་ན་མང་ཡང་དེ་ལྟར་སོ་སོར་གསལ་བར་མ་ཕྱེ་བར་གསང་འཇིགས་གཉིས་ནས་བཟུང་སྟེ་བརྗོད་ན། གསང་འདུས་མི་བསྐྱོད་པའི་དཀྱིལ་འཁོར་ལ་ལྷ་སོ་གཉིས་ཏེ། གཙོ་བོ་མི་བསྐྱོད་པ་ཡབ་ཡུམ། འཁོར་རྣམ་སྣང་རིན་འབྱུང་འོད་དཔག་མེད་དོན་གྲུབ་སྟེ་གཤེགས་པ་བཞི་དང༌། སྤྱན་མ་མཱ་མ་ཀི་གོས་དཀར་མོ་སྒྲོལ་མ་སྟེ་ཡུམ་བཞི་དང༌། གཟུགས་རྡོ་རྗེ་མ་སྒྲ་རྡོ་རྗེ་མ་དྲི་རྡོ་རྗེ་མ་རོ་རྡོ་རྗེ་མ་སྟེ་རྡོ་རྗེ་མ་བཞི་དང༌། བྱམས་པ་ས་སྙིང་ཕྱག་རྡོར་ནམ་སྙིང་འཇིག་རྟེན་དབང་ཕྱུག་འཇམ་དཔལ་སྒྲིབ་སེལ་ཀུན་བཟང་སྟེ་སེམས་དཔའ་བརྒྱད་དང༌།
གཤིན་རྗེ་གཤེད་ཤེས་རབ་མཐར་བྱེད་རྟ་མགྲིན་བགེགས་མཐར་བྱེད་མི་གཡོ་བ་འདོད་རྒྱལ་དབྱིག་སྔོན་ཅན་སྟོབས་པོ་ཆེ་གཙུག་ཏོར་འཁོར་བསྒྱུར་གནོད་མཛེས་རྒྱལ་པོ་ཏེ་ཁྲོ་བོ་བཅུའོ། ། རྡོ་རྗེ་འཆང་དང་ཞེ་སྡང་རྡོ་རྗེ་གཉིས་དཀྱིལ་འཁོར་གྱི་གཙོ་བོར་སོང་བ་ཡོད་ཀྱང་དེ་གཉིས་མི་བསྐྱོད་པར་འདུས་པས་མི་འགལ་ལོ། ། དེ་ནི་མི་བསྐྱོད་པའི་དཀྱིལ་འཁོར་ཏེ་གཞན་ལྷ་སོ་གཉིས་པོ་རེ་རེ་ནས་གཙོ་བོར་སོང་བའི་དཀྱིལ་འཁོར་སོ་གཉིས་ཡོད་པ་རྩ་རྒྱུད་འགྲེལ་པ་དང་བཅས་པ་ལས་བཤད་ཅིང༌། ཇོ་བོ་རྗེས་གསང་འདུས་འཇིག་རྟེན་དབང་ཕྱུག་གི་དཀྱིལ་འཁོར་དང༌། སངས་རྒྱས་ཡེ་ཤེས་ཀྱིས་གསང་འདུས་འཇམ་རྡོར་ལྷ་བཅུ་དགུ་མ་བཤད་པ་བཞིན་ནོ། ། དེའི་ལྷ་བཅུ་དགུ་ནི། འཇམ་རྡོར་ཡབ་ཡུམ། གཤེགས་པ་བཞི། ཡུམ་བཞི། ཆོས་དབྱིངས་རྡོ་རྗེ་མ་དང་རེག་བྱ་རྡོ་རྗེ་མ་གཉིས་དང༌།
སྒོ་བཞིའི་ཁྲོ་བོ་བཞི་རྣམས་སོ། ། རྩ་རྒྱུད་ཀྱི་ལེའུ་དང་པོའི་ཚིག་ཟིན་ལས་གཙོ་བོ་ཡབ་ཡུམ་གཉིས་གཅིག་ཏུ་བྱས་ནས་གཤེགས་པ་བཞི། ཡུམ་བཞི། སྒོ་བ་བཞི་སྟེ་ལྷ་བཅུ་གསུམ་བཤད་དེ་འདི་བཞིན་བཞེད་པའང་ཡོད་ཀྱང༌། ལྷ་སོ་གཉིས་ནི་ཡོངས་སུ་རྫོགས་པའོ།། །། ༈ གཤིན་རྗེ་གཤེད་ལ་དཔའ་གཅིག་དང་དེའི་ལྷ་བཅུ་གསུམ་མ་དང༌། དགྲ་ནག་བཅུ་གསུམ་མ་དང༌། གཤེད་དམར་བཅུ་གསུམ་མ་གཉིས་དང་ཞེ་དགུ་མ་རྣམས་སུ་ཡོད་ཅིང༌། འཇིགས་བྱེད་དཔའ་གཅིག་ནི་འཁོར་མེད་པའི་འཇིགས་བྱེད་ཡབ་རྐྱང་ཞལ་ཕྱག་ཡོངས་རྫོགས་སོ། ། འཇིགས་བྱེད་བཅུ་གསུམ་མ་ནི་གཙོ་བོ་འཇིགས་བྱེད་ཡབ་ཡུམ།
གཏི་མུག་སེར་སྣ་འདོད་ཆགས་ཕྲག་དོག་གཤིན་རྗེ་གཤེད་བཞི་དང༌། ཐོ་བ་དབྱུག་པ་པདྨ་རལ་གྲི་གཤིན་རྗེ་གཤེད་བཞི་དང༌། ཙ་རྩི་ཀ་ཕག་མོ་དང་དབྱངས་ཅན་མ་གོ་རི་སྟེ་ཡུམ་བཞི་རྣམས་སོ། ། འདི་དག་གི་ཡབ་ཡུམ་རྣམས་སོ་སོར་ཕྱེ་ནས་ཉེར་དྲུག་གོ ། དགྲ་ནག་བཅུ་གསུམ་མ་དང༌། གཤེད་དམར་བཅུ་གསུམ་མའི་གཙོ་བོ་གཉིས་མ་གཏོགས་འཁོར་རྣམས་ནི་འཇིགས་བྱེད་བཅུ་གསུམ་མ་དང་འདྲའོ། ། ཡང་འཇིགས་བྱེད་མ་རོ་ལངས་བརྒྱད་ཀྱིས་བསྐོར་བའི་དཀྱིལ་འཁོར་ཞིག་ཀྱང་བཤད་དོ། ། ༈ ཞེ་དགུ་མ་ལ་རྒྱུ་དང་འབྲས་བུའི་ཞེ་དགུ་མ་གཉིས་ལས། དང་པོ་ནི། གཙོ་བོ་འཇམ་དབྱངས།
འཁོར་ཕྱོགས་བཞིར་གཏི་མུག་སེར་སྣ་འདོད་ཆགས་ཕྲག་དོག་རྡོ་རྗེ་སྟེ་བཞི་དང༌། མཚམས་སུ་སེམས་མ་རྡོ་རྗེ་མ་རིན་ཆེན་རྡོ་རྗེ་མ་ཆོས་རྡོ་རྗེ་མ་ལས་ཀྱི་རྡོ་རྗེ་མ་བཞི་དང༌། ཤར་དུ་རྡོ་རྗེ་རྣོན་པོ་རལ་གྲི་བྱམས་པ་འཇམ་དཔལ་ཡེ་ཤེས་སྐུ་ངག་གི་དབང་ཕྱུག་ཟླ་འོད་ཡེ་ཤེས་མཚོ་སྟེ་བརྒྱད་དང༌། ལྷོར་རྡོ་རྗེ་སྣ་ཚོགས་གནོད་སྦྱིན་ཁུ་ཚུར་ཆོས་སྲུང་བ་རྣོན་པོ་རྒྱུ་དྲ་བ་ཅན་གྱི་འོད་དེ་བརྒྱད་དང༌། ནུབ་ཏུ་རྡོ་རྗེ་སྨྲ་བ་རྡོར་སེམས་རྒྱལ་པོ་ཆགས་པ་ལེགས་པ་རིན་ཆེན་ཉི་མའི་འོད་ཉི་མ་སྟེ་བརྒྱད་དང༌། བྱང་དུ་རྡོ་རྗེ་དབལ་བཞེད་པ་སྤོས་ཀྱི་གླང་པོ་ཡེ་ཤེས་ཏོག་ཐབས་ཀྱིས་འགྲོ་བ་རྒྱ་མཚོའི་བློ་གྲོས་བློ་གྲོས་མི་ཟད་པ་བདུད་རྩིའི་འོད་དེ་བརྒྱད་དང༌། སྒོ་བཞིར་རྡོ་རྗེ་ལྕགས་ཀྱུ་ཞགས་པ་ལྕགས་སྒྲོག་དྲིལ་བུ་སྟེ་བཞི་དང༌། མཚམས་བཞིར་རྡོ་རྗེ་གནོད་མཛེས་གཙུག་ཏོར་ཧཱུཾ་མཛད་གཞན་གྱིས་མི་ཐུབ་པ་བཞི་རྣམས་སོ། ། གཉིས་པ་འབྲས་བུའི་ལྷ་ཞེ་དགུ་ནི། ཁྲོ་བོའི་རྡོ་རྗེ་དང་མགོ་དང་ལག་པ་སོགས་ཞེ་དགུ །
ཡོངས་སུ་གྱུར་པ་མ་དབུས་སུ་འཇིགས་བྱེད་དང༌། ནང་གི་ཕྱོགས་བཞི་ལ་སོགས་པ་རྒྱུའི་ལྷ་རྣམས་ཀྱི་གནས་སུ་རྡོ་རྗེ་མགོ་དང་ལག་པ་ལ་སོགས་པའི་མིང་ཅན་གྱི་འབྲས་བུའི་ལྷ་རྣམས་ཏེ། ཐམས་ཅད་ཀྱང་སྐུ་མདོག་མཐིང་ནག་མ་ཧེའི་གདོང་པ་ཅན་ནོ།། །། ༈ བདེ་མཆོག་གི་སྐོར་ལ་ཡབ་སྐོར་དང་ཡུམ་སྐོར་གཉིས་ཀྱི་དང་པོ་ལ་ལྷ་རེ་གཉིས་མ་དང༌། བཅུ་གསུམ་མ་དང༌། ལྷ་ལྔ་མ་སོགས་མང་ཡང་དང་པོ་ནི། དབུས་སུ་གཙོ་བོ་ཡབ་ཡུམ་གཉིས་དང༌། ཕྱོགས་བཞིར་མཁའ་འགྲོ་མ་ལཱ་མ་དུང་སྐྱེས་མ་གཟུགས་ཅན་མ་བཞི་དང༌། ཐུགས་ཀྱི་འཁོར་ལོར་ཁཎྜ་ཀཱ་པ་ལ་དང་རབ་གཏུམ་མ། མ་ཧཱ་ཀཾ་ཀ་ལ་དང་གཏུམ་མིག་མ།
ཀངྐ་ལ་དང་འོད་ལྡན་མ། མཆེ་བ་རྣམ་པར་གཙིགས་པ་དང་སྣ་ཆེན་མ། པུ་ར་བཻ་རི་ཎ་དང་དཔའ་བོའི་བློ་ཅན་མ། འོད་དཔག་མེད་དང་ལཝ་རི། རྡོ་རྗེའི་འོད་དང་ལངྐའི་དབང་ཕྱུག་མ། རྡོ་རྗེའི་སྐུ་དང་ཤིང་གྲིབ་མ་སྟེ་བརྒྱད་ཟུང་དང༌། གསུང་གི་འཁོར་ལོར་མྱུ་གུ་ཅན་དང་ས་སྲུང་མ། རྡོ་རྗེ་རལ་བ་དང་འཇིགས་བྱེད་ཆེན་མོ། དཔའ་བོ་ཆེན་མོ་དང་རླུང་གི་ཤུགས་ཅན་མ། རྡོ་རྗེ་ཧཱུཾ་མཛད་དང་ཆང་འཐུང་མ།
རབ་ཏུ་བཟང་པོ་དང་སྔོ་བསངས་ལྷ་མོ། རྡོ་རྗེ་བཟང་པོ་དང་ཤིན་ཏུ་བཟང་མོ། འཇིགས་བྱེད་ཆེན་པོ་དང་རྟ་སྣ་མ། མིག་མི་བཟང་དང་བྱ་གདོང་མ་སྟེ་བརྒྱད་ཟུང་དང༌། སྐུའི་འཁོར་ལོར་སྟོབས་པོ་ཆེ་དང་འཁོར་ལོའི་ཞུགས་ཅན་མ། རིན་ཆེན་རྡོ་རྗེ་དང་དུང་སྐྱེས་མ། རྟ་མགྲིན་དང་ཆང་འཚོང་མ། ནམ་མཁའི་སྙིང་པོ་དང་འཁོར་ལོའི་གོ་ཆ་མ། དཔལ་ཧེ་རུ་ཀ་དང་ཤིན་ཏུ་དཔའ་མོ། པདྨ་གར་གྱི་དབང་ཕྱུག་དང་སྟོབས་ཆེན་མ།
རྣམ་པར་སྣང་མཛད་དང་འཁོར་ལོས་བསྒྱུར་མ། རྡོ་རྗེ་སེམས་དཔའ་དང་བརྩོན་འགྲུས་ཆེན་མོ་སྟེ་བརྒྱད་ཟུང་དང༌། དམ་ཚིག་གི་འཁོར་ལོར་སྒོ་བཞི་དང་མཚམས་བཞིར་ཁ་གདོང་མ་འུག་གདོང་མ་ཁྱི་གདོང་མ་ཕག་གདོང་མ་སྟེ་བཞི་དང༌། གཤིན་རྗེ་བརྟན་མ་དང་ཕོ་ཉ་མོ་དང་མཆེ་བ་མ་དང་གཤིན་རྗེ་འཇོམས་མ་བཞི་སྟེ་བརྒྱད་དང་བཅས་པ་ཁྱོད་བསྡོམས་རེ་གཉིས་སོ། ། འདིར་ལཱུ་དྲིལ་གཉིས་ལྷའི་གྲངས་འདྲ་ཡང་ཕྱག་དང་ཕྱག་མཚན་སོགས་ལ་མི་འདྲ་བ་ཡོད་དོ། ། སྐུ་གསུང་ཐུགས་ཀྱི་དཔའ་བོ་རྣམས་སོ་སོར་བྱས་པའི་དཀྱིལ་འཁོར་གསུམ་ཡོད་པར་བཤད་ཅིང༌། ལྷ་བཅུ་གསུམ་མ་ནི་གཙོ་བོ་ཡབ་ཡུམ་ལ་སྙིང་པོའི་རྣལ་འབྱོར་མ་བཞི་དང༌། སྒོ་མཚམས་བརྒྱད་ཀྱིས་བསྐོར་བའོ། ། ལྷ་ལྔ་མ་ནི་གཙོ་བོ་ཡབ་ཡུམ་ལ་རྣལ་འབྱོར་མ་བཞིས་བསྐོར་བ་དང༌། ལྷན་སྐྱེས་ནི་འཁོར་མེད་པའི་གཙོ་བོ་ཡབ་ཡུམ་སྟེ་ཞལ་གཅིག་ཕྱག་གཉིས་པ་གཙོ་ཆེའོ། །
༈ གཞན་ཡང་བདེ་མཆོག་སྔོན་པོ་ཞལ་གཅིག་ཕྱག་གཉིས་པ་ལ་ཕག་མོ་དམར་མོས་འཁྱུད་ཅིང༌། སྔ་མ་ལྟ་བུའི་མཁའ་འགྲོ་མ་བཞི་དང༌། ཞལ་གཅིག་ཕྱག་གཉིས་པའི་དཔའ་བོ་ཉེར་བཞི་དང༌། སྔ་མ་ལྟ་བུའི་སྒོ་མཚམས་བརྒྱད་ཀྱིས་བསྐོར་བ་དང༌། བདེ་མཆོག་སྐུ་མདོག་སེར་པོ་ཞལ་གཅིག་ཕྱག་གཉིས་པ་ལ་ཕག་མོ་དམར་མོས་འཁྱུད་ཅིང༌། མཁའ་འགྲོ་མ་བཞི་སྐུ་མདོག་སེར་པོ་དང༌། ཐུགས་འཁོར་གྱི་དཔའ་བོ་རྣམས་སྐུ་མདོག་ནག་པོ་དང་དཔའ་མོ་རྣམས་དཀར་པོ། གསུང་འཁོར་གྱི་དཔའ་བོ་རྣམས་སྐུ་མདོག་དམར་པོ་དང་དཔའ་མོ་རྣམས་ཀྱང་དམར་པོ། སྐུ་འཁོར་གྱི་དཔའ་བོ་རྣམས་སྐུ་མདོག་དཀར་པོ་དང་དཔའ་བོ་རྣམས་དམར་པོ། སྒོ་མཚམས་མ་རྣམས་ཞལ་གཅིག་ཕྱག་གཉིས་མའོ། །
གཉིས་པ་ཡུལ་སྐོར་ལ་རྡོ་རྗེ་ཕག་མོ་ལྷ་སོ་བདུན་མ་ནི། དབུས་སུ་རྡོ་རྗེ་ཕག་མོ་དམར་མོ་ལ་རྣལ་འབྱོར་མ་བཞིས་བསྐོར་བ་དང༌། འཁོར་ལོ་གསུམ་ལ་ཡབ་རྣམས་བཞག་སྟེ་རབ་གཏུམ་མ་ལ་སོགས་པ་ཡུམ་ཉེར་བཞི་སྟེ་དེ་རྣམས་སྐུ་མདོག་དཀར་པོ་དང༌། དམ་ཚིག་གི་འཁོར་ལོར་སྒོ་མཚམས་བརྒྱད་སྤྱི་ལྟར་རོ། ། ཡང་རྡོ་རྗེ་ཕག་མོ་ལྷ་སོ་བདུན་མ་ནི། དབུས་སུ་རྡོ་རྗེ་ཕག་མོ་སྔོན་མོ་ལ་མཁའ་འགྲོ་མ་བཞི་དང་བདེ་མཆོག་སྔོན་པོ་ཕྱག་གཉིས་པའི་སྐབས་ལྟར་དང༌། འཁོར་ལོ་གསུམ་གྱི་རྩིབས་རྣམས་ལ་ཕག་མོ་དམར་མོའི་སྐབས་ལྟར་དང༌། དམ་ཚིག་གི་འཁོར་ལོར་བདེ་མཆོག་ཕྱག་གཉིས་པའི་སྐབས་ལྟར་རོ། ། རྡོ་རྗེ་ཕག་མོ་སེར་མོ་ལྷ་སོ་བདུན་ནི། དབུས་སུ་ཕག་མོ་སེར་མོ་དང༌།
མཁའ་འགྲོ་མ་བཞི་ཕྱག་གཉིས་མ་དང༌། སྐུ་གསུང་ཐུགས་ཀྱི་དཔའ་མོ་རྣམས་སྐུ་མདོག་དམར་ནག་དཀར་བའོ། ། སྒོ་མཚམས་མ་རྣམས་སྐུ་མདོག་སྤྱི་ལྟར་དང་ཕྱག་གཉིས་མའོ། ། འོན་ཀྱང་གཡོན་མི་མགོ་འཛིན་པ་སྡིགས་མཛུབ་མཛད་པའོ། ། དེར་མ་ཟད་ཕག་མོ་ལྷ་ལྔ་མ་དང་བཅུ་གསུམ་མ་ཡང་ཡོད་དོ།། །། ༈ བདེ་མཆོག་རྡོར་སེམས་ལྷ་སོ་བདུན་ནི། དབུས་སུ་རྡོ་རྗེ་སེམས་དཔའ་སྐུ་མདོག་དཀར་དམར་ཞལ་གསུམ་ཕྱག་དྲུག་པ་རང་འདྲའི་ཡུམ་ལ་འཁྱུད་པ། ཕྱོགས་བཞིར་རྣམ་སྣང་སོགས་གཤེགས་པ་བཞི་ཞལ་གཅིག་ཕྱག་བཞི་བ། མཚམས་བཞིར་སྤྱན་སོགས་ལྷ་མོ་བཞི་སྟེ་མཱ་མ་ཀི་ཞལ་གཅིག་ཕྱག་གཉིས་དང་གཞན་གསུམ་ཕྱག་བརྒྱད་མ་དང༌། རིམ་པ་གཉིས་པའི་ཕྱོགས་མཚམས་སུ་རྡོ་རྗེ་དྲག་མོ་གཟུགས་རྡོ་རྗེ་མ་འདོད་ཆགས་རྡོ་རྗེ་མ་རྡོ་རྗེ་ཞི་བ་མ་རྣམས་དང༌།
རྡོ་རྗེ་གནོད་སྦྱིན་མ་རྡོ་རྗེ་མཁའ་འགྲོ་མ་སྒྲ་རྡོ་རྗེ་མ་ས་རྡོ་རྗེ་མ་རྣམས་དང༌། རིམ་པ་གསུམ་པར་བཞད་མ་སྒེག་མོ་གླུ་མ་གར་མ་རྣམས་དང༌། གླིང་བུ་མ་པི་ཝང་མ་མུ་ཀུཎྜ་མ་རྫ་རྔ་མ་རྣམས་དང༌། ཕྱིའི་སྣམ་བུར་མེ་ཏོག་བདུག་སྤོས་མར་མེ་དྲི་ཆབ་མ་རྣམས་དང༌། མེ་ལོང་མ་རོ་མ་རེག་བྱ་མ་ཆོས་མ་རྣམས་དང༌། སྒོ་བཞིར་རྡོ་རྗེ་ལྕགས་ཀྱུ་མ་སོགས་བཞིའོ། ། བདེ་མཆོག་འཁོར་ལོ་བསྒྱུར་བ་དྲུག་ནི། ཕྱི་དཀྱིལ་གྱི་ནང་གི་དབུས་སུ་རྡོར་སེམས་ཀྱི་དཀྱིལ་འཁོར། མཐར་རྣམ་སྣང་རིན་འབྱུང་སྣང་མཐའ་མི་བསྐྱོད་པ་དོན་གྲུབ་གྱི་དཀྱིལ་འཁོར་རྣམས་ཀྱིས་བསྐོར་བ་དང༌། དཀྱིལ་འཁོར་དབུས་མའི་གཙོ་བོ་ཡེ་ཤེས་ཀྱི་མཁའ་འགྲོ་རྡོ་རྗེ་སེམས་དཔའ་སྐུ་མདོག་སྔོན་པོ་ཞལ་གཅིག་ཕྱག་གཉིས་པ་ཡུམ་དང་སྦྱོར་བ།
མཐར་མཁའ་འགྲོ་མ་ལཱ་མ་དུང་སྐྱེས་མ་གཟུགས་ཅན་མ་རྣམས་དང༌། ཁཎྜ་ཀ་པཱ་ལ་དང་རབ་གཏུམ་མ་ལ་སོགས་པ་ཐུགས་ཀྱི་དཔའ་བོ་དཔའ་མོ་ཟུང་བཞི་དང༌། རྣམ་སྣང་གི་དཀྱིལ་འཁོར་གྱི་དབུས་སུ་སངས་རྒྱས་མཁའ་འགྲོ་དཀར་པོ་ཡུམ་བཅས་དང༌། མཐར་ཆང་དགྲ་དང་དཔའ་བོའི་བློ་ཅན་མ་ལ་སོགས་ཐུགས་ཀྱི་དཔའ་མོ་དཔའ་མོ་ཟུང་བཞི་དང༌། རིན་འབྱུང་གི་དཀྱིལ་འཁོར་གྱི་དབུས་སུ་རིན་ཆེན་མཁའ་འགྲོ་སེར་མོ་ཡུམ་བཅས་དང༌། མཐར་མྱུ་གུ་ཅན་དང་ས་གླུང་མ་ལ་སོགས་གསུང་གི་དཔའ་བོ་དཔའ་མོ་ཟུང་བཞི་དང༌། སྣང་མཐའི་དཀྱིལ་འཁོར་གྱི་དབུས་སུ་པདྨ་མཁའ་འགྲོ་དམར་མོ་ཡུམ་བཅས་དང༌། མཐར་ཤིན་ཏུ་བཟང་མོ་དང་སྔོ་བསངས་ལྷ་མོ་སོགས་གསུང་གི་དཔའ་བོ་དཔའ་མོ་ཟུང་བཞི་དང༌། མི་བསྐྱོད་པའི་དཀྱིལ་འཁོར་གྱི་དབུས་སུ་རྡོ་རྗེའི་མཁའ་འགྲོའི་ནག་པོ་ཡུམ་བཅས་དང༌། མཐར་སྟོབས་པོ་ཆེ་དང་འཁོར་ལོའི་ཤུགས་ཅན་མ་སོགས་སྐུའི་དཔའ་བོ་དཔའ་མོ་ཟུང་བཞི་དང༌།
དོན་གྲུབ་ཀྱི་དཀྱིལ་འཁོར་གྱི་དབུས་སུ་སྣ་ཚོགས་མཁའ་འགྲོ་ལྗང་ཁུ་ཡུམ་བཅས་དང༌། མཐར་དཔལ་ཧེ་རུ་ཀ་དང་ཤིན་ཏུ་དཔའ་མོ་སོགས་སྐུའི་དཔའ་བོ་དཔའ་མོ་ཟུང་བཞི་དང༌། ཕྱི་དཀྱིལ་གྱི་སྒོ་དང་མཚམས་སུ་ཁ་གདོང་མ་སོགས་སྒོ་མཚམས་མ་བརྒྱད་དང་བཅས་པའོ། ། ཀྱཻ་རྡོར་གྱི་སྐོར་ལ། ཀྱཻ་རྡོར་ལྷ་བཅུ་བདུན་མའི་དཀྱིལ་འཁོར་བཞི་ལས་སྙིང་པོའི་ཀྱཻ་རྡོར་ནི། དཀྱིལ་འཁོར་གྱི་དབུས་སུ་ཀྱཻ་རྡོར་སྐུ་མདོག་ནག་པོ་ཞལ་བརྒྱད་ཕྱག་བཅུ་དྲུག་པ་ཡུམ་བདག་མེད་མ་དང་སྦྱོར་བ། འདབ་མ་བརྒྱད་ལ་ཕྱོགས་མཚམས་སུ་གཽ་རི་སེར་མོ། ཆོམ་རྐུན་མ་དམར་མོ། རོ་ལངས་མ་དཀར་སེར། ། སྨ་ནི་ལྗང་སེར།
པུ་ཀ་སི་སེར་མོ། ཤ་ཝ་རི་དཀར་མོ། ཙཎྜ་ལི་སྔོན་མོ། ཌོཾ་བྷི་ནི་ནག་མོ་རྣམས་དང༌། དེའི་ཕྱི་རོལ་ཏུ་མཚམས་བཞིར་གླིང་བུམ་པི་ཝང་མ་མུ་ཀུཎྜ་རྫ་རྔ་མ་རྣམས་དང༌། སྒོ་བཞིར་རྟ་གདོང་མ་ཕག་གདོང་མ་ཁྱི་གདོང་མ་སེང་གདོང་མ་རྣམས་ཏེ་བཅུ་བདུན་ནོ། ཡང་ཐུགས་ཀྱཻ་རྡོ་རྗེའི་ལྷ་བཅུ་བདུན་མ་ནི། དབུས་སུ་ཀྱཻ་རྡོར་ནག་པོ་ཞལ་གསུམ་ཕྱག་དྲུག་པ་ཡུམ་རྡོ་རྗེ་ལུ་གུ་རྒྱུད་མ་དང་སྦྱོར་བ། ཕྱོགས་མཚམས་སུ་རྡོ་རྗེ་དྲག་མོ་གཟུགས་རྡོ་རྗེ་མ་འདོད་ཆགས་རྡོ་རྗེ་མ་རྡོ་རྗེ་ཞི་བ་མ་དང༌། རྡོ་རྗེ་གནོད་སྦྱིན་རྡོ་རྗེ་མཁའ་འགྲོ་སྒྲ་རྡོ་རྗེ་མ་ས་རྡོ་རྗེ་མ་རྣམས་དང༌།
ཕྱི་རོལ་ཏུ་གླིང་བུ་མ་པི་ཝང་མ་མུ་ཀུཎྜ་རྫ་རྔ་མ་རྣམས་དང༌། སྒོ་བཞིར་རྡོ་རྗེ་ལྕགས་ཀྱུ་ཞགས་པ་ལྕགས་སྒྲོག་དྲིལ་བུ་མ་རྣམས་སོ། ། ཡང་གསུང་ཀྱཻ་རྡོ་རྗེའི་ལྷ་བཅུ་བདུན་མ་ནི། དབུས་སུ་ཀྱཻ་རྡོ་ནག་པོ་ཞལ་གཅིག་ཕྱག་བཞི་པ་ཡུམ་ཕག་མོ་དང་བཅས་ཤིང༌། འཁོར་རྣམས་ཐུགས་ཀྱཻ་རྡོ་རྗེ་དང་འདྲའོ། ། ཡང༌། སྐུ་ཀྱཻ་རྡོ་རྗེའི་ལྷ་བཅུ་བདུན་མ་ནི། དབུས་སུ་ཀྱཻ་རྡོར་ནག་པོ་ཞལ་གཅིག་ཕྱག་གཉིས་པ་ཡུམ་བདག་མེད་མ་ལ་འཁྱུད་ཅིང༌། འཁོར་རྣམས་ནི་ཐུགས་ཀྱཻ་རྡོ་རྗེ་དང་འདྲའོ། ། ཀྱཻ་རྡོར་ལྷ་དགུའི་སྒྲུབ་ཐབས་བཞི་ལས་དང་པོ་ནི།
དབུས་སུ་ཀྱཻ་རྡོར་སྔོན་པོ་ཞལ་བརྒྱད། ཕྱག་བཅུ་དྲུག་པ། ཞབས་བཞི་པ་ཡུམ་བདག་མེད་མ་དང་སྦྱོར་བ། ཕྱོགས་མཚམས་སུ་སྔར་ལྟར་གཽ་རི་ཙཽ་རི་བེ་ཏ་ལི་གྷསྨ་རི་རྣམས་དང༌། པུ་ཀ་སི་རི་ཁྲོད་མ་གདོལ་བ་མོ་གཡུང་མོ་རྣམས་སོ། ། ཡང༌། ཐུགས་ཀྱཻ་རྡོར་ལྷ་དགུ་ནི། དབུས་སུ་ཀྱཻ་རྡོར་སྔོན་པོ་ཞལ་གསུམ་ཕྱག་དྲུག་པ་ཡུམ་རྡོ་རྗེ་ལུ་གུ་རྒྱུད་དང་སྦྱོར་བ། འཁོར་རྣམས་སྔར་ལྟར་རོ། ། ཡང༌།
གསུང་ཀྱཻ་རྡོར་ལྷ་དགུ་ནི། དབུས་སུ་ཀྱཻ་རྡོ་རྗེ་ལྡན་ལ་ཞལ་གཅིག་ཕྱག་གཉིས་པ་ཡུམ་བདག་མེད་མ་དང་སྦྱོར་བ། འཁོར་རྣམས་ཀྱང་སྔར་ལྟར་རོ། ། སྐུ་ཀྱཻ་རྡོར་ལྷ་དགུ་ནི། དབུས་སུ་ཀྱཻ་རྡོར་སྔོན་པོ་ཞལ་གཅིག་ཕྱག་གཉིས་པ་ཡུམ་བཅས་ཕྱེད་སྐྱིལ་གྱིས་བཞུགས་པ་སྟེ་གཞན་ཐུགས་ཀྱཻ་རྡོ་རྗེ་ལྷ་དགུ་དང་འདྲའོ། ༈ །ཀྱཻ་རྡོར་ཡུམ་སྐོར་ལ་གཉིས་ལས་བདག་མེད་མ་ལྷ་མོ་ཉེར་གསུམ་ལ་ནི། དབུས་སུ་རྡོ་རྗེ་བདག་མེད་མ་སྔོན་མོ་ཞལ་གཅིག་ཕྱག་བཞི་མ། འཁོར་དུ་རྡོ་རྗེ་མ་གཽ་རི་མ་ཆུ་མ་མཁའ་འགྲོ་མ་བཞི་ས་དང༌། གཽ་རི་ཙཽ་རི་བེ་ཏ་ལི་གྷསྨ་རི་བཞི་དང༌། པུ་ཀ་སི་སོགས་བཞི་དང༌།
མཁའ་སྤྱོད་མ་དང་ས་སྤྱོད་མ་གཉིས་དང༌། གླིང་བུ་མ་སོགས་བཞི་དང༌། རྟ་གདོང་མ་སོགས་བཞི་སྟེ་གོང་གི་ཀྱཻ་རྡོར་གྱི་སྐབས་ལྟར་རོ། ། ཡང༌། བདག་མེད་མ་ལྷ་མོ་བཅྭོ་ལྔ་ནི། དབུས་སུ་བདག་མེད་མ། འཁོར་དུ་རྡོ་རྗེ་མ་སོགས་བཞི་དང༌། གཽ་རི་སོགས་བརྒྱད་དང་མཁའ་སྤྱོད་མ་དང་ས་སྤྱོད་མ་གཉིས་རྣམས་སོ།། །། ༈ འཇམ་དཔལ་རྡོ་རྗེའི་ལྷ་ཞེ་གསུམ་པ་ནི། དབུས་སུ་རྣམ་སྣང་འཇམ་པའི་རྡོ་རྗེ་སྐུ་མདོག་སེར་པོ་ཞལ་གསུམ་ཕྱག་དྲུག་པ་རྡོ་རྗེ་དབྱིངས་ཀྱི་དབང་ཕྱུག་མ་དང་སྦྱོར་བ།
ནང་གི་ཕྱོགས་བཞིར་མི་བསྐྱོད་པ་ལ་སོགས་པ་ཡབ་བཞི་ཞལ་གསུམ་ཕྱག་དྲུག་པ་ཡུམ་བཅས། མཚམས་བཞིར་སྤྱན་སོགས་བཞི་དང༌། ཡང་སེམས་མ་རྡོ་རྗེ་མ། རིན་ཆེན་རྡོ་རྗེ་མ། ཆོས་རྡོ་རྗེ་མ། ལས་ཀྱི་རྡོ་རྗེ་མ་རྣམས་དང༌། ཙུནྡ་ཕྱག་ཉེར་དྲུག་མ། རིན་ཆེན་སྐར་མདའ། ཁྲོ་གཉེར་ཅན། རྡོ་རྗེ་ལྕགས་སྒྲོག་མ་རྣམས་དང༌།
ཕྱི་རོལ་གྱི་སྣམ་བུ་ལ་ཕྱོགས་རེར་བཞི་བཞི་སྟེ་བྱམས་པ་འཇམ་དཔལ་སྤོས་ཀྱི་གླང་པོ་ཡེ་ཤེས་ཏོག་བཟང་སྐྱོང་བློ་གྲོས་རྒྱ་མཚོ་བློ་གྲོས་མི་ཟད་པ་སྤོབས་པ་བརྩེགས་པ་རྣམས་དང༌། མཐུ་ཆེན་ཐོབ་མྱ་ངན་དང་མུན་པ་སེལ་བ་དྲ་བ་ཅན་གྱི་འོད་ཟླ་བའི་འོད་འོད་དཔག་མེད་ནམ་མཁའ་མཛོད་སྒྲིབ་སེལ་སྤོས་ཀྱི་གླང་བོ་སྟེ་དེ་རྣམས་ནི་ཞལ་གསུམ་ཕྱག་དྲུག་པའོ། ། སྒོ་དང་མཚམས་སུ་གསང་འདུས་ལྟར་གཤིན་རྗེ་གཤེད་སོགས་ཁྲོ་བོ་བཅུ་རྣམས་སོ། ། ༈ མཁའ་འགྲོ་རིགས་བསྡུས་ནི། ཕྱིའི་དཀྱིལ་འཁོར་གྱི་དབུས་སུ་དཀྱིལ་འཁོར་ལྔ་ཡོད་པའི་དབུས་མ་རྡོ་རྗེ་མཁའ་འགྲོའི་དཀྱིལ་འཁོར། ཤར་མ་སངས་རྒྱས་མཁའ་འགྲོ ། ལྷོ་མ་རིན་ཆེན་མཁའ་འགྲོ ། ནུབ་མ་པདྨ་མཁའ་འགྲོ། བྱང་མ་སྣ་ཚོགས་མཁའ་འགྲོ་དཀྱིལ་འཁོར་ཏེ། དབུས་མའི་གཙོ་མོ་རྡོ་རྗེ་མཁའ་འགྲོ་སྔོན་པོ་ཞལ་བརྒྱད་ཕྱག་བཅུ་དྲུག་པ་ཞབས་བཞི་པ་དེའི་ཕྱོགས་མཚམས་སུ་གཽ་རི་ཙཽ་རི་བེ་ཏ་ལི༌།
སྨ་རི་བཞི་དང༌། པུ་ཀ་སི་ཤ་ཝ་རི་ཙཎྜ་ལི་ཌོཾ་བྷི་ནི་བཞི་རྣམས་ཀྱིས་བསྐོར་བའོ། ། ཤར་མའི་དབུས་སུ་སངས་རྒྱས་མཁའ་འགྲོ་སྔོན་པོ་ཞལ་གསུམ་ཕྱག་བཅུ་དྲུག་མ། དེའི་ཕྱོགས་མཚམས་སུ་ཀཾ་པ་མ་ཞགས་པ་རྔ་ཟླུམ་མ་ལྕགས་ཀྱུ་མ་རྣམས་དང༌། མེ་ཏོག་བདུག་སྤོས་མར་མེ་དྲི་ཆབ་མ་རྣམས་ སོ། ། ལྷོ་མའི་དབུས་སུ་རིན་ཆེན་མཁའ་འགྲོ་སྐུ་མདོག་སེར་མོ་ཞལ་ཕྱག་གི་གྲངས་སྔ་མ་ལྟ་བུ། དེའི་ཕྱོགས་མཚམས་སུ་ཉི་ཕྱག་མ་མར་མེ་མ་སྐར་མདའ་མ་གློག་ཕྱག་མ་རྣམས་དང༌། སྒེག་མོ་མ་ཕྲེང་བ་མ་གླུ་མ་གར་མ་རྣམས་སོ། ། ནུབ་མའི་དབུས་སུ་པདྨ་མཁའ་འགྲོ་སྐུ་མདོག་དམར་མོ་ཞལ་ཕྱག་སྔར་ལྟར་དང༌། དེའི་ཕྱོགས་མཚམས་སུ་པདྨ་མ་ཆོས་འབྱུང་མ་ལྕགས་སྒྲོག་མ་རང་འཁྱུད་མ་རྣམས་དང༌།
གླིང་བུ་མ་པི་ཝང་མ་རྔ་ཟླུམ་མ་རྫ་རྔ་མ་རྣམས་སོ། ། བྱང་མའི་དབུས་སུ་སྣ་ཚོགས་མཁའ་འགྲོ་རྟ་གདོང་ཅན་ལྗང་གུ་ཞལ་ཕྱག་སྔར་ལྟར་དང༌། དེའི་ཕྱོགས་མཚམས་སུ་སྒོ་ལྕགས་མ་ལྡེ་ཀྱོག་མ་སྒོ་གླེགས་མ་ཡོལ་བ་མ་རྣམས་དང༌། སྤྱན་མ་ལ་སོགས་པ་བཞི་རྣམས་སོ། ། ཕྱིའི་གཞལ་ཡས་ཁང་གི་སྒོ་མཚམས་སུ་གཽ་རི་ཙཽ་རི་སོགས་གོང་དུ་བཤད་པ་ལྟར་བརྒྱད་རྣམས་ཀྱིས་བསྐོར་བའོ།། །། ༈ རྡོ་རྗེ་ཧཱུཾ་མཛད་ཁྲོ་བོ་བཅུས་བསྐོར་བ་ནི། དབུས་སུ་འཇིག་རྟེན་གསུམ་རྒྱལ་སྔོན་པོ་ཞལ་གསུམ་ཕྱག་དྲུག་པ་ཡུམ་བཅས་དང༌། མཐར་ཁྲོ་བོ་དབྱུག་སྔོན་ཅན་ཉི་མ་གཙུག་ཏོར་འཁྱིལ་པ་བཞི་དང༌། རྡོ་རྗེ་གནོད་སྦྱིན་དུས་ནག་པོ་ཆེན་པོ་འཇིགས་རུང་ནག་པོ་བཞི་དང༌། སྟེང་དུ་གཙུག་ཏོར་འཁོར་བསྒྱུར་དང་འོག་ཏུ་རྡོ་རྗེ་ས་འོག་སྟེ་ཐམས་ཅད་ཀྱང་ཞལ་གསུམ་ཕྱག་བཞི་པའོ།། །།
༈ ལྷ་མོ་ཀུ་རུ་ཀུ་ལ་ལྷ་བཅྭོ་ལྔ་ནི། དཀྱིལ་འཁོར་གྱི་དབུས་སུ་བཅོམ་ལྡན་འདས་མ་ཀུ་རུ་ཀུ་ལ་དམར་མོ་ཞལ་གཅིག་ཕྱག་བཞི་མ། མཐར་རྡོ་རྗེ་མ་གཽ་རི་ཆུ་མ་མཁའ་འགྲོ་མ་བཞི་དང༌། གཽ་རི་ཙཽ་རི་ནས་སྔར་ལྟར་མཁའ་སྤྱོད་མ་དང་ས་སྤྱོད་མ་སྟེ་བཅུའོ། ། སྒྲོལ་མ་ལྷ་བཅུ་གཅིག་ནི། དཀྱིལ་འཁོར་གྱི་དབུས་སུ་བཅོམ་ལྡན་འདས་རྡོ་རྗེ་སྒྲོལ་མ་སེར་མོ་ཞལ་བཞི་ཕྱག་བརྒྱད་མ། མཐར་མེ་ཏོག་སྒྲོལ་མ་དེ་བཞིན་དུ་བདུག་སྤོས་མར་མེ་དྲི་ཆབ་སྒྲོལ་མ་བཞི་དང༌། སྒོ་བཞིར་རྡོ་རྗེ་ལྕགས་ཀྱུ་ཞགས་པ་ལྕགས་སྒྲོག་དྲིལ་བུ་མ་བཞི། སྟེང་འོག་ཏུ་གཙུག་ཏོར་རྣམ་རྒྱལ་དང་གནོད་མཛེས་མ་རྣམས་དང་བཅས་པའོ། ། རྡོ་རྗེ་བདུད་རྩི་ལྷ་ཉེར་གཅིག་ནི།
དཀྱིལ་འཁོར་གྱི་དབུས་སུ་རྡོ་རྗེ་བདུད་རྩི་ལྗང་སེར་ཞལ་གསུམ་ཕྱག་དྲུག་པ་ཡུམ་བཅས། མཐར་ཞི་བ་མ་ཞི་གདོང་མ་ཟླ་ལྡན་མ་རི་བོ་ཅན་བཞི་དང༌། ཟླ་དཀྱིལ་མ་ཟླ་ཚེས་མ་ཡིད་འོང་མ་ཡིད་ཚིམ་མ་བཞི་དང༌། རིམ་པ་གཉིས་པར་མེ་ཏོག་བདུག་སྤོས་མར་མེ་དྲི་ཆབ་མ་བཞི་དང༌། སྣམ་བུ་ལ་གླིང་བུ་པི་ཝང་མུ་ཀུཎྜ་རྫ་རྔ་མ་བཞི་དང༌། སྒོ་བཞིར་ཁྲོ་གཉེར་རིམ་ལྡན་དང་འཇིགས་སྡིགས་རྟའི་གཟུགས་ཅན་ཚོགས་ཀྱི་གཙོ་བོ་སྟེ་བཞི་རྣམས་སོ། ། ཐམས་ཅད་ཀྱང་ཞལ་གསུམ་ཕྱག་དྲུག་པའོ། ། རྡོ་རྗེ་ཧཱུཾ་མཛད་ལྷ་ཉེར་དགུ་ནི། དཀྱིལ་འཁོར་གྱི་དབུས་སུ་རྡོ་རྗེ་ཧཱུཾ་མཛད་ནག་པོ་ཞལ་གསུམ་ཕྱག་དྲུག་པ་ཡུམ་བཅས། མཐར་རྡོ་རྗེ་སྙིང་པོ་མ་མཚོན་ཆ་མ་རེག་བྱ་རྡོ་རྗེ་མ་ཀི་ལི་ཀི་ལ་མ་བཞི་དང༌།
ལྷ་སྣ་མ་ནང་མར་པི་ཝང་མ་གླིང་བུ་མ་གླུ་མ་རྫ་རྔ་མ་བཞི་དང༌། སྒེག་མོ་ཕྲེང་བ་མ་གླུ་མ་གར་མ་བཞི་དང༌། ཕྱི་མར་བྱམས་པ་འཇམ་དཔལ་ནམ་སྙིང་ཕྱག་ན་རིན་ཆེན་ཀུན་བཟང་འཇིག་རྟེན་དབང་ཕྱུག་སྒྲིབ་སེལ་ས་སྙིང་སྟེ་བརྒྱད་དང༌། མཚམས་སུ་མེ་ཏོག་མ་བདུག་སྤོས་མ་མར་མེ་མ་དྲི་ཆབ་མ་བཞི་དང༌། སྒོ་བཞིར་ལྕགས་ཀྱུ་མ་ལ་སོགས་པ་བཞི་རྣམས་ སོ། ། རྡོ་རྗེ་ཁྲག་འཐུང་ལྷ་ཉེར་གཅིག་ནི། དབུས་སུ་རྡོ་རྗེ་ཁྲག་འཐུང་སྔོན་པོ་ཞལ་བཞི་ཕྱག་བརྒྱད་པ། མཐར་གཙིགས་ཆེན་མ་རྣམ་པར་གཙིགས་མ་གཏུམ་མོ་གཡུང་མོ་བཞི་དང༌། སེར་སྐྱ་མ་ཀུ་ལི་ནི་དྲག་མོ་འཇིགས་བྱེད་མ་བཞི་དང༌། ལྷ་སྣམ་ལ་མེ་ཏོག་བདུག་སྤོས་མར་མེ་དྲི་ཆབ་མ་བཞི་དང༌།
པི་ཝང་གླིང་བུ་རྔ་ཟླུམ་རྫ་རྔ་མ་བཞི་དང༌། སྒོ་བཞིར་བ་གླང་སྣ་གླང་ཆེན་སྣ་ཞལ་མཛེས་མ་ཞལ་སྡུག་མ་བཞི་རྣམས་སོ།། །། ༈ བདུད་རྩི་འཁྱིལ་པ་ལྷ་བཅུ་གསུམ་ནི། དཀྱིལ་འཁོར་གྱི་དབུས་སུ་ཁྲོ་བོ་བདུད་རྩི་འཁྱིལ་པ་ནག་པོ་ཞལ་གསུམ་ཕྱག་དྲུག་པ། ཕྱོགས་མཚམས་སུ་རྡོ་རྗེ་བདུད་རྩི་མ་བདུད་རྩིའི་ཞལ་མ་བདུད་རྩིའི་ལུས་ཅན་མ་བདུད་རྩིའི་སྤྱན་མ་བཞི་དང༌། ཨ་མེ་མ་གཟུགས་བཟང་མ་མཛེས་མ་བདེ་སྒྲུབ་མ་བཞི་དང༌། སྒོ་བཞིར་རྡོ་རྗེ་ལྕགས་ཀྱུ་མ་སོགས་བཞི་རྣམས་ཏེ་ཐམས་ཅད་ཀྱང་ཞལ་གསུམ་ཕྱག་དྲུག་ པའོ། ། སངས་རྒྱས་ཐོད་པ་ལྷ་ཉེར་ལྔ་ནི། དཀྱིལ་འཁོར་གྱི་དབུས་སུ་སངས་རྒྱས་ཐོད་པ་སྐུ་མདོག་ནག་པོ་ཞལ་གཅིག་ཕྱག་གཉིས་པ་ཡུམ་བཅས། དེའི་ཕྱོགས་བཞིར་ཕྲེང་བ་ཅན་ཐོད་པ་ཅན་འཇིགས་པ་ཅན་མི་ཐུབ་མ་བཞི་དང༌།
རིམ་པ་གཉིས་པར་དགེ་བའི་སྐེ་རག་མ་གཟུགས་ཅན་མ་རྣམ་རྒྱལ་མ་འདོད་མ་བཞི་དང༌། འདོད་ཅན་མ་དུས་ཅན་མ་མཚོ་ཆེན་མ་བྱེད་མ་གསོད་མ་བཞི་དང༌། གསུམ་པར་སྒྲོལ་མ་འཇིགས་མཐོང་མ་ལེགས་མཐོང་མ་ཐུབ་དཀའ་མ་བཞི་དང༌། དགེ་མ་གྲིབ་གནོན་མ་དུས་མཚན་མ་རླུང་གྲགས་ཆེན་མོ་བཞི་དང༌། སྒོ་བཞིར་མཛེས་མ་ནོར་འཛིན་མ་སྐལ་བཟང་མ་ཡིད་འོང་མ་བཞི་སྟེ་ཐམས་ཅད་ཀྱང་ཞལ་གཅིག་ཕྱག་གཉིས་པའོ།། །། ༈ ཡང་ཐོད་པ་ལྷ་དགུ་ནི་དབུས་སུ་སངས་རྒྱས་ཐོད་པ། མཐར་འདབ་མ་བརྒྱད་ལ་སྣ་ཚོགས་བདེ་མ་འདོད་མ་ས་འོག་ན་གནས་མ་ལེགས་བཟང་མ་བཞི་དང༌། ཆང་འཚོང་མ་འབྱུང་མོ་ཕྱག་བཞི་མ་ནམ་མཁར་གནས་མ་བཞི་རྣམས་ སོ།། །། ༈ སྒྱུ་མ་ཆེན་མོ་ལྷ་ལྔ་ནི། དབུས་སུ་བཅོམ་ལྡན་འདས་སྒྱུ་མ་ཆེན་མོ་སྐུ་མདོག་ནག་པོ་ཞལ་བཞི་ཕྱག་བཞི་པ་ཡུམ་བཅས།
ཕྱོགས་བཞིར་རྡོ་རྗེ་དང་རིན་པོ་ཆེ་དང་པདྨ་དང་སྣ་ཚོགས་མཁའ་འགྲོ་མ་བཞིའོ།། །། ༈ རྣལ་འབྱོར་མ་ནམ་མཁའ་ལྷ་ང་བརྒྱད་ནི། དཀྱིལ་འཁོར་གྱི་དབུས་སུ་བཅོམ་ལྡན་འདས་རྣལ་འབྱོར་ནམ་མཁའ་སྐུ་མདོག་ནག་པོ་ཞལ་གསུམ་ཕྱག་དྲུག་པ་ཡུམ་བཅས། ཕྱོགས་མཚམས་སུ་རྡོ་རྗེ་མཁའ་འགྲོ་མ་འཇིགས་བྱེད་མཁའ་འགྲོ་མ་རོ་ལངས་མ་གཏུམ་མོ་བཞི་དང༌། སེདྒེ་མ་སྟག་མོ་ལྕེ་སྤྱང་མ་འུག་པ་མ་བཞི་དང༌། མཁའ་འགྲོ་མ་མར་མེ་མ་འཇིགས་བྱེད་མ་ཀམ་པོ་ཙི་བཞི་དང༌། ལྷ་སྣམ་ལ་པུ་ཀ་སི་ཏྲ་མི་ཊཱི་གཏུམ་མོ་འཇིགས་བྱེད་མ་ཁྲག་མ་ཤམ་དྲག་ཤུལ་མ་འབར་མ་མི་སྡུག་མ་རྣམས་དང༌། ཐོད་པ་མ་རྡོ་རྗེ་མ་བུམ་པ་ཅན་མ་སྒེག་མོ་དྲི་ཆབ་མ་པི་ཝང་མ་མེ་ཏོག་མ་གླུ་མ་བདུག་སྤོས་མ་གར་མ་མར་མེ་མ་རྣམས་དང༌། སྒོ་མཚམས་རྣམས་སུ་ཁྱབ་འཇུག་ཚངས་པ་དབང་ཕྱུག་གདོང་དྲུག་དབང་པོ་ལུས་ངན་གཤིན་རྗེ་ཆུ་ལྷ་རྣམས་དང༌། ཕྱིའི་ལྷ་སྣམ་ལ་ཀེང་རུས་འཇིགས་བྱེད་ཁ་ཊྭཾ་ཀའི་སྲིན་པོ་ཚོགས་ཀྱི་དབང་ཕྱུག་དྲིལ་བུའི་རྣ་བ་ཅན་རྣམས་དང༌།
གཏུམ་མོའི་དབང་ཕྱུག་ལྷ་འདུན་སའི་ལྷ་རིམ་གྱིས་དབང་ཕྱུག་ཛཱཾ་ཀ་ར་འཇིགས་སུ་རུང་བ་རྣམས་དང༌། དྲག་པོའི་འདོད་པ་ཤཎྜི་ལའི་དབང་ཕྱུག་ཌ་མ་རུའི་འདུལ་བྱེད་རྔ་སྒྲའི་འཇིགས་བྱེད་རྣམས་དང་གཏུམ་བུ་རའི་དབང་ཕྱུག་སྭཱ་ར་ན་དོ་མཆེ་བ་གཙིགས་པ་གཞུ་འཛིན་རྣམས་ཏེ་ཡུམ་དང་བཅས་པའོ། ། ༈ ཡེ་ཤེས་ཀྱི་མཁའ་འགྲོ་ལྷ་བཅུ་གསུམ་པ་ནི། དབུས་སུ་ཡེ་ཤེས་ཀྱི་མཁའ་འགྲོ་མ་སྔོན་མོ་ཞལ་གསུམ་ཕྱག་དྲུག་མ། ཕྱོགས་བཞིར་རྡོ་རྗེ་མཁའ་འགྲོ་མ་འཇིགས་བྱེད་མཁའ་འགྲོ་མ་རོ་ལངས་མ་གཏུམ་མོ་བཞི་དང༌། མཚམས་སུ་སེདྒེ་མོ་སེདྒེའི་གདོང་བ་ཅན་སྟག་མ་སྟག་གདོང་ཅན་ལྕེ་སྤྱང་མ་སྤྱང་གདོང་ཅན་འུག་པ་མ་འུག་གདོང་ཅན་བཞི་དང༌། སྒོ་བཞིར་རྒྱལ་བའི་དབང་ཕྱུག་མ་གསལ་བྱེད་མ་འཇིགས་བྱེད་མ་ཀམ་པོ་ཛི་སྟེ་བཞིའོ། ། ༈ གཞན་ཡང་ཕྱག་རྡོར་འཁོར་ཆེན་སོགས་བླ་མེད་ཀྱི་དཀྱིལ་འཁོར་ཤིན་ཏུ་མང་ངོ༌།། །། ༈ དཔལ་དུས་ཀྱི་འཁོར་ལོ་ལྷ་དྲུག་བརྒྱ་སོ་བཞི་ནི། སྐུ་གསུང་ཐུགས་ཀྱི་དཀྱིལ་འཁོར་གསུམ་དང༌།
ཐུགས་ཀྱི་དཀྱིལ་འཁོར་གྱི་དབུས་སུ་བཅོམ་ལྡན་འདས་དུས་ཀྱི་འཁོར་ལོ་སྐུ་མདོག་ནག་པོ་ཞལ་གསུམ་ཕྱག་ཉེར་བཞི་པ་སྣ་ཚོགས་ཡུམ་དང་སྦྱོར་བ། མཐར་ཕྱོགས་མཚམས་ཀྱི་འདབ་མ་རྣམས་སུ་ནག་པོ་འབར་མ་དམར་མོ་འབར་མ་སེར་མོ་འབར་མ་དཀར་པོ་འབར་མ་བཞི་དང༌། དུ་བ་མ་སྨིག་སྒྱུ་མ་མར་མེ་མ་མཁའ་སྣང་མ་བཞི་དང༌། བདེ་གཤེགས་འཕར་མའི་ཕྱོགས་མཚམས་སུ་དོན་གྲུབ་རིན་འབྱུང་རྣམ་སྣང་འོད་དཔག་མེད་བཞི་དང༌། ཡང་སྒྲོལ་མ་སོགས་ཡུམ་བཞི་ལ་ཡབ་བཞིས་འཁྱུད་པ་དང༌། ལྷ་སྣམ་ལ་ཀུན་བཟང་ནམ་སྙིང་ཕྱག་རྡོར་ས་སྙིང་ཆོས་དབྱིངས་རྡོ་རྗེ་མ་སྒྲིབ་སེལ་སྐྲ་རྡོ་རྗེ་མ་འཇིག་རྟེན་དབང་ཕྱུག་བརྒྱད་ལ་རིམ་པ་བཞིན་དུ་ཆོས་དབྱིངས་རྡོ་རྗེ་མ་དྲི་རྡོ་རྗེ་མ་སྒྲ་རྡོ་རྗེ་མ་གཟུགས་རྡོ་རྗེ་མ་ཀུན་བཟང་རེག་བྱ་རྡོ་རྗེ་མ་ཕྱག་རྡོར་རོ་རྡོ་རྗེ་མ་རྣམས་ཀྱིས་འཁྱུད་པ་སྟེ་ལྷ་ཕོ་གཉིས་ཀྱིས་ཚུར་སྐྱོར་བའོ། ། ཡང་རེག་བྱ་རྡོ་རྗེ་མ་རོ་རྡོ་རྗེ་མ་དྲི་རྡོ་རྗེ་མ་གཟུགས་རྡོ་རྗེ་མ་བཞི་ལ་སྒྲིབ་སེལ་འཇིག་རྟེན་དབང་ཕྱུག་ནམ་སྙིང་ས་སྙིང་བཞིས་འཁྱུད་པ་དང༌། སྒོ་བཞིར་ཁྲོ་བོ་ཤིན་ཏུ་སྟོབས་རྨོངས་བྱེད་རེངས་བྱེད་ང་རྒྱལ་བྱེད་བཞི་ལ་ཡུམ་རེངས་བྱེད་མ་ང་རྒྱལ་བྱེད་མ་ཤིན་ཏུ་སྟོབས་མ་རྨོངས་བྱེད་མ་བཞིས་འཁྱུད་པ་དང༌། གསུང་དཀྱིལ་གྱི་འདོད་སྣམ་ལ་དྲི་ཆབ་མ་ཕྲེང་བ་མ་བདུག་སྤོས་མ་མར་མེ་མ་བཞི་དང༌། སྒེག་མོ་བཞད་མ་བདུད་རྩི་མ་མི་ཟད་མ་བཞི་དང༌།
གར་མ་འདོད་པ་མ་སྒྲ་མ་གླུ་མ་བཞི་སྟེ་བཅུ་གཉིས་དང༌། ཡང་ཙ་རྩི་ཀ་ནག་མོ་ཡབ་བཅས་ལ་འཇིགས་བྱེད་མ་དང་དྲག་མོ་དུས་ཀྱི་མཆེ་བ་མ་མེ་འབར་གདོང་མ་རླུང་ཤུགས་མ་རབ་གཏུམ་མ་དྲག་མིག་མ་སྣ་ཆེན་མ་བརྒྱད་ཀྱིས་བསྐོར་བ་དང༌། ཡང་ཁྱབ་འཇུག་མ་ནག་པོ་ཡབ་བཅས་ལ་དཔལ་མོ་དང་སྒྱུ་མ་མོ་གྲགས་མ་ཕུན་ཚོགས་མ་རྣམ་རྒྱལ་མ་དཔལ་ལྡན་རྒྱལ་མ་རྒྱལ་བྱེད་མ་དཔལ་ལྡན་འཁོར་ལོ་ཅན་རྣམས་ཀྱིས་བསྐོར་བ་དང༌། ཡང་ཕག་མོ་དམར་མོ་ཡབ་བཅས་ཀེང་རུས་མ་དུས་མཚན་མ་རབ་ཁྲོས་གདོང་མ་དུས་ཀྱི་ལྕེ་མ་གཙིགས་མ་ནག་མོ་འཇིགས་རུང་མ་གཟུགས་ངན་མ་རྣམས་ཀྱིས་བསྐོར་བ་དང༌། ཡང་གཞོན་ནུ་མ་དམར་མོ་ཡབ་བཅས་ལ་ལུས་མེད་མ་གཞོན་ནུ་མ་རི་དྭགས་བདག་མ་རིན་ཆེན་ཕྲེང་བ་མ་མིག་བཟང་མ་སྡུག་མ་བཟང་མོ་རྣམས་ཀྱིས་བསྐོར་བ་དང༌། ཡང་དབང་མོ་སེར་མོ་ཡབ་བཅས་ལ་རྡོ་རྗེ་འོད་མ་རྡོ་རྗེ་ལུས་ཅན་གསེར་ལྡན་མ་ལས་དབང་མ་རི་མོ་སྣ་ཚོགས་མཆུ་ཤིང་མ་ཟུག་རྔུ་མ་ཤིན་ཏུ་མིག་འབྲས་མ་རྣམས་ཀྱིས་བསྐོར་བ་དང༌། ཡང་ཚངས་མ་སེར་མོ་ཡབ་བཅས་ལ་སཱ་བིརྟྲི་པདྨའི་སྤྱན་ཆུ་སྐྱེས་ཅན་བློ་གྲོས་མ་ངག་དབང་མ་གླུ་མ་གློག་མ་དྲན་མ་རྣམས་ཀྱིས་བསྐོར་བ་དང༌། ཡང་དྲག་མོ་དཀར་མོ་ཡབ་བཅས་ལ། གོ་རི་མ་ཀཾ་ཀ་མ་རྟག་མ་མྱུར་མ་ཏོ་ཏ་ལཱ་མཚོན་བྱེད་མ་དམར་སེར་མ་ནག་མོ་རྣམས་ཀྱིས་བསྐོར་བ་དང༌། ཡང་བདུན་ཚོགས་མ་དཀར་མོ་ཡབ་བཅས་ལ་དཔལ་ལྡན་མ་ཟླ་བའི་རི་མོ་མ་རི་བོང་འཛིན་པའི་གདོང་མ་དང་སའི་གདོང་ཅན་མ་ཉམས་དགའ་མ་པདྨའི་དབང་ཕྱུག་མ་སྤྱན་མྱུར་མ་དྲི་མེད་རི་བོང་འཛིན་མ་རྣམས་ཀྱིས་བསྐོར་བ་དང།
ཡང་སྐུ་དཀྱིལ་གྱི་སྣམ་བུ་སོགས་པདྨའི་ལྟེ་བར་བདེན་བྲལ་བདག་པོ་ཡུམ་བཅས་ལ་ནག་པ་ཟླ་བའི་ཚེས་ལ་ལྷུ་བའི་ལྷ་མོ་ཉ་རྡོ་རྗེ་མ་ཉཱི་རྡོ་རྗེ་མ་ཉིར་༽རྡོ་རྗེ་ཉུ་རྡོ་རྗེ་མ་བཞི་དང༌། ཉིལ་༽རྡོ་རྗེ་མ་ཉཾ་རྡོ་རྗེ་མ་ཛྷ་རྡོ་རྗེ་མ་ཛྷི་རྡོ་རྗེ་མ་ཛྷིར་༽རྡོ་རྗེ་མ་ཛྷུ་རྡོ་རྗེ་མ་ཛྷྀལ་༽རྡོ་རྗེ་མ་ཛྷི་རྡོ་རྗེ་མ་བརྒྱད་དང༌། ཛ་རྡོ་རྗེ་མ་ཛི་རྡོ་རྗེ་མ་ཛུ་རྡོ་རྗེ་མ་ཛིལ་༽རྡོ་རྗེ་མ་ཛི་རྡོ་རྗེ་མ་ཚ་རྡོ་རྗེ་མ་ཚི་རྡོ་རྗེ་མ་ཚྀར་༽རྡོ་རྗེ་མ་ཚུ་རྡོ་རྗེ་མ་ཚྀལ༽རྡོ་རྗེ་མ་ཚཾ་རྡོ་རྗེ་མ་ཙ་རྡོ་རྗེ་མ་ཙི་རྡོ་རྗེ་མ་ཙྀར་༽རྡོ་རྗེ་མ་ཙུ་རྡོ་རྗེ་མ་ཙྀལ་༽རྡོ་རྗེ་མ་བཅུ་དྲུག་སྟེ་ཉེར་བརྒྱད་རྣམས་ཀྱིས་བསྐོར་བ་དང༌། ཡང་རླུང་ལྷ་ནག་པོ་ཡུམ་བཅས་ལ་ས་ག་ཟླ་བའི་ཚེས་ཀྱི་ལྷ་མོ་ཙ་རྡོ་རྗེ་མ་ཙི་རྡོ་རྗེ་མ་ཙྀར༽་རྡོ་རྗེ་མ་ཙཱུ་རྡོ་རྗེ་མ་བཞི་ལ་སོགས་པ་རྡོ་རྗེ་མ་ཉེར་བརྒྱད་ཀྱིས་བསྐོར་བ་དང༌། ཡང་གཤིན་རྗེ་དམར་པོ་ཡུམ་བཅས་ལ་དབོ་ཟླ་བའི་ཚེས་ཀྱི་ལྷ་མོ་ཀཱུ་རྡོ་རྗེ་མ་ཀཱ་རྡོ་རྗེ་མ་ཀྲྀ་རྡོ་རྗེ་མ་ཀཱུ་རྡོ་རྗེ་མ་སོགས་རྡོ་རྗེ་མ་ཉེར་བརྒྱད་ཀྱིས་བསྐོར་བ་དང༌། ཡང་མེ་ལྷ་དམར་པོ་ཡུམ་བཅས་ལ་སྣྲོན་ཟླ་བའི་ཚེས་ཀྱི་ལྷ་མོ་ཎ་ཎི་ཎྲྀ་ཎུ་རྡོ་རྗེ་མ་སོགས་རྡོ་རྗེ་མ་ཉེར་བརྒྱད་ཀྱིས་བསྐོར་བ་དང༌། ཡང་གདོང་དྲུག་དམར་པོ་ཡུམ་བཅས་ལ་ཆུ་སྟོད་ཟླ་བའི་ཚེས་ཀྱི་ལྷ་མོ་ཊཱ་ཊཱི་ཊ྄ྀ་ཊཱུ་རྡོ་རྗེ་མ་སོགས་རྡོ་རྗེ་མ་ཉེར་བརྒྱད་ཀྱིས་བསྐོར་བ་དང༌། ཡང་ལུས་ངན་སེར་པོ་ཡུམ་བཅས་ལ་རྒྱལ་ཟླ་བའི་ཚེས་ཀྱི་ལྷ་མོ་སཱ་རྡོ་རྗེ་མ་སཱི་རྡོ་རྗེ་མ་སྲྀ་རྡོ་རྗེ་མ་སཱུ་རྡོ་རྗེ་མ་སོགས་རྡོ་རྗེ་མ་ཉེར་བརྒྱད་ཀྱིས་བསྐོར་བ་དང༌། ཡང་དབང་པོ་སེར་པོ་ཡུམ་བཅས་ལ་ཐ་སྐར་ཟླ་བའི་ཚེས་ཀྱི་ལྷ་མོ་ན་ནི་ནྲྀ་ནུ་རྡོ་རྗེ་མ་སོགས་རྡོ་རྗེ་མ་ཉེར་བརྒྱད་ཀྱིས་བསྐོར་བ་དང༌། ཡང་ཚངས་པ་སེར་པོ་ཡུམ་བཅས་ལ་སྨིན་དྲུག་ཟླ་བའི་ཚེས་ཀྱི་ལྷ་མོ་ཏཱ་ཏཱི་ཏྲྀ་ཏུ་རྡོ་རྗེ་མ་སོགས་རྡོ་རྗེ་མ་ཉེར་བརྒྱད་ཀྱིས་བསྐོར་བ་དང༌།
ཡང་དྲག་པོ་དཀར་པོ་ཡུམ་བཅས་ལ་མགོ་ཟླ་བའི་ཚེས་ཀྱི་ལྷ་མོ་ཐཀཐིཀ་ཐྲྀ་ཐཀུ་༽རྡོ་རྗེ་མ་སོགས་རྡོ་རྗེ་མ་ཉེར་བརྒྱད་ཀྱིས་བསྐོར་བ་དང༌། ཡང་ཆུ་ལྷ་དཀར་པོ་ཡུམ་བཅས་ལ་གྲོ་བཞིན་ཟླ་བའི་ཚེས་ཀྱི་ལྷ་མོ་མ་མི་མྲྀ་མཱུ་རྡོ་རྗེ་མ་སོགས་རྡོ་རྗེ་མ་ཉེར་བརྒྱད་ཀྱིས་བསྐོར་བ་དང༌། ཡང་ཚོགས་བདག་དཀར་པོ་ཡུམ་བཅས་ལ་ཁྲུམས་སྟོད་ཟླ་བའི་ཚེས་ཀྱི་ལྷ་མོ་པཱ་པཱི་པྲྀ་པཱུ་རྡོ་རྗེ་མ་སོགས་རྡོ་རྗེ་མ་ཉེར་བརྒྱད་ཀྱིས་བསྐོར་བ་དང༌། ཡང་ཁྱབ་འཇུག་ནག་པོ་ཡུམ་བཅས་ལ་མཆུ་ཟླ་བའི་ཚེས་ཀྱི་ལྷ་མོ་ང་ངི་ངརྀ་༽ང་རྡོ་རྗེ་མ་སོགས་རྡོ་རྗེ་མ་ཉེར་བརྒྱད་ཀྱིས་བསྐོར་བ་རྣམས་ སོ། ། ཡང་དབྱུག་སྔོན་ཅན་ལ་འོད་ཟེར་ཅན་དང་འདོད་རྒྱལ་ལ་ཙུནྡ་དང་སྟོབས་པོ་ཆེ་ལ་རྡོ་རྗེ་ལྕགས་སྒྲོག་མ་དང་མི་གཡོ་བ་ལ་ཁྲོ་གཉེར་ཅན་དང༌། གཙུག་གཏོར་འཁོར་བསྒྱུར་ལ་ཤིན་ཏུ་སྔོན་མོ་དང་གནོད་མཛེས་རྒྱལ་པོ་ལ་དྲག་མིག་མས་འཁྱུད་པ་དང༌། ཡང་ཀླུ་པདྨ་དང་སྟོབས་རྒྱུ་ལ་ཁྱི་གདོང་མ་དང་ཕག་གདོང་མ། ནོར་རྒྱས་དང་དུང་སྐྱོང་ལ་ཕག་གདོང་མ་དང་རྒོད་གདོང་མ། འཇོག་པོ་དང་པདྨ་ཆེན་པོ་ལ་ལྕེ་སྤྱང་གདོང་མ་དང་མཁའ་ལྡིང་གདོང་མ། མཐའ་ཡས་དང་རིགས་ལྡན་ལ་སྟག་གདོང་མ་དང་འུག་གདོང་མ།
རྒྱལ་བ་དང་རྣམ་པར་རྒྱལ་བ་ལ་སྔོན་མོ་དང་རྡོ་རྗེ་མིག་ཅན་མས་འཁྱུད་པ་དང༌། ཡང་ཁྱི་གདོང་མ་བྱ་རོག་གདོང་མ་དང་རྒོད་གདོང་མ། འཇོག་པོ་དང་པདྨ་ཆེན་པོ་ལ་ལྕེ་སྤྱང་གདོང་མ་དང་མཁའ་ལྡིང་གདོང་མ། མཐའ་ཡས་དང་རིགས་ལྡན་ལ་སྟག་གདོང་མ་དང་འུག་གདོང་མ། རྒྱལ་བ་དང་རྣམ་པར་རྒྱལ་བ་ལ་སྔོན་མོ་དང་རྡོ་རྗེ་མིག་ཅན་མས་འཁྱུད་པ་དང༌། ཡང་ཁྱི་གདོང་མ་བྱ་རོག་གདོང་མ་ཕག་གདོང་མ་རྒོད་གདོང་མ་སྟག་གདོང་མ་འུག་གདོང་མ་ལྕེ་སྤྱང་གདོང་མ་མཁའ་ལྡིང་གདོང་མ་སྔོན་མོ་དང་རྡོ་རྗེ་མིག་ཅན་མ་གཉིས་ཏེ་བཅུ་དང༌། ཡང་ཉི་མ་དང་ཟླ་བ་མིག་དམར་ལྷག་པ་མཇུག་རིང་སྤེན་པ་པ་སངས་ཕུར་བུ་སྒྲ་གཅན་དུས་མེ་བརྟན་པ་རི་ཥི་དང༌། རྒྱུ་སྐར་ཉེར་བརྒྱད་ཁྱིམ་བཅུ་གཉིས་ཆ་བཅུ་དྲུག་ཕྱོགས་སྐྱོང་བཅུ་དགའ་བྱེད་དབང་ཕྱུག་དང་བྷྲྀང་གི་རི་ཏི་ངང་ནག་པོ་ཆེན་པོ་དྲིལ་བུའི་སྣ་ཅན་ཞིང་སྐྱོང་རྣམས་དང་འཕྲོག་མ་དང་གྲུབ་པ་ཐབས་ཅད་དང༌། ཡང་དབྱེ་འདོད་མ་དང་གོས་འདོད་མ་འཁྲུག་འདོད་མ་མཆོལ་འདོར་མ་སྤྲོ་འདོད་མ་གདུང་འདོད་མ་རེག་བྱ་འདོད་མ་ཡན་ལག་བསྐྱོད་མ་ལྷག་མ་ཟ་འདོད་མ་དང༌། བསྐྱོད་འདོད་མ་ཟ་འདོད་མ་དྲི་འདོད་མ་གར་འདོད་མ་སྐེམ་འདོད་མ་འགུག་འདོད་མ་རྒྱུགས་འདོད་མ་ཟག་འདོད་མ་གཡུལ་འདོད་མ་དང༌།
རེངས་འདོད་མ་དྲི་ཆབ་འདོད་མ་བརྙོས་འདོད་མ་རྒྱལ་འདོད་མ་བཅིངས་འདོད་མ་འཁྲིག་འདོད་མ་ཕུར་བུ་འདེབས་འདོད་མ་འཆིང་འདོད་མ་དང༌། རྒྱས་འདོད་མ་རྒྱན་འདོད་མ་སྟན་འདོད་མ་སྲིད་འདོད་མ་སྨྲ་འདོད་མ་རོལ་མོ་འདོད་མ་འཆང་འདོད་མ་རྩོད་འདོད་མ་སྡིག་འདོད་མ་སྟེ་སོ་དྲུག་བཅས་བསྡུས་ནས་བཤད་པའོ།། །། ༈ རྣལ་འབྱོར་རྒྱུད་དེ་ཉིད་བསྡུས་པ་ནས་བཤད་པའི་རྡོ་རྗེ་དབྱིངས་ཀྱི་དཀྱིལ་འཁོར་པཱི་ལྟང་གསུམ་ནི། དཀྱིལ་འཁོར་གྱི་དབུས་སུ་རྣམ་སྣང་དཀར་པོ་ཞལ་བཞི་ཕྱག་བརྒྱད་པ་ཕྱོགས་བཞིར་སེམས་མ་རྡོ་རྗེ་མ་རིན་ཆེན་རྡོ་རྗེ་མ་ཆོས་ཀྱི་རྡོ་རྗེ་མ་ལས་ཀྱི་རྡོ་རྗེ་མ་བཞི་དང༌། ཤར་དུ་པདྨའི་ལྟེ་བར་མི་བསྐྱོད་པ། འདབ་མ་བཞིར་རྡོ་རྗེ་སེམས་དཔའ་རྡོ་རྗེ་རྒྱལ་པོ་རྡོ་རྗེ་ཆགས་པ་རྡོ་རྗེ་ལགས་པ་བཞི་དང༌། ལྷོའི་པདྨའི་ལྟེ་བར་རིན་འབྱུང༌། འདབ་མ་བཞིར་རྡོ་རྗེ་རིན་ཆེན་རྡོ་རྗེ་གཟི་བརྗིད་རྡོ་རྗེ་རྒྱལ་མཚན་རྡོ་རྗེ་བཞད་པ་བཞི་དང༌། ནུབ་ཀྱི་པདྨའི་ལྟེ་བར་སྣང་བ་མཐའ་ཡས། འདབ་མ་ལ་རྡོ་རྗེ་ཆོས་རྡོ་རྗེ་རྣོན་པོ་རྡོ་རྗེ་རྒྱུ་རྡོ་རྗེ་སྨྲ་བ་བཞི་དང༌།
བྱང་གི་པདྨའི་ལྟེ་བར་དོན་གྲུབ། འདབ་མ་ལ་རྡོ་རྗེ་ལས་རྡོ་རྗེ་སྲུང་བ་རྡོ་རྗེ་གནོད་སྦྱིན་རྡོ་རྗེ་ཁུ་ཚུར་བཞི་དང༌། གྲྭ་བཞིར་སྒེག་མོ་མ་ཕྲེང་བ་མ་གླུ་མ་གར་མ་བཞི་དང༌། ལྷ་སྣམ་ལ་བྱམས་པ་མཐོང་བ་དོན་ཡོད་མྱ་ངན་དང་མུན་པ་ངེས་འཇོམས་ཀྱི་བློ་དང༌། སྤོས་ཀྱི་གླང་པོ་དཔའ་འགྲོ་ནམ་མཁའ་མཛོད་ཡེ་ཤེས་ཏོག་དང༌། འོད་དཔག་མེད་ཟླ་འོད་བཟང་སྐྱོང་དྲ་བ་ཅན་གྱི་འོད། རྡོ་རྗེ་སྙིང་པོ་བློ་གྲོས་མི་ཟད་པ་སྤོབས་པ་བརྩེགས་པ་ཀུན་བཟང་རྣམས་དང༌། མཚམས་སུ་བདུག་པ་མ་མེ་ཏོག་མ་མར་མེ་མ་དྲི་ཆབ་མ་དང༌། སྒོ་བཞིར་རྡོ་རྗེ་ལྕགས་ཀྱུ་སོགས་བཞིའོ།། །། ༈ ཀུན་རིག་རྩ་བའི་ལྷ་སོ་བདུན་དང་མགྲོན་ཐབས་ཀྱི་ལྷ་ནི།
དབུས་སུ་རྣམ་སྣང་ཞལ་བཞི་ཕྱག་གཉིས་པ། ཕྱོགས་བཞིར་ངན་སོང་སྦྱོང་བའི་རྒྱལ་པོ་རྒྱལ་མཆོག་རིན་ཆེན་ཤཱཀྱ་རིགས་དབང་མེ་ཏོག་ཆེར་རྒྱས་བཞི། མཚམས་སུ་སྤྱན་མ་མཱ་མ་ཀི་གོས་དཀར་མོ་སྒྲོལ་མ་བཞི་དང༌། ཕྱོགས་བཞིའི་རྩིབས་རྣམས་ལ་གོང་དུ་སྨོས་པའི་རྡོ་རྗེ་སེམས་དཔའ་ནས་རྡོ་རྗེ་ཁུ་ཚུར་གྱི་བར་བཞི་བཞི་སྟེ་བཅུ་དྲུག་དང༌། ནང་གི་མཚམས་བཞིར་སྒེག་མ་སོགས་བཞི་དང༌། ཕྱིའི་མཚམས་བཞིར་བདུག་པ་མ་སོགས་བཞི་དང༌། ནང་གི་སྒོ་བཞིར་རྡོ་རྗེ་ལྕགས་ཀྱུ་སོགས་བཞི་དང༌། ལྷ་སྣམ་ནང་མའི་ཕྱོགས་བཞིར་བྱམས་པ་ནས་ཀུན་བཟང་གི་བར་བཞི་བཞི་སྟེ་བཅུ་དྲུག་དང༌། བར་པའི་ཕྱོགས་བཞིར་དགའ་བོ་ནས་འོད་སྲུང་གི་བར་བཞི་བཞི་སྟེ་བཅུ་དྲུག་དང༌། ཕྱི་མའི་ཕྱོགས་མཚམས་སུ་གདུང་སེལ་ནས་ཡིད་མྱུར་པའི་བར་བཅུ་གཉིས་དང༌།
ཕྱིའི་སྒོ་བཞིར་འཇིག་རྟེན་གསུམ་སྣང་ནས་དྲིལ་བུ་མའི་བར་ཁྲོ་བོ་བཅུ་གཉིས་དང་ཁྲོ་མོ་བཞི་སྟེ་བཅུ་དྲུག་རྣམས་དང༌། ཕྱིའི་ཁོར་ཡུག་ཏུ་རྒྱལ་ཆེན་བཞི་ལ་སོགས་པ་གཙང་རིགས་ཀྱི་དཔལ་མགོན་དོན་ལྔ་འཁོར་དང་བཅས་པ་རྣམས་ཏེ་བསྡུས་ནས་བཤད་པའོ། ། ༈ གཙུག་དགུའི་ལྷ་སོ་བདུན་ནི། དབུས་སུ་ཤཱཀྱ་སེདྒེ་སྐུ་མདོག་སེར་པོ་ཞལ་གཅིག་ཕྱག་གཉིས་པ། ཕྱོགས་མཚམས་སུ་རྡོ་རྗེ་གཙུག་ཏོར་རིན་ཆེན་གཙུག་ཏོར་པདྨའི་གཙུག་ཏོར་སྣ་ཚོགས་གཙུག་ཏོར་བཞི་དང༌། གཙུག་ཏོར་གཟི་བརྗིད་གཙུག་ཏོར་རྒྱལ་མཚན་གཙུག་ཏོར་རྣོན་པོ་གཙུག་ཏོར་གདུགས་དཀར་བཞི་དང༌། དེའི་ཕྱི་རོལ་ཏུ་སྒེག་མོ་མ་ཕྲེང་བ་མ་གླུ་མ་གར་མ་བཞི་དང༌། ལྷ་སྣམ་ལ་བྱམས་པ་མཐོང་བ་དོན་ཡོད་ནས་ཀུན་ཏུ་བཟང་པོའི་བར་ཀུན་རིག་གི་མགྲོན་ཐབས་ཀྱི་སེམས་དཔའ་བཅུ་དྲུག་ལྟར་དང༌། དེའི་ཕྱོགས་མཚམས་སུ་མེ་ཏོག་མ་བདུག་པ་མར་མེ་དྲི་ཆབ་མ་བཞི་དང༌། སྒོ་བཞིར་རྡོ་རྗེ་ལྕགས་ཀྱུ་ལ་སོགས་པ་བཞི་རྣམས་སོ།། །།
༈ སྒྱུ་འཕྲུལ་དྲ་བའི་རྒྱུད་དང་སློབ་དཔོན་འཇམ་དཔལ་གྲགས་པས་མཚན་བརྗོད་རྣལ་འབྱོར་རྒྱུད་དུ་བཀྲལ་བའི་ལུགས་ཀྱི་ཆོས་དབྱིངས་གསུང་དབང་ལྷ་ཉིས་བརྒྱ་ཉེར་གཅིག་ནི། དབུས་སུ་བཅོམ་ལྡན་འདས་འཇམ་པའི་དབྱངས་སྐུ་མདོག་སེར་པོ་ཞལ་བཞི་ཕྱག་བརྒྱད་པ། དེའི་མཐར་ཕྱོགས་མཚམས་སུ་གཙུག་ཏོར་ཆེན་པོ་གཙུག་ཏོར་གདུགས་དཀར་གཙུག་ཏོར་གཟི་བརྗིད་ཕུང་པོ་རྣམ་པར་རྒྱལ་བའི་གཙུག་ཏོར་བཞི་དང༌། གཙུག་ཏོར་འོད་ཟེར་རྣམ་འཕྲོ་གཙུག་ཏོར་འཕགས་པ་གཙུག་ཏོར་ཆེར་འཕགས་པ་གཙུག་ཏོར་རྒྱལ་བ་བཞི་དང༌། ཤར་གྱི་རེ་མིག་གི་དབུས་སུ་མི་བསྐྱོད་པ་ཞལ་བཞི་ཕྱག་བརྒྱད་པའི་མཐར་རྡོ་རྗེ་སེམས་དཔའ་སོགས་བཞིས་བསྐོར་བ་དང༌། ལྷོའི་དབུས་སུ་རིན་འབྱུང་སེར་པོ་ཞལ་བཞི་ཕྱག་བརྒྱད་པའི་མཐར་རྡོ་རྗེ་རིན་ཆེན་སོགས་སེམས་དཔའ་བཞི་དང༌། ནུབ་ཀྱི་དབུས་སུ་སྣང་མཐའ་དམར་པོ་ཞལ་བཞི་ཕྱག་བརྒྱད་པའི་མཐར་རྡོ་རྗེ་ཆོས་སོགས་སེམས་དཔའ་བཞི་དང༌། བྱང་གི་དབུས་སུ་དོན་གྲུབ་ལྗང་ཁུ་ཞལ་བཞི་ཕྱག་བརྒྱད་པའི་མཐར་རྡོ་རྗེ་ལས་སོགས་སེམས་དཔའ་བཞིས་བསྐོར་བ་དང༌། དབང་ལྡན་དུ་སྤྱན་མ་མེར་མཱ་མ་ཀི་བདེན་བྲལ་དུ་གོས་དཀར་མོ་རླུང་དུ་སྒྲོལ་མ་སྟེ་བཞི་དང་སྒོ་བཞིར་རྡོ་རྗེ་ལྕགས་ཀྱུ་སོགས་བཞིའོ།། །། ༈ དཀྱིལ་འཁོར་གཉིས་པའི་ཤར་དུ་མོས་སྤྱོད་ཀྱི་ས་མ་རབ་དགའི་ས་མ་དྲི་མེད་མ་འོད་བྱེད་མ་འོད་འཕྲོ་མ་སྦྱངས་དཀའ་མ་མངོན་གྱུར་མ་རིང་དུ་སོང་མ་མིག་གཡོ་མ་ལེགས་པའི་བློ་གྲོས་མ་ཆོས་ཀྱི་སྤྲིན་མ་ཀུན་ཏུ་འོད་མ་སྟེ་བཅུ་གཉིས་དང༌།
ལྷོར་རིན་ཆེན་པདྨའི་ཕ་རོལ་ཏུ་ཕྱིན་མ་སྦྱིན་པའི་ཕ་རོལ་ཏུ་ཕྱིན་མ། དེ་བཞིན་དུ་ཚུལ་ཁྲིམས་བཟོད་པ་བརྩོན་འགྲུས་བསམ་གཏན་ཤེས་རབ་ཐབས་སྨོན་ལམ་སྟོབས་ཡེ་ཤེས་ལས་ཀྱི་ཕ་རོལ་ཏུ་ཕྱིན་མ་སྟེ་བཅུ་གཉིས་དང་ནུབ་ཏུ་ཚེ་ལ་དབང་བ་དེ་བཞིན་དུ་སེམས་དང་ཡོ་བྱད་ལས་སྐྱེ་བ་རྫུ་འཕྲུལ་མོས་པ་སྨོན་ལམ་ཡེ་ཤེས་ཆོས་ལ་དབང་བ་སྟེ་བཅུའི་སྟེང་དུ་དེ་བཞིན་ཉིད་མ་དང་སངས་རྒྱས་ཀྱི་བྱང་ཆུབ་མ་གཉིས་ཏེ་བཅུ་གཉིས་དང༌། བྱང་དུ་དབྱིག་གི་བློ་གྲོས་མ་རིན་ཆེན་སྐར་མདའ་གཙུག་ཏོར་རྣམ་རྒྱལ་འོད་ཟེར་ཅན་མ་རི་ཁྲོད་ལོ་མ་ཅན་དུག་སེལ་མ་དང༌། སྒོ་མཐའ་ཡས་མ་ཙུནྡ་ཤེས་རབ་འཕེལ་མ་ལས་སྒྲིབ་རྣམ་སེལ་མ་ཡེ་ཤེས་མི་ཟད་པའི་ཟ་མ་ཏོག་སངས་རྒྱས་ཐམས་ཅད་ཀྱི་ཆོས་ཀྱི་མཛོད་མ་སྟེ་བཅུ་གཉིས་དང༌། སྒོ་བཞིར་ཆོས་སོ་སོར་ཡང་དག་རིག་མ་དེ་བཞིན་དུ་དོན་དང་ངེས་པའི་ཚིག་དང་སྤོབས་པ་སོ་སོར་ཡང་དག་རིག་མ་བཞི་དང༌། མཚམས་སུ་སྒེག་མོ་མ་ཕྲེང་བ་མ་གླུ་མ་གར་མ་བཞི་དང་བཅས་ལྷ་མོ་ང་དྲུག་དང༌། སྣམ་བུ་ལ་ཤར་དུ་ཀུན་བཟང་བློ་གྲོས་མི་ཟད་པ་ས་སྙིང་ནམ་སྙིང་བཞི་དང༌། ལྷོར་ནམ་མཁའ་མཛོད་ཕྱག་ན་རིན་ཆེན་བློ་གྲོས་རྒྱ་མཚོ་རྡོ་རྗེའི་སྙིང་པོ་བཞི་དང༌། ནུབ་ཏུ་སྤྱན་རས་གཟིགས་མཐུ་ཆེན་ཐོབ་ཟླ་འོད་དྲ་བ་ཅན་གྱི་འོད་བཞི་དང༌། བྱང་དུ་འོད་དཔག་མེད་སྤོབས་པ་བརྩེགས་པ་མྱ་ངན་དང་མུན་པ་ཐམས་ཅད་ངེས་འཇོམས་བློ་གྲོས་སྒྲིབ་པ་རྣམ་སེལ་བཞི་སྟེ་བཅུ་དྲུག་དང༌།
ཤར་སྒོར་གཤིན་རྗེ་མཐར་བྱེད་ལྷོར་ཤེས་རབ་མཐར་བྱེད་ནུབ་ཏུ་པདྨ་མཐར་བྱེད་བྱང་དུ་བགེགས་མཐར་བྱེད་བཞི་དང༌། མཚམས་སུ་འཇིག་རྟེན་གསུམ་རྒྱལ་རྡོ་རྗེ་ཉི་མ་ཧེ་རུ་ཀ་རྟ་མཆོག་སྟེ་བརྒྱད་དང༌། སྟེང་འོག་ཏུ་འཁོར་བསྒྱུར་དང་གནོད་མཛེས་གཉིས་ཏེ་བཅུའོ། ། དཀྱིལ་འཁོར་གསུམ་པའི་གྲྭ་བཞིར་མེ་ཏོག་བདུག་སྤོས་མར་མེ་དྲི་ཆབ་མ་བཞི་དང༌། གཟུགས་སྒྲ་དྲི་རོ་རེག་བྱ་རྡོ་རྗེ་མ་བཞི་སྟེ་བརྒྱད་དང༌། དཀྱིལ་འཁོར་བཞི་པའི་ཕྱོགས་མཚམས་སུ་བརྒྱ་བྱིན་གཤིན་རྗེ་ཆུ་ལྷ་ལུས་ངན་བཞི་དང༌། དབང་ཕྱུག་མེ་ལྷ་སྲིན་པ་གླུང་ལྷ་སྟེ་བརྒྱད་དང༌། དེའི་ཕྱི་རོལ་ཏུ་ཚངས་པ་ཁྱབ་འཇུག་དབང་ཕྱུག་གདོང་དྲུག་བཞི་རང་གི་ཡུམ་དང་བཅས་པ་དང༌། ཚངས་མ་ཁྱབ་འཇུག་མ་དྲག་མོ་གཞོན་ནུ་མ་དབང་མོ་རྣམས་ནི་རང་གི་ཡབ་ལ་འཁྱུད་པ་དང༌། ཕག་མོ་ཙ་མུཎྜི་འབྲིང་གི་རི་ཏི་ཚོགས་བདག་ནག་པོ་ཆེན་པོ་དགའ་བྱེད་དབང་ཕྱུག་དང༌།
ཉི་མ་ཟླ་བ་མིག་དམར་ལྷག་པ་ཕུར་བུ་པ་སངས་སྤེན་པ་སྒྲ་གཅན་མཇུག་རིང་དང༌། སྟོབས་བཟང་རྒྱལ་བར་བྱེད་པ་སྦྲང་རྩིར་བྱེད་པ་དཔྱིད་ཀྱི་ལྷ་དང༌། མཐའ་ཡས་ནོར་རྒྱས་སོགས་ཀླུ་ཆེན་བརྒྱད་དང༌། ཐག་བཟང་རིས་སྟོབས་ལྡན་ཚིམ་བྱེད་རྣམ་པར་སྣང་བྱེད་དེ་ལྷ་མ་ཡིན་གྱི་རྒྱལ་པོ་བཞི་དང༌། ནམ་མཁའ་ལྡྀང་གི་རྒྱལ་པོ་མིའམ་ཅིའི་རྒྱལ་པོ་དྲི་ཟའི་རྒྱལ་པོ་རིག་འཛིན་གྱི་རྒྱལ་པོ་བཞི་དང༌། གང་བ་བཟང་པོ་ནོར་བུ་བཟང་པོ་ནོར་སྦྱིན་རྣམ་ཐོས་སྲས་པི་ཙི་ཀུཎྜ་ལི་ཀི་མཱ་ལི་སྒོའི་དབང་བོ་སྤྱོད་པའི་དབང་བོ་སྟེ་ནོར་ལྷ་བརྒྱད་དང༌། ཐ་སྐར་བྲ་ཉེ་སྨིན་དྲུག་སྣར་མ་མགོ་ལག་ནབས་སོ་རྒྱལ་སྐག་མཆུ་གྲེ་དབོ་མེ་བཞི་ནག་བ་ས་རི་ས་ག་ལྷ་མཚམས་སྣྲོན་སྣུབས་དང༌། ཆུ་སྟོད་ཆུ་སྨད་བྱེ་བཞིན་གྲོ་བཞིན་མོན་གྲེ་མོན་གྲུ་ཁྲུམས་སྟོད་ཁྲུམས་སྨད་ནམ་གྲུ་སྟེ་རྒྱུ་སྐར་ཉེར་བརྒྱད་དང༌། སྒོ་བཞིར་རྡོ་རྗེ་ལྕགས་ཀྱུ་སོགས་བཞི་རྣམས་སོ།། །། ༈ སྤྱོད་རྒྱུད་རྣམ་སྣང་མངོན་བྱང་གི་ལྷ་ཚོགས་ནི།
དཀྱིལ་འཁོར་གྱི་དབུས་སུ་རྣམ་པར་སྣང་མཛད་ཆེན་པོ་ཞལ་གཅིག་ཕྱག་གཉིས་པའི་གཡས་སུ་སྤྱན་རས་གཟིགས། གཡོན་དུ་ཕྱག་རྡོར། མདུན་དུ་རྡོ་རྗེ་འཛིན་བཅུ་གཉིས་དང༌། ཡང་སྤྱན་མ་དང་སྤྱན་རས་གཟིགས་སྒྲོལ་མ་ཁྲོ་གཉེར་ཅན་གོས་དཀར་མོ་གྲགས་ལྡན་མ་དང༌། རྟ་མགྲིན་ཕྱག་རྡོར་མཱ་མ་ཀི་རྡོ་རྗེ་རྩེ་མོ་རྡོ་རྗེ་ལུ་གུ་རྒྱུད་མ་ཕོ་ཉའི་ཚོགས་དང་བཅས་པ་ཁྲོ་ཟླ་ཁྲོ་བོའི་ཚོགས་དང་བཅས་པ། རྡོ་རྗེ་འཛིན་པ་རྡོ་རྗེ་འཁོར་ལོ་རྡོ་རྗེ་མཆེ་བ་རྡོ་རྗེ་མགོན་པོ་རྡོ་རྗེ་ཞི་བ་རྡོ་རྗེ་ཆེན་པོ་རྡོ་རྗེ་པདྨ་ཡངས་པའི་མིག་རྡོ་རྗེ་བཟང་པོ་རྡོ་རྗེ་སྤྲོས་མེད་ནམ་མཁའ་མཐའ་ཡས་འགྲོ་བ་ནག་པོ་རྣམས་དང༌། མི་གཡོ་བ་དང་འཇིག་རྟེན་གསུམ་རྒྱལ་མངོན་ཕྱོགས་དམར་པོ་གཉིས་དང༌། དཀྱིལ་འཁོར་བར་མར་ཤཱཀྱ་ཐུབ་པ། སངས་རྒྱས་སྤྱན་མ་ལྷ་མོ་མཛོད་སྤུ་མ་གཙུག་གཏོར་ཆེར་འབྱུང་གཙུག་ཏོར་གྱོན་འབྱུང་གཙུག་ཏོར་སྒྲ་དབྱངས་དང༌། གཙུག་ཏོར་གདུགས་དཀར་རྒྱལ་བའི་གཙུག་ཏོར་གཙུག་ཏོར་རྣམ་རྒྱལ་གཙུག་ཏོར་རྣམ་པར་འཐོར་བ་གཙུག་ཏོར་གཟི་བརྗིད་དང༌།
གནས་གཙང་མའི་ལྷ་དབང་ཕྱུག་ཀུན་ཏུ་མེ་ཏོག་འོད་ཀྱི་ཕྲེང་བ་ཅན་ཡིད་མགྱོགས་རྣམ་སྒྲ་རྣམ་པར་སྒྲོག་པ་དང༌། མེ་ལྷའི་འཁོར་འོད་སྲུང་གཽ་ཏ་མ་མརྒད་ཏ་གར་ག་ཏ་བ་ ཤིཥྠ་ཨདྒི་ར་དང༌། གཤིན་རྗེ་ནག་པོ་འཆི་བདག་འཇོམས་པ་གཞོན་ནུ་མ་ ཁྱབ་འཇུག་མ་ཕག་མོ་ཙ་མུཎྜི་དང་བདེན་བྲལ་ནག་པོ་དང༌། ལྷའི་དབང་པོ་ཆུ་ ལྷ་ཉི་མ་དེའི་ཆུང་མ་རྒྱལ་བ་དང་རྣམ་པར་རྒྱལ་བ་གཉིས་དང༌། ཚངས་པ་སའི་ ལྷ་མོ་དབྱངས་ཅན་མ་ཁྱབ་འཇུག་སྐེམ་བྱེད་རླུང་ལྷ་བདེ་བྱེད་ཨུ་མ་ཟླ་བ་དང༌། ཁྲོ་བོ་གཞན་གྱིས་མི་ཐུབ་པ་དང་དེའི་ཡུམ་གཉིས་དང༌། ས་བདག་སེར་པོ་ ཀླུ་དགའ་བོ་ཉེ་དགའ་དང༌། རྡོ་རྗེ་དམ་པ་སྦྱིན་པ་དྲ་བའི་འོད་ཅན་དྲི་མེད་འོད་རིན་ཆེན་ཅོད་པན་ཅན་སྐྲ་ཅན་མ་ཉེ་བའི་སྒྲ་ཅན་མ་སྣ་ཚོགས་མ་ནོར་ལྡན་མ་ དང་འགུག་མ་དང༌། སྒྲིབ་སེལ་ངོ་མཚར་ཅན་མི་འཇིགས་སྦྱིན་པ་ངན་སོང་སྦྱོང་ བ་སྐྱོང་སེམས་བློ་གྲོས་བྱམས་པ་མངོན་བྱུང་དང་བློ་ཆེན་སྙིང་རྗེས་གདུངས་པ་གདུང་བ་ཞི་མཛད་བློ་གྲོས་བསམ་མི་ཁྱབ་པ་དང༌། སའི་སྙིང་པོ་རིན་ཆེན་ འབྱུང་གནས་རིན་ཆེན་ལགས་འཛིན་རྡོ་རྗེ་ཕྱག་ན་རིན་པོ་ཆེ་བསམ་པ་བརྟན་པ་དང༌།
ནམ་མཁའི་སྙིང་པོ་ནམ་མཁའི་བློ་གྲོས་རྣམ་དག་བློ་གྲོས་སྤྱོད་པའི་བློ་གྲོས་ནམ་མཁའ་དྲི་མེད་བརྟན་པའི་བློ་གྲོས་དང་གདུལ་དཀའ་དང་མངོན་ཕྱོགས་གཉིས་དང་བཅས་པ་རྣམས་སོ། ། ༈ སྤྱོད་རྒྱུད་འབྱུང་པོ་འདུལ་བྱེད་ཀྱི་རྒྱུད་ནས་བཤད་པའི་ལྷ་སོ་གསུམ་ནི། དཀྱིལ་འཁོར་གྱི་དབུས་སུ་ཕྱག་ན་རྡོ་རྗེ་འབྱུང་འདུལ་སྔོན་པོ་ཞལ་གཅིག་ཕྱག་བཞི་པ། ཕྱོགས་མཚམས་སུ་དབང་ཕྱུག་ཆེན་པོ་ཁྱབ་འཇུག་ཚངས་པ་སྨིན་དྲུག་གི་བུ་ཚོགས་བདག་ཉི་མ་སྒྲ་གཅན་དགའ་བྱེད་དབང་ཕྱུག་དང༌། དཔལ་མོ་ཐིག་ལེ་མཆོག་མ་ཟླ་བ་དཀའ་ཟློག་མ་རིན་ཆེན་དཔལ་མོ་དབྱངས་ཅན་མ་ལྷ་མཛེས་མ་དབང་བོ་འབྱོར་མ་དང༌། བརྒྱ་བྱིན་གཤིན་རྗེ་ཆུ་ལྷ་གནོད་སྦྱིན་མེ་ལྷ་སྲིན་པོ་རླུང་ལྷ་དབང་ཕྱུག་དང༌། སེདྒེའི་རྒྱལ་མཚན་མ་རྣམ་པར་རྒྱལ་མ་པདྨ་ལྡན་མ་འཕྲོག་མ་མཆོག་འཕྲོག་མ་རིན་ཆེན་དབང་ཕྱུག་མ་རྣམས་སོ།། །། ༈ བྱ་རྒྱུད་ལ་གདུགས་དཀར་ལྷ་ཉེར་བདུན་ནི། དབུས་སུ་གདུགས་དཀར་མོ་ཅན་ཕྱོགས་མཚམས་སུ་གཏུམ་པ་ཆེན་མོ་འབར་བ་ཆེན་མོ་དཀར་མོ་ཆེན་མོ་འཕགས་མ་སྒྲོལ་མ་བཞི་དང༌། རྒྱལ་བའི་རྡོ་རྗེ་པདྨའི་མངོན་མཚན་གཞན་གྱིས་མི་ཐུབ་མ་རྡོ་རྗེའི་མཆུ་ཅན་བཞི་དང༌།
ཞི་བ་ལྷས་མཆོད་མ་ཞི་བ་གསེར་ཕྲེང་མ་དཀར་ཆེན་འབར་མ་འཕགས་མ་སྒྲོལ་མ་བཞི་དང༌། སྒོ་བཞིར་རྡོ་རྗེ་ལུ་གུ་རྒྱུད་རྡོ་རྗེ་གཞོན་ནུ་མ་ལག་ན་རྡོ་རྗེ་རྡོ་རྗེ་རིན་ཆེན་ཏེ་བཅུ་དྲུག་དང༌། རྣམ་པར་བསྒྱིངས་མ་གསེར་འོད་ལྟ་བུ་རྡོ་རྗེ་འགྲོས་དཀར་མོ་དང་བཞི་དང༌། པདྨའི་སྤྱན་ཟླ་བའི་འོད་སངས་རྒྱས་དཔལ་པདྨོའི་སྤྱན་བཞི་དང༌། ཉི་མའི་འོད་དང་ཟླ་བ་རྡོ་རྗེ་མ་གཉིས་དང་བཅུ་ཁྱོན་ཉེར་བདུན་ཏེ་ལྷ་ཉེར་གསུམ་མ་ཡང་ཡོད་དོ།། །། ༈ རྣམ་པར་རྒྱལ་མ་ལྷ་སོ་གསུམ་ནི། དབུས་སུ་གཙུག་ཏོར་རྣམ་པར་རྒྱལ་མ་ཞལ་གསུམ་ཕྱག་བརྒྱད་མ། ཕྱོགས་མཚམས་སུ་ནམ་མཁའ་དང་མཉམ་པ་དང་ནོར་བུའི་སྙིང་པོ་དང་འོད་དཔག་མེད་དང་རྔ་སྒྲའི་དབྱངས་རྣམས་ལས་བྱུང་བའི་གཙུག་ཏོར་སྔོ་སེར་དམར་ལྗང་བཞི་དང༌། སའི་སྙིང་པོ་དང་རྡུལ་གྱི་སྙིང་པོ་དང་གཟི་བརྗིད་སྙིང་པོ་དང་རླུང་གི་སྙིང་པོ་རྣམས་ལས་བྱུང་བའི་གཙུག་ཏོར་སྔོ་སེར་དམར་ལྗང་ཁུ་བཞི་དང༌། ཡང་ནང་སྟོང་པ་ཉིད་ནས་དངོས་པོ་མེད་པའི་ངོ་བོ་ཉིད་སྟོང་པ་ཉིད་ལས་བྱུང་བའི་གཙུག་ཏོར་བཅུ་དྲུག་སྟེ་ཐམས་ཅན་ཀྱང་ཞལ་གཅིག་ཕྱག་གཉིས་པ་ཚེའི་བུམ་པ་བསྣམས་པའོ། །
དེའི་ཕྱི་རོལ་ཏུ་སྒོ་བཞི་དང་གྲྭ་བཞིར་ལྷའི་བུའི་བདུད་འཆི་བདག་གི་བདུད་ཉོན་མོངས་པའི་བདུད་ཕུང་པོའི་བདུད་རྣམས་ཞི་བར་བྱེད་པའི་ལྷ་མོ་རྣམ་པར་རྒྱལ་མ་སྔོ་སེར་དམར་ལྗང་ཁུ་བཞི་དང༌། རྡོ་རྗེ་ཕྲེང་བ་མ་ཚེ་སྦྱིན་མ་སྒྱུ་འཕྲུལ་ཆེན་མོ་གསེར་གྱི་འོད་ཅན་ཚེ་སྟེར་མ་རྣམས་སོ།། །། ༈ རྣམ་རྒྱལ་ལྷ་དགུ་ནི། དབུས་སུ་རྣམ་པར་རྒྱལ་མ། གཡས་གཡོན་དུ་སྤྱན་རས་གཟིགས་མཐུ་ཆེན་ཐོབ་གཉིས། ཕྱོགས་བཞིར་མི་གཡོ་བ་འདོད་རྒྱལ་དབྱིག་སྔོན་སྟོབས་པོ་ཆེ་བཞི་དང༌། སྟེང་དུ་གནས་གཙང་མའི་ལྷའི་བུ་གཉིས་དང་བཅས་པའོ།། ལྷ་མོ་འོད་ཟེར་ཅན་ལྷ་ཉེར་ལྔ་ནི། དབུས་སུ་ལྷ་མོ་འོད་ཟེར་ཅན་ཞལ་གསུམ་ཕྱག་དྲུག་པ། འཁོར་དུ་ཨརྐ་མ་སི་མརྐ་མ་སི་ཨནྟ་ར་དྷ་ན་མ་སི་ཏེ་ཛོ་མ་སི་བཞི་དང༌།
ཨུ་ཏ་ཡ་མ་སི་གུ་ལ་མ་མ་སི་བ་ན་མ་སི་ཙི་བཱ་ར་མ་སི་བཞི་དང༌། སྣམ་བུ་ལ་མ་ཧཱ་ཙི་ར་མ་སི་ཝ་ར་ཧ་མ་སི་པ་ཏ་ཀྲ་མ་སི་བཱ་རཱི་ལཱི་མ་སི་བཞི་དང༌། པ་ར་ཀྲ་མ་སི་པ་ད་ལི་ཨུ་ར་མ་མ་སི་བ་ར་ལི་བཞི་དང༌། བརྟི་ལི་བ་དེ་ལི་བཱ་ར་ལི་བ་ར་ཧ་མུ་ཁི་བཞི་སྟེ་ལྷ་མོ་ཉི་ཤུ་དང༌། སྒོ་བཞིར་ཨ་ལོ་ཏ་ལོ་ཀ་ལོ་ས་ད་ཙ་ལོ་སྟེ་ལྷ་མོ་བཞི་རྣམས་སོ།། །། ༈ ཡང་འོད་ཟེར་ཅན་ལྷ་ལྔ་དེ་ལ་བརྟི་ལི་སོགས་བཞིས་བསྐོར་བའོ།། །། ༈ གྲྭ་ལྔ་ལྷ་བཅུ་གསུམ་ནི། དབུས་སུ་སོ་སོར་འབྲང་མ་སྐུ་མདོག་སེར་པོ་ཞལ་བཞི་ཕྱག་བཅུ་གཉིས་མ། ཤར་དུ་སྟོང་ཆེན་རབ་འཇོམས་དཀར་པོ་ཞལ་གཅིག་ཕྱག་བཅུ་མ། ལྷོར་གསང་སྔགས་རྗེས་འཛིན་པ་ནག་མོ་ཞལ་གསུམ་ཕྱག་བཅུ་གཉིས་མ།
ནུབ་ཏུ་བསིལ་བའི་ཚལ་ཆེན་མ་དམར་པོ་ཞལ་གསུམ་ཕྱག་བརྒྱད་མ། བྱང་དུ་རྨ་བྱ་ཆེན་མོ་ལྗང་ཁུ་ཞལ་གསུམ་ཕྱག་བརྒྱད་མ་བཞི་དང༌། རིམ་པ་གཉིས་པར་ཀ་ལི་དུས་མཚན་མ་རྣ་བ་མ་གཽ་རི་བཞི་དང༌། སྒོ་བཞིར་ལྕགས་ཀྱུ་མ་སོགས་བཞི་རྣམས་སཽ།། །། ༈ ལྷ་མོ་ནོར་རྒྱུན་མ་ལྷ་བཅུ་དགུ་ནི། དབུས་སུ་ལྷ་མོ་ནོར་རྒྱུན་མ་སེར་མོ་ཞལ་གཅིག་ཕྱག་དྲུག་པ། རྒྱབ་ཏུ་སངས་རྒྱས་རྡོ་རྗེ་འཛིན་པ་རྒྱ་མཚོའི་དབྱངས་ངེས་པར་སྒྲོག་པ། གཡས་སུ་སྤྱན་རས་གཟིགས་དང་གཡོན་དུ་ཕྱག་རྡོར་གཉིས། སྣམ་བུ་ལ་དབུས་སུ་ལྷ་མོ་ཨི་ལ་ཉེར་མཁོ་ཐམས་ཅད་ལ་དབང་བྱེད་མ། དེའི་གཡས་སུ་ཛམྦྷ་ལ་གཡོན་དུ་ཆུ་བདག་གཉིས།
མཚམས་སུ་པི་ཙི་ཀུཎྜ་ལི་ཀི་ལི་མཱ་ལི་སྒོའི་དབང་པོ་སྤྱོད་པའི་དབང་པོ་བཞི་དང༌། སྦས་མ་ཤིན་ཏུ་སྦས་མ་དབྱངས་ཅན་ཟླ་བ་ཆུ་ཤེལ་མ་བཞི་དང༌། སྣམ་བུ་ཕྱི་མ་ལ་གང་བ་བཟང་པོ་ནོར་བུ་བཟང་པོ་ནོར་སྦྱིན་རྣམ་ཐོས་སྲས་བཞི་རྣམས་སོ།། །། ༈ རྣམ་ཐོས་སྲས་ལྷ་དགུ་འཁོར་བཅས་ནི། དབུས་སུ་རྣམ་ཐོས་སྲས་སེར་པོ། ཕྱོགས་མཚམས་སུ་ཛམྦྷ་ལ་གང་བ་བཟང་པོ་ནོར་བུ་བཟང་པོ་ཀུ་བེ་ར་བཞི་དང༌། ཡང་དག་ཤེས་འབྲོག་གནས་ལྔ་རྩེན་འཇམ་པོ་འཁྱིལ་བ་བཞི་སྟེ་རྟ་བདག་བརྒྱད་འཁོར་དང་བཅས་པའོ།། །། ༈ ཛམྦྷ་ལ་ལྷ་དགུ་ནི། དབུས་སུ་ཛམྦྷ་ལ་སེར་པོ། ཕྱོགས་མཚམས་སུ་ནོར་བུ་བཟང་པོ་གང་བ་བཟང་པོ་ནོར་སྦྱིན་རྣམ་ཐོས་སྲས་བཞི་དང༌།
ཀི་ལི་མཱ་ལི་པི་ཙི་ཀུཎྜ་ལི་མུ་ཁེཎྜ་ཙ་རནྡྲ་བཞི་སྟེ་བརྒྱད་དང༌། དེ་དག་གི་ཡུམ་ནོར་རྒྱུན་མ་དང༌། ཆུ་ཤེལ་མ་སོ་མ་སོ་ལེགས་མ་འཕགས་མ་ཤིན་ཏུ་བཟང་མོ་སྦས་མ་རབ་སྦས་མ་དབྱངས་ཅན་མ་སྟེ་བརྒྱད་རྣམས་དང༌། ཡང་ནོར་རྒྱུན་མ་ལ་བཟང་མོ་རབ་ཏུ་བཟང་མོ་སྦས་མ་རབ་སྦས་མ་ལྷ་མོ་དབྱངས་ཅན་མ་འཕགས་མ་ཆུ་ཤེལ་ཅན་མ་བརྒྱད་ཀྱིས་བསྐོར་བ་དང༌། ཡང་ནོར་རྒྱུན་མའི་བྷ་གའི་ནང་དུ་གཞལ་ཡས་ཁང་གི་དབུས་སུ་ཛམ་ལྷ་ཡུམ་བཅས་ལ། གང་བ་བཟང་པོ་སོགས་ནོར་ལྷ་ཡབ་བརྒྱད་དང༌། ཡང་ནོར་སྦྱིན་དང་ནོར་སྦྱིན་ཆེན་པོ་པདྨ་དང་པདྨ་ཆེན་པོ་ཀི་ལི་མཱ་ལི་དང་ཀི་ལི་མཱ་ལི་ཆེན་པོ་གང་བ་དང་གང་བ་བཟང་པོ་རྣམས་དང་བཅས་པས་བསྐོར་བ་ཞིག་ཀྱང་ཡོད་དཽ།། །། ༈ རིག་པ་ཆེན་མོ་ལྷ་ཞེ་དྲུག་གམ་ལྔ་བཅུ་ནི། འདི་གཟའ་ཡུམ་གྱི་རྟོག་པ་ལ་བརྟེན་པ་ཡིན་པས་གཟའ་རྣམས་དཀྱིལ་དུ་འོང་བར་མཛད་དེ། དབུས་ཀྱི་པདྨའི་ལྟེ་བར་གཟའ་ཉི་མ་དམར་པོ་དཀའ་ཐུབ་ཅན་གྱི་གཟུགས་ཅན།
ཤར་དུ་ཟླ་བ་དཀར་པོ་བྲམ་ཟེའི་གཟུགས་ཅན། ལྷོར་བཀྲ་ཤིས་དམར་པོ་དགེ་སློང་གི་རྣམ་པ་ཅན། ནུབ་ཏུ་ལྷག་པ་སེར་པོ་ཚངས་སྤྱོད་ཀྱི་ཆ་བྱད་ཅན། བྱང་དུ་ཕུར་བུ་སེར་པོ་དགེ་སློང་གི་རྣམ་པ་ཅན། མེར་བ་ཝ་སངས་དཀར་པོ་ཕྱུགས་བདག་གི་བརྟུལ་ཞུགས་འཛིན་པ། བདེན་བྲལ་དུ་སྤེན་པ་ནག་པོ་ཕྱོགས་ཀྱི་གོས་ཅན། རླུང་དུ་སྒྲ་གཅན་དམར་ནག་འཇིགས་སུ་རུང་བའི་རྣམ་པ་ཅན། དབང་ལྡན་དུ་མཇུག་རིང་དུ་བའི་མདོག་ཅན་ཀླུའི་རྣམ་པ་ཅན་ནོ། ། དེའི་ཕྱི་རོལ་གྱི་ཤར་དུ་སངས་རྒྱས་བཅོམ་ལྡན་འདས། ལྷོར་ཕྱག་རྡོར།
ནུབ་ཏུ་འཇིག་རྟེན་དབང་ཕྱུག བྱང་དུ་འཇམ་དཔལ། དབང་ལྡན་དུ་གཟའི་རིགས་རྣམས་དང༌། མེར་རྒྱུ་སྐར་རྣམས་དང༌། བདེན་བྲལ་དུ་གནོད་བྱེད་རྣམས་དང༌། རླུང་དུ་གཟའ་ཐམས་ཅད་ཀྱི་ཡུམ་རྗེ་བཙུན་རིག་པ་ཆེན་མོ་དང༌། སྒོ་བཞིར་རྒྱལ་ཆེན་བཞི་དང་བཅས་པའོ། ། འདིར་ལྷ་འགོད་ཚུལ་གཞན་དང་མི་འདྲ་བ་ཞིག་སྣང་སྟེ་འདིའི་ལུགས་སོ།། །། ༈ གཞན་ཡང་ཐུབ་པ་དམ་ཚིག་གསུམ་བཀོད་པའི་རྒྱལ་པོ་གཙོ་འཁོར་ལྔ་ནི། དབུས་སུ་དམ་ཚིག་གསུམ་བཀོད་པའི་རྒྱལ་པོ་སྐུ་མདོག་སེར་པོ།
ཕྱོགས་བཞིར་བྱང་སེམས་རྡོ་རྗེ་འཛིན་དང་རྡོ་རྗེ་འཛིན་ཆེན་པོ་ཁྱེའུ་མཐའ་ཡས་བུ་མོ་མཐའ་ཡས་ཏེ་བཞིའཽ།། །། ༈ ཀླུ་དབང་གཙོ་འཁོར་ལྔ་ནི། དབུས་སུ་ཀླུ་དབང་གི་རྒྱལ་པོ་སྐུ་མདོག་སྔོན་པོ། ། ཕྱོགས་བཞིར་སྒྲིབ་སེལ་བྱམས་པ་འཇམ་དཔལ་སྤྱན་རས་གཟིགས་དང་བཞིའོ། ། མི་འཁྲུགས་པ་ལྷ་དགུའམ་བཅུ་གསུམ་ནི། དབུས་སུ་མི་འཁྲུགས་པ་སྐུ་མདོག་སྔོན་པོ། ཕྱོགས་མཚམས་སུ་པདྨ་ཅན་དང་འཇིགས་བྲལ་མ། འོད་ལྡན་མ་དང་རྣམ་རྒྱལ་མ། མདངས་ལྡན་མ་དང་དྲི་མེད་མཛེས་མ། རྒྱལ་བ་ཅན་དང་ཡིད་གཞུང་མ་བརྒྱད་བཅས་ལྷ་དགུའམ།
སྒོ་བཞིར་རྡོ་རྗེ་ལྕགས་ཀྱུ་མ་སོགས་བཞི་སྟེ་བཅུ་གསུམ་མོ།། རྡོ་རྗེ་རྣམ་འཇོམས་ལྷ་བཅྭོ་ལྔ་ནི། དབུས་སུ་རྡོ་རྗེ་རྣམ་འཇོམས། ཕྱོགས་མཚམས་སུ་རྡོ་རྗེ་ཕུར་བུ་བཻ་ཅོན་ཐོ་བ་ཁྲོ་བོ་ཆེན་པོ་བཞི་དང༌། འདོད་རྒྱལ་དབྱིག་སྔོན་ཅན་མི་གཡོ་བ་སྟོབས་པོ་ཆེ་བཞི་དང༌། སྟེང་འོག་ཏུ་ཧཱུཾ་མཛད་དང་གནོད་མཛེས་གཉིས་ཏེ་བཅུ་དང༌། སྒོ་བཞིར་རྡོ་རྗེ་ལྕགས་ཀྱུ་མ་སོགས་བཞིའཽ།། །། ༈ ཡང་རྣམ་འཇོམས་ལྷ་བཅུ་གསུམ་ནི། དབུས་སུ་རྡོ་རྗེ་རྣམ་འཇོམས་དཀར་པོ། ། ཕྱོགས་བཞི་སྤྱན་སོགས་བཞི།
མཐར་ཁམས་གསུམ་རྣམ་རྒྱལ་གཤིན་རྗེ་གཤེད་རྟ་མགྲིན་བདུད་རྩི་འཁྱིལ་བ་དང༌། དབྱིག་སྔོན་ཅན་དོན་ཡོད་ཞགས་པ་ཁྲོ་གཉེར་ཅན་རྡོ་རྗེ་འཁོར་ལོའོ། ། ༈ ཡང་ལྷ་ཉེར་བདུན་ནི། རྣམ་འཇོམས་ཀྱི་མཐར་རྡོ་རྗེ་གཏུམ་པོ་ཕུར་བུ་བེ་ཅོན་ཐོ་བ་བཞི་དང༌། སྒེག་སོགས་བཞི་དང་བདུག་པ་མ་སོགས་བཞི་དང༌། ཕྱོགས་སྐྱོང་བཅུ་དང་སྒོ་བ་བཞི་རྣམས་སོ། ། དེ་མ་ཡིན་པའི་ལྷ་བཅྭོ་ལྔ་མ་དང་ལྷ་ལྔ་མ་དང༌། དཀྱིལ་འཁོར་གཞན་དྲུག་ཀྱང་བཤད་དེ་མ་བཀོད་དཽ།། །། ༈ སྤྱན་རས་གཟིགས་པདྨ་གར་དབང་ལྷ་དགུ་ནི། དབུས་སུ་པདྨ་གར་གྱི་དབང་ཕྱུག་དམར་པོ།
ཕྱོགས་མཚམས་སུ་རྣམ་གཟིགས་མ་སྒྲོལ་མ་དབྱུག་པ་མ་ཁྲོ་གཉེར་ཅན་བཞི་དང༌། གར་དབང་མ་སྣ་ཚོགས་པདྨ་སྣ་ཚོགས་མདོག་ཅན་གནས་ཅན་མ་བཞིའོ།། །། ༈ དོན་ཡོད་ཞགས་པ་ལྷ་ལྔ་ནི། དབུས་སུ་དོན་ཡོད་ཞགས་པ་དཀར་པོ། ། མཐར་དོན་ཡོད་ལྕགས་ཀྱུ་རྟ་མགྲིན་རལ་གཅིག་མ་ཁྲོ་གཉེར་ཅན་རྣམས་སོ།། །། ༈ ཡང་སྤྱན་རས་གཟིགས་ལྷ་ལྔ་ནི། སྤྱན་རས་གཟིགས་དམར་པོ་ལ་སྤྱན་སོགས་ཡུམ་བཞིས་བསྐོར་བའཽ།། །། ༈ འཇམ་དབྱངས་སེདྒེའི་སྒྲ་ལྷ་བཅུ་གསུམ་ནི། སེདྒེའི་སྒྲ་སྐུ་མདོག་སེར་པོ། མཐར་ནོར་བཟང་རྟ་མགྲིན་ཟླ་འོད་ཉི་འོད་བཞི་དང༌།
རྣམ་སྣང་རིན་འབྱུང་སྣང་མཐའ་དོན་གྲུབ་བཞི། སྤྱན་སོགས་བཞི་རྣམས་སཽ།། །། ༈ འཇམ་དབྱངས་ཨ་ར་པ་ཙ་ན་ལྷ་ལྔ་ནི། འཇམ་དབྱངས་ཨ་ར་པ་ཙ་ན་དང༌། མཐར་དྲ་བ་ཅན་ཟླ་འོད་སྒྲ་ཅན་མ་ཉེ་བའི་སྒྲ་ཅན་མ་རྣམས་སོ།། །། ༈ སྒྲོལ་མ་ནོར་སྦྱིན་མ་ལྷ་བཅུ་གསུམ་ནི། ནོར་སྦྱིན་མ་ལྗང་ཁུ། སྒོ་བཞིར་རྡོ་རྗེ་རིན་ཆེན་པདྨ་དྲིའི་སྒྲོལ་མ་བཞི་དང༌། མཚམས་སུ་མེ་ཏོག་བདུག་སྤོས་མར་མེ་དྲིའི་སྒྲོལ་མ་བཞི་དང༌། སྒོ་བཞིར་རྡོ་རྗེ་ལྕགས་ཀྱུ་མ་སོགས་བཞི་རྣམས་ སཽ།། །།
༈ འཕགས་མ་ཀུ་རུ་ཀུ་ལེ་ལྷ་བཅུ་གསུམ་ནི། ལྷ་མོ་ཀུ་རུ་ཀུ་ལེ་སྐུ་མདོག་དམར་མོ་ཕྱག་བརྒྱད་མ། ཕྱོགས་མཚམས་སུ་དང་བའི་སྒྲོལ་མ་རྫོགས་པ་རྒྱལ་བ་སྣང་བའི་སྒྲོལ་མ་བཞི་དང༌། ཙུནྡ་མི་ཐུབ་མ་མར་མེའི་སྒྲོལ་མ་གཽ་རིའི་སྒྲོལ་མ་བཞི་དང༌། སྒོ་བཞིར་རོ་ལངས་མ་གཞན་གྱིས་མི་ཐུབ་མ་རལ་གཅིག་མ་གནྡྷ་རི་བཞི་རྣམས་སོ། ། ༈ རྡོ་རྗེ་ཕག་མོ་ལྷ་ལྔ་ནི། ཕག་མོ་དཀར་མོ་ཞལ་གཅིག་ཕྱག་གཉིས་མ། ཕྱོགས་བཞིར་མཁའ་འགྲོ་མ་ལཱ་མ་དུང་སྐྱེས་མ་གཟུགས་ཅན་མ་བཞིའོ།། །། ༈ ཕག་མོ་དོན་ཐམས་ཅད་གྲུབ་པ་ལྷ་ལྔ་ནི། ཕག་མོ་དམར་པོ་ཞལ་གཅིག་ཕྱག་བཞི་མ།
ཕྱོགས་བཞིར་རྡོ་རྗེ་སྣམ་ཤིན་ཏུ་འཇིགས་མ་སྟོང་ཆེན་མོ་ལྗགས་བསྐྱོད་མ་དང་བཞིའོ། ། ༈ རྟ་མགྲིན་ལྷ་ལྔ་ནི། རྟ་མགྲིན་དམར་པོ་ཞལ་གསུམ་ཕྱག་དྲུག་པ། མཐར་རྟའི་རྡོ་རྗེ་མ་ཕག་མོ་ལྕེ་སྤྱང་རྡོ་རྗེ་མ་ལྷ་མོ་དཀར་མོ་དང་བཞི་རྣམས་ སོ།། །། ༈ གཞན་ཡང་ཚེ་དཔག་མེད་ལྷ་དགུའམ་བཅུ་གསུམ་གྱི་དཀྱིལ་འཁོར་དང༌། གཙུག་ཏོར་དྲི་མེད་ལྷའི་དཀྱིལ་འཁོར་དང༌། ཕྱག་རྡོར་མི་གཡོ་བ་སོགས་བྱ་རྒྱུད་དུ་གཏོགས་པའི་དཀྱིལ་འཁོར་སུམ་སྟོང་ལྔ་བརྒྱ་ཡོད་པར་བཤད་པས་མཐའ་དག་བརྗོད་པར་ག་ལ་ནུས། ཡང་རྒྱུད་དང་རྒྱ་བོད་ཀྱི་གཞུང་གི་སྒྲུབ་ཐབས་རྒྱ་མཚོ་སོགས་ནས་འཇམ་དབྱངས་སྤྱན་རས་གཟིགས་འོད་ཟེར་ཅན་སྒྲོལ་མ་སོགས་ལྷ་རེ་རེའི་སྒྲུབ་ཐབས་ཀྱང་ཤིན་ཏུ་མང་པོ་ཞིག་གསུངས་པ་རྣམས་ཀྱི་མིང་ཙམ་ཡང་འབྲི་བར་མ་སྤོབས་ཀྱང༌། འདིར་ཆེ་ལོང་ཙམ་ཞིག་བྲིས་པ་ནི་དཀྱིལ་འཁོར་གྱི་ལྷ་འདི་དག་གི་མཚན་གྱི་རྣམ་གྲངས་འདི་ལྟར་གཞན་གྱིས་ཤེས་པར་གྱུར་ན་ལེགས་སྙམ་པའི་དད་པས་ཡིད་དྲངས་ཏེ་ཤཱཀྱའི་བཙུན་པ་བཤད་སྒྲུབ་མིང་ཅན་གྱིས་དམ་པ་སྔ་མའི་མན་ངག་ལ་བརྟེན་ནས་བཀོད་པའི་ཡི་གེ་པ་ནི་ཏཱ་ཡི་ལ་ལུང་བློ་བཟང་དོན་གྲུབ་བོ། ། ཚུལ་འདིར་འབད་ལས་བྱུང་བའི་དགེས། །
སྐྱེ་ཀུན་ཡི་དམ་འདི་རྣམས་ཀྱིས། ། འབྲལ་མེད་རྗེས་སུ་བཟུང་གྱུར་ཏེ། ། རྡོ་རྗེ་འཆང་དབང་མྱུར་ཐོབ་ཤོག ། མདྒལཾ།
མེས་པོའི་ཤུལ་བཞག་ལས། ཅོ་ནེ་གྲགས་པ་བཤད་སྒྲུབ་ཀྱི་གསུང་འབུམ། རྒྱུད་སྡེ་རྣམ་བཞིའི་དཀྱིལ་འཁོར་བའི་ལྷ་མང་པོའི་མཚན་ཐོ་རིན་ཆེན་བུམ་བཟང་བཞུགས། -PAGE 312--PAGE 313--PAGE 304-
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
