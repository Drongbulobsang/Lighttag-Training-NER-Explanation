གསུང་འབུམ། གྲགས་པ་བཤད་སྒྲུབ།
པོད ༡༧
རྩིས་ཀྱི་ལྡེ་མིག་གི་སྐོར་དོན་བསྡུས་གསལ་བ།
༄༅། །ལོ་དང་སྤར་མེའི་རེའུ་མིག་གི་སྐོར་དང༌། རྩིས་ཀྱི་ལྡེ་མིག་གི་སྐོར་དོན་བསྡུས་གསལ་བ་བཞུགས་སོ། ། འབྱུང་བ་དང་བསྟུན་པའི་མིང་སྲོག་ལུས་དབང་ཐང་ཀླུང་རྟ་ཤིང་བྱི་ཆུ་ལྕགས་ཤིང་ཤིང་ཤིང་གླང་ས་ལྕགས་ཤིང་ཆུ་མེ་སྟག་ཤིང་མེ་མེ་ལྕགས་མེ་ཡོས་ཤིང་མེ་མེ་མེ་ས་འབྲུག་ས་ཤིང་ས་ཤིང་ས་སྦྲུལ་མེ་ཤིང་ས་ཆུ་ལྕགས་རྟ་མེ་ས་ལྕགས་ལྕགས་ལྕགས་ལུག་ས་ས་ལྕགས་མེ་ཆུ་སྤྲེལ་ལྕགས་ལྕགས་ཆུ་ཤིང་ཆུ་བྱ་ལྕགས་ལྕགས་ཆུ་ཆུ་ཤིང་ཁྱི་ས་མེ་ཤིང་ལྕགས་ཤིང་ཕག་ཆུ་མེ་ཤིང་མེ་མེ་བྱི་ཆུ་ཆུ་མེ་ཤིང་མེ་གླང་ས་ཆུ་མེ་ཆུ་ས་སྟག་ཤིང་ས་ས་ལྕགས་ས་ཡོས་ཤིང་ས་ས་མེ་ལྕགས་འབྲུག་ས་ལྕགས་ལྕགས་ཤིང་ལྕགས་སྦྲུལ་མེ་ལྕགས་ལྕགས་ཆུ་ཆུ་རྟ་མེ་ཤིང་ཆུ་ལྕགསཆུ་ལུག་ས་ཤིང་ཆུ་མེ་ཤིང་སྤྲེལ་ལྕགས་ཆུ་ཤིང་ཤིང་ཤིང་བྱ་ལྕགས་ཆུ་ཤིང་ཆུ་མེ་ཁྱི་ས་ས་མེ་ལྕགས་མེ་ཕག་ཆུ་ས་མེ་མེ་ས་བྱི་ཆུ་མེ་ས་ཤིང་ས་གླང་ས་མེ་ས་ཆུ་ལྕགས་སྟག་ཤིང་ཤིང་ལྕགས་ལྕགས་ལྕགས་ཡོས་ཤིང་ཤིང་ལྕགས་མེ་ཆུ་འབྲུག་ས་ཆུ་ཆུ་ཤིང་ས་སྦྲུལ་མེ་ཆུ་ཆུ་ཆུ་ ལོའི་མིང་སྲོག་ལུས་དབང་ཐང་རླུང་རྟ་ ཤིང་རྟ་མེ་ལྕགས་ཤིང་ལྕགས་ཤིང་ལུག་ས་ལྕགས་ཤིང་མེ་མེ་སྤྲེལ་ལྕགས་མེ་མེ་ཤིང་མེ་བྱ་ལྕགས་མེ་མེ་ཆུ་ས་ཁྱི་ས་ཤིང་ས་ལྕགས་ས་ཕག་ཆུ་ཤིང་ས་མེ་ལྕགས་བྱི་ཆུ་ས་ལྕགས་ཤིང་ལྕགས་གླང་ས་ས་ལྕགས་ཆུ་ཆུ་སྟག་ཤིང་ལྕགས་ཆུ་ལྕགས་ཆུ་ཡོས་ཤིང་ལྕགས་ཆུ་མེ་ཤིང་འབྲུག་ས་མེ་ཤིང་ཤིང་ཤིང་སྦྲུལ་མེ་མེ་ཤིང་ཆུ་མེ་རྟ་མེ་ཆུ་མེ་ལྕགས་མེ་ལུག་ས་ཆུ་མེ་མེ་ས་སྤྲེལ་ལྕགས་ས་ས་ཤིང་ས་བྱ་ལྕགས་ས་ས་ཆུ་ལྕགས་ཁྱི་ས་ལྕགས་ལྕགས་ལྕགས་ལྕགས་ཕག་ཆུ་ལྕགས་ལྕགས་མེ་ཆུ་བྱི་ཆུ་ཤིང་ཆུ་ཆུ་ཆུ་གླང་ས་ཤིང་ཆུ་ཆུ་ཤིང་སྟག་ཤིང་ཆུ་ཤིང་ལྕགས་ཤིང་ཡོས་ཤིང་ཆུ་ཤིང་མེ་མེ་འབྲུག་ས་ས་མེ་ཤིང་མེ་སྦྲུལ་མེ་ས་མེ་ཆུ་ས་རྟ་མེ་མེ་ས་ལྕགས་ས་ལུག་ས་མེ་ས་མེ་ལྕགས་སྤྲེལ་ལྕགས་ཤིང་ལྕགས་ཤིང་ལྕགས་བྱ་ལྕགས་ཤིང་ལྕགས་ཆུ་ཆུ་ཁྱི་ས་ཆུ་ཆུ་ལྕགས་ཆུ་ཕག་ཆུ་ཆུ་ཆུ་མེ་ལོའི་མིང་སྨེ་འབྲེང་དང་པོ་སྨེ་འཕྲེང་གཉིས་པ་སྨེ་འཕྲེང་གསུམ་པ་ལོའི་མིང་སྨ་འཕྲེང་དང་པོ་སྨེ་འཕྲེང་གཉིས་པ་སྨེ་འཕྲེང་གསུམ་པ་ ཤིང་བྱི་༡༤༧ཤིང་རྟ་༧༡༤ཤིང་གླང་༩༣༦ཤིང་ལུག་༦༩༣མེ་སྟག་༨༢༥མེ་སྤྲེལ་༥༨༢མེ་ཡོས་༧༡༤མེ་བྱ་༤༧༡ས་འབྲུག་༦༩༣ས་ཁྱི་༣༦༩ས་སྦྲུལ་༥༨༢ས་ཕག་༢༥༨ལྕགས་རྟ་༤༧༡ལྕགས་བྱི་༡༤༧ལྕགས་ལུག་༣༦༩ལྕགས་གླང་༩༣༦ཆུ་སྤྲེལ་༢༥༨ཆུ་སྟག་༨༢༥ཆུ་བྱ་༡༤༧ཆུ་ཡོས་༧༡༤ཤིང་ཁྱི་༩༣༦ཤིང་འབྲུག་༦༩༣ཤིང་ཕག་༨༢༥ཤིང་སྦྲུལ་༥༨༢མེ་བྱི་༧༡༤མེ་རྟ་༤༧༡མེ་གླང་༦༩༣མེ་ལུག་༣༦༩ས་སྟག་༥༨༢ས་སྤྲེལ་༢༥༨ས་ཡོས་༤༧༡ས་བྱ་༡༤༧ ལྕགས་འབྲུག་ ༣༦༩ལྕགས་ཁྱི་༩༣༦ལྕགས་སྦྲུལ་༢༥༦ལྕགས་ཕག་༨༢༥ཆུ་རྟ་༡༤༧ཆུ་བྱི་༧༡༤ཆུ་ལུག་༩༣༦ཆུ་གླང་༦༩༣ཤིང་སྤྲེལ་༨༢༥ཤིང་སྟག་༥༨༢ཤིང་བྱ་༧༡༤ཤིང་ཡོས་༤༧༡མེ་ཁྱི་༦༩༣མེ་འབྲུག་༣༦༩མེ་ཕག་༥༨༢མེ་སྦྲུལ་༢༥༨ས་བྱི་༤༧༡ས་རྟ་༡༤༧ས་གླང་༣༦༩ས་ལུག་༩༣༦ལྕགས་སྟག་༢༥༨ལྕགས་སྤྲེལ་༨༢༥ལྕགས་ཡོས་༡༤༧ལྕགས་བྱ་༧༡༤ཆུ་འབྲུག་༩༣༦ཆུ་ཁྱི་༦༩༣ཆུ་སྦྲུལ་༨༢༥ཆུ་ཕག་༥༨༢སྤར་ཁའི་བཟང་བཞི་དང་ངན་བཞིའི་ངོས་འཛིན། དཔལ་ཕྱྭ་ལོན་ལུས་ཆད་འདྲེ་ལྔ་ལུས་ཆད་ཕྱྭ་མཉམ་སྲོག་འཚོ་ ལི་ འདྲེ་ལྔ་གནོད་པ་ ཁོན་ དཔལ་གནོད་པ་གནམ་སྨན་བདུད་གཅོད་སྲོག་འཚོ་བདུད་གཅོད་གནམ་སྨན་ལུས་ཆད་འདྲེ་ལྔ་དཔལ་གནོད་པ་བདུད་གཅོད་གནམ་སྨན་བདུད་གཅོད་ དྭ་ ཕྱྭ་ལོན་འདྲེ་ལྔ་ ཁེན་ སྲོག་འཚོ་གནམ་སྨན་གནོད་པ་སྲོག་འཚོ་དཔལ་ལུས་ཆད་ཕྱྭ་ལོན་སྲོག་འཚོ་གནམ་སྨན་བདུད་གཅོད་བདུད་གཅོད་གནོད་པ་སྲོག་འཚོ་དཔལ་ ཁམ་ གནོད་པ་ལུས་ཆད་ གིན་ གནམ་སྨན་འདྲེ་ལྔ་ཕྱྭ་ལོན་ལུས་ཆད་ཕྱྭ་མཉམ་འདྲེ་ལྔ་དཔལ་གནམ་སྨན་སྲོག་འཚོ་གནོད་པ་ཕྱྭ་མཉམ་དཔལ་འདྲེ་ལྔ་ཕྱྭ་མཉམ་ ཟིན་ བདུད་གཅོད་གནམ་སྨན་ ཟོན་ ལུས་ཆད་ལུས་ཆད་དཔལ་འདྲེ་ལྔ་བདུད་གཅོད་སྲོག་འཚོ་གནོད་པ་ ༈ ན་མོ་ཨཱརྱ་མཉྫུ་གྷོ་ཥཱ་ཡེ། རྒྱལ་ཀུན་མཁྱེན་རབ་དབང་ཕྱུག་ མཆོག ། འཇམ་པའི་དབྱངས་ཞེས་གྲགས་པ་དེས། ། རྣམ་མང་འགྲོ་བའི་དོན་ཆེད་དུ། ། རྩིས་འགོ་སུམ་བརྒྱ་དྲུག་ཅུ་གསུངས། ། གཙུག་ལག་འདི་ཡི་རྩ་བ་ནི། །
མ་ཧཱ་གསེར་གྱི་རུས་སྤལ་ལ། ། གཏུགས་ཤིང་དེ་ཉིད་གནས་པའི་ཚུལ། ། རྒྱ་མཚོ་ཆེན་པོའི་ཀློང་ཡངས་སུ། ། མགོ་བོ་ལྷོར་བསྟན་མཇུག་མ་བྱང༌། ། གཞོགས་གཡས་ཤར་ལ་གཞོགས་གཡོན་ནུབ། ། ཡན་ལག་མཚམས་བཞིར་རྒྱངས་ཏེ་གནས། ། དེ་ལས་ལོ་འགྲོས་སྤར་སྨེ་གསུམ། ། ཇི་ལྟར་ཆད་པའི་རིམ་པ་ནི། ། ལུས་ཀྱི་ཤར་ཤིང་ལྷོ་ཕྱོགས་མེ། ། ནུབ་ལྕགས་བྱང་ཆུ་མཚམས་བཞི་ས། །
ཤིང་ལས་སྟག་ཡོས་རྣམ་གཉིས་ཆད། ། མེ་ལས་རྟ་སྦྲུལ་ལྕགས་བྱ་སྤྲེལ། ། ཆུ་ལས་བྱི་ཕག་རྣམ་གཉིས་ དང༌། ། ས་ལས་ཁྱྀ་འབྲུག་གླང་ལུག་བཞི། ། གང་ལས་ཆད་པ་སྲོག་ཡིན་ནོ། ། ཤར་སྟོད་སྟག་ལ་ཤར་སྨད་གཡོས། ། ཤར་ལྷོ་འབྲུག་ལ་ལྷོ་སྟོད་སྦྲུལ། ། ལྷོ་སྨད་རྟ་ལ་ལྷོ་ནུབ་ལུག ། ནུབ་སྟོད་སྤྲེལ་ལ་ནུབ་སྨད་བྱ། ། ནུབ་བྱང་ཁྱྀ་ལ་བྱང་སྟོད་ ཕག །
བྱང་སྨད་བྱི་བ་བྱང་ཤར་གླང༌། ། བྱི་སྟག་འབྲུག་རྟ་སྤྲེལ་ཁྱི་ཕོ། ། གླང་ཡོས་སྦྲུལ་ལུག་བྱ་ཕག་མོ། ། སྤར་ཁ་ལི་མེ་ཁོན་ས་དང༌། ། དྭ་ལྕགས་ཁེན་གནམ་ཁམ་ཆུ་དང༌། ། གིན་རི་ཟིན་ཤིང་ཟོན་རླུང་ངོ༌། ། འོན་ཀྱང་ཕྱོགས་ཀྱི་སྤར་ཁ་ནི། ། ཕྱོགས་བསྟུན་མཚམས་བཞི་ས་ཡིན་ནོ། ། སྨེ་བའི་ཆད་ལུགས་བསྟན་པ་ནི། ། གཅིག་དཀར་དྲུག་དཀར་བརྒྱད་དཀར་ལྕགས། །
གཉིས་ནག་སུམ་ཐོན་ཆུ་ཡིན་ལ། ། བཞི་ལྗང་ཤིང་སྟེ་ལྔ་སེར་ ས། ། བདུན་དམར་དགུ་དམར་མེ་ཡིན་ནོ། ། ལི་ལ་གསལ་བའི་མེ་ལོང་ དགུ ། ཁོན་ལ་གཉིས་དེ་སྲིབ་རི་ནག ། ལྕགས་ལ་རིན་ཆེན་འབར་བ་ བདུན། ། ནམ་མཁའི་རྒྱལ་པོ་དྲུག་ལྡན་དཀར། ། ཆུ་སྲོག་སྙིང་པོ་སྦུ་བ་གཅིག ། རི་ཡི་རྒྱལ་པོ་རྩེ་བརྒྱད་དཀར། ། དཔག་བསམ་ཤིང་ལས་འབྲས་བུ་ཐོན། །
རླུང་གི་རྒྱལ་པོ་འཕྱོ་བ་བཞིན། ། ལྔ་སེར་རུས་སྦལ་ལྟོ་ལ་གབ། ། ལོ་ཡི་རིམ་པ་བསྟན་པ་ནི། ། བྱི་བ་ལ་སོགས་བཅུ་གཉིས་ཏེ། ། ཤིང་མེ་ས་ལྕགས་ཆུ་རིམ་བཞིན། ། ལྔ་ལྔར་ལྡན་པས་དྲུག་ཅུར་འགྱུར། ། དེ་ལ་སྨེ་བའང་དྲུག་ཅུ་སྟེ། ། དྲུག་ཅུ་སྐོར་ཞེས་གྲགས་པ་ཡིན། ། ལོ་ཡི་ཐོག་མ་བྱི་བ་དང༌། ། ཟླ་བའི་ཐོག་མ་སྟག་ཡིན་ནོ། །
ཟླ་བ་ཕོ་དྲུག་སྟག་གིས་ཚེས། ། མོ་དྲུག་སྤྲེལ་ཚེས་ཁྱྀ་འབྲུག་ཉ། ། གླང་ལུག་གཉིས་ནི་སྟོང་ལ་འཆར། ། དུས་ཚོད་ནམ་ལངས་ཡོས་ཡིན་ ལ། ། ཉི་ཤར་འབྲུག་ལ་ཉི་དྲོས་སྦྲུལ། ། ཉི་ཕྱེད་རྟ་ལ་ཕྱེད་ཡོལ་ལུག ། མྱུར་ཁ་སྤྲེལ་ལ་ཉི་ནུབ་བྱ། ། ས་སྲོས་ཁྱི་ལ་སྲོད་འཁོར་ཕག ། ནམ་ཕྱེད་བྱི་བ་ཕྱེད་ཡོལ་ གླང༌། ། ཐོ་རངས་སྟག་གི་དུས་སུ་བརྩི། །
གནམ་ལོ་མ་ལ་ཟླ་བ་བུ། ། ད་ལྟའི་རབ་ཉི་མེ་ཡོས་ཀྱི། ། དཔྱིད་ཟླ་རབ་འབྲིང་ས་ཡི་ཁམས། ། དཔྱིད་ཐ་དབྱར་ར་ལྕགས་ཁམས་སོ། ། རིམ་པར་ཁམས་རེས་ཟླ་བ་གཉིས། ། བུ་འདེད་བྱས་པས་མི་ནོར་འགྲུབ། ། ཟླ་བ་མ་ལ་ཞག་ནི་བུ། ། དཔྱིད་ཟླ་ར་བ་ས་ཕོ་སྟག ། ཚེས་གཅིག་ལྕགས་ཕོ་སྟག་ཡིན་ལ། ། ཚེས་གཉིས་ལྕགས་མོ་ཡོས་སུ་འདོད། །
དེ་ལྟར་རིམ་པར་བརྩིས་པས་འགྲུབ། ། སྨེ་བ་དྲུག་ཅུ་ཚན་གསུམ་ལ། ། བརྒྱ་དང་བརྒྱད་ཅུ་ཐམ་པ་འབྱུང༌། ། བརྒྱད་ཅུ་སྐོར་ཞེས་གྲགས་པ་ཡིན། ། ཕོ་བྲང་དང་པོ་གཅིག་འབྱུང་སྟེ། ། གཅིག་གི་ཐ་མ་ལྔ་རུ་ཟད། ། ལྔ་ཟད་ཐ་མ་བཞི་ལ་འདྲོངས། ། བཞི་ཡི་ཐ་མ་བརྒྱད་དུ་ཟད། ། བརྒྱད་ཟད་ཐ་མ་བདུན་ལ་འདྲོངས། ། བདུན་གྱི་ཐ་མ་གཉིས་སུ་ཟད། །
གཉིས་ཟད་ཐ་མ་གཅིག་ལ་འདྲོངས། ། འཁོར་ཞིང་འཁོར་བ་མ་གཏོགས་པ། ། ལྷག་ཅིང་ཆད་པ་ཡོངས་མི་སྲིད། ། ཤིང་ཕོ་བྱི་བའི་བཞི་ལྗང་ནས། ། ཆུ་མོ་ཕག་གི་བརྒྱད་དཀར་བར། ། དགྲ་ཟུན་གཉིས་གཉིས་སྨེ་བ་གཅིག ། ས་ཕོ་བྱི་ནས་ས་ཕག་ བར། ། ལོ་འགྲོས་དབུས་མ་མ་གཏོགས་པ། ། ཤིང་བྱི་མེ་སྟག་ལ་སོགས་ པའི། ། དབང་ཐང་མ་བུ་རིམ་གྱིས་འཁོར། །
དེ་ལྟར་ལོ་འགྲོས་རེ་རེ་ལ། ། སྲོག་ལུས་དབང་ཐང་ཀླུང་རྟ་བཞི། ། སྲོག་ནི་གོང་ལྟར་ཆད་ཚུལ་ཡིན།། ལུས་ཀྱི་ལྡེ་མིག་བསྟན་པ་ནི། ། ཤིང་བྱི་ཆུ་སྦྲེལ་ལྕགས་འབྲུག་ལྕགས། ། ཤིང་རྟ་ཆུ་སྟག་ལྕགས་ཁྱི་ལྕགས། ། རང་རང་ལྕགས་ནས་འབྱེད་པ་སྟེ། ། དེ་རྣམས་སོ་སོའི་མ་ཤིང་མཐུན། ། བུ་ནི་ཆུ་ལེན་དགྲ་ས་བརྐོས། ། གྲོགས་ནི་མེ་ཡི་ཕུང་པོ་འབུད། །
ཡང་ན་ཤིང་གི་བྱི་གླང་དང༌། ། ཤིང་གི་རྟ་ལུག་ཆུའི་སྟག་ཡོས། ། ཆུ་ཡི་བྱ་སྤྲེལ་ལྕགས་འབྲུག་སྦྲུལ། ། ལྕགས་ཀྱྀ་ཁྱི་ཕག་རྣམས་ཀྱི་ལུས། ། ལྕགས་ཡིན་འདི་ནི་མ་ནོར་བར། ། མ་ལུས་ཤིང་ལ་བུ་ལུས་ཆུ། ། དགྲ་ལུས་ས་ལ་གྲོགས་ལུས་ མེ། ། སྔ་མ་ཉིད་དང་དོན་གཅིག་འགྱུར། ། ཁ་སྲོག་སུམ་ཅུའི་ལུས་སུ་ཤེས། ། ཤིང་བྱི་མེ་བྱི་ལ་སོགས་པ། །
འབྱུང་བའི་རང་མིང་དབང་ཐང་ཡིན། ། གནམ་ལོ་ཕོ་ལོ་ཤར་བའི་ཚེ། ། གཅིག་བཅུ་རང་ལ་གཉིས་གསུམ་མ། ། བཞི་ལྔ་དགྲ་ལ་དྲུག་བདུན་གྲོགས། ། བརྒྱད་དགུ་བུ་རུ་ཤེས་པར་བྱ། ། གནམ་ལོ་མོ་ལོ་ཤར་བའི་ཚེ། ། གཅིག་གཉིས་རང་ལ་གསུམ་བཞི་མ། ། ལྔ་དྲུག་དགྲ་ལ་བདུན་བརྒྱད་གྲོགས། ། དགུ་བཅུ་ཕུ་རུ་ཤེས་བྱ་སྟེ། ། ཕོ་མོ་ལུས་དང་དབང་ཐང་མཐུན། །
དེ་ནས་ཀླུང་རྟའི་ངོས་འཛིན་ནི། ། སྟག་རྟ་ཁྱི་གསུམ་ཀླུང་སྤྲེལ་ལྕགས། ། ཕག་ལུག་ཡོས་གསུམ་ཀླུང་སྦྲུལ་མེ། ། བྱི་འབྲུག་སྤྲེལ་གསུམ་ཀླུང་སྟག་ཤིང༌། ། བྱ་གླང་སྦྲུལ་གསུམ་ཀླུང་ཕག་ཆུ། ། འབྱུང་བ་ས་ཡི་ཀླུང་རྟ་མེད། ། རྩ་བའི་ལོ་འགྲོས་བཅུ་གཉིས་ལ། ། གསུམ་ཚན་བཞི་རུ་ཕྱེ་བ་ལས། ། ར་བ་འབྲྀང་ཐ་མ་ཆེ་ཆུང་གསུམ། ར་བ་བཞི་ནས་བརྩི་བ་ཡིན། །
ཀླུང་རྟ་མཐུན་པར་སྡེབས་པ་ལ། ། མཐུན་གསུམ་ཞེས་ནི་བཤད་པ་ཡིན། ། བཞི་ཚན་གསུམ་དུ་ཕྱེ་བ་ལས། ། སྟག་དང་སྤྲཻའུ་ཕག་དང་སྦྲུལ། ། ར་བ་བཞི་ཞེས་བྱ་བ་ཡིན། ། གཉིས་ནག་ལྔ་སེར་བརྒྱད་དཀར་གསུམ། ། ར་བ་བཞི་ཡི་སྐྱེས་སྨེ་ཡིན། ། བྱ་དང་བྱི་བ་ཡོས་བུ་རྟ། ། འབྲིང་པོ་བཞི་ཞེས་བྱ་བ་སྟེ། ། གཅིག་དཀར་བཞི་ལྗང་བདུན་དམར་གསུམ། །
འབྲིང་པོ་བཞི་ཡི་སྐྱེས་སྨེ་ཡིན། ། གླང་ལུག་ཁྱི་དང་འབྲུག་བཞི་ནི། ། ཐ་ཆུང་བཞི་ཞེས་བྱ་བ་སྟེ། ། གསུམ་ཐོན་དྲུག་དཀར་དགུ་དམར་གསུམ། ། ཐ་ཆུང་བཞི་ཡི་སྐྱེས་སྨེ་ཡིན། ། གང་ལས་སྐྱེས་པའི་ཁ་དམར་གདགས། ། གཅིག་པ་རང་ཀེག་གཉིས་ནད་འགྲེ ། གསུམ་པ་བྱེ་བྲལ་བཞི་བཞི་གཤེད། ། ལྔ་པ་ལྔ་མཐུན་དྲུག་དྲུག་འགྲས། ། བདུན་པ་བདུན་ཟུར་དག་ཏུ་ཤེས། །
ཁ་ཡན་ལ་སོགས་བཤད་པ་ནི། ། སྲོག་དང་དབང་ཐང་གཅིག་པ་ལ། ། ཁ་ཡན་ལོ་ཞེས་བཤད་པ་སྟེ། ། དཔེར་མཚོན་ཤིང་གི་སྟག་ཡོས་བཞིན། ། དབང་ཐང་སྲོག་གི་བུ་རོ་སོང༌། ། སེ་ཞིག་ཅེས་ནི་བཤད་པ་སྟེ། ། དཔེར་ན་མེ་ཡི་སྟག་ཡོས་བཞིན། ། དབང་ཐང་སྲོག་གི་མ་རུ་སོང༌། ། ཁོང་ནོང་ལོ་ཞེས་བྱ་བ་སྟེ། ། དཔེར་ན་ཆུ་ཡི་སྟག་ཡོས་བཞིན། །
དབང་ཐང་སྲོག་གི་གྲོགས་སུ་སོང༌། ། ཁ་རལ་ལོ་ཞེས་བྱ་བ་སྟེ། ། དཔེར་ན་ས་ཡི་སྟག་ཡོས་བཞིན། ། དབང་ཐང་སྲོག་གི་དགྲ་རུ་སོང༌། ། བདུན་ཁུར་ཞེས་ནི་བཤད་པ་སྟེ། ། དཔེར་ན་ལྕགས་ཀྱི་སྟག་ཡོས་བཞིན། ། ལོ་སྐོར་དྲུག་ཅུ་ཐམ་པ་ལ། ། ཁ་ཡན་ལོ་ནི་བཅུ་གཉིས་ཏེ། ། དེ་བཞིན་སེ་ཞིག་ཁོང་ནོང་དང༌། ། ཁ་རལ་བདུན་ཁུར་རྣམས་ལ་ཡང༌། །
ལོ་ནི་བཅུ་གཉིས་བཅུ་གཉིས་ཡོད། ། སྤྱི་ནི་གནམ་ལོ་ཕོ་མོ་གཉིས། ། ཕོ་ལོ་དྲུག་ཤར་མོ་ལོ་ཟུར། ། མོ་ལོ་དྲུག་ཤར་ཕོ་ལོ་ཟུར། ། དཔེར་ན་སྟག་དང་ཡོས་བཞིན་ནོ། ། ཁམས་ལྔའི་བརྩི་ལུགས་བསྟན་པ་ནི། ། ཀེག་ཤིང་ཇི་མེ་ཀུང་ས་དང༌། ། བཤང་ལྕགས་འུ་ཆུ་ལྔ་རུ་འདུས། ། རུས་ཁམས་གང་དང་མཐུན་པར་སྦྱར། ། འུ་དང་སྦྱར་བའི་ཆུ་ཁམས་ལ། །
བྱི་ཕག་བྱུང་ན་དབང་ལོ་ཡིན། ། འབྲུག་བྱུང་ཆད་ཆེན་གཙོ་བོ་ལོ། ། ཁྱི་ནི་ཆེ་ཆུང་སྣ་མའི་ལོ། ། བྱང་སྤྲཻལ་གཉིས་ནི་མ་ལོ་ཡིན། ། སྟག་ཡོས་གཉིས་ནི་བུ་ལོ་ཡིན། ། རྟ་སྦྲུལ་གཉིས་ནི་གྲོགས་ལོ་ཡིན། ། གླང་ལུག་གཉིས་ནི་དགྲ་ལོ་ཡིན། ། རུས་ཆེན་ལྷག་མ་བཞི་པོ་ཡང༌། ། དེ་ཡི་རིགས་འགྲེ་ཤེས་པར་བྱ། ། མེ་དུར་ཁྱི་ལ་ལྕགས་དུར་གླང༌། །
ཤིང་དུ་ར་ལུག་ལས་དུར་འབྲུག ། ཐ་ཆུང་བཞི་ལ་དུར་ཞེས་བྱ། ། དུར་ཞུགས་གང་ཡིན་ཆད་ཆེན་དང༌། ། དེ་ཡི་བདུན་ཟུར་ཆད་ཆུང་ཡིན། ། སྲོག་ལུས་དབང་སོགས་བཞི་པོ་ཡང༌། ། ལྕགས་དཔྱིད་མེ་དགུན་ཤིང་སྟོན་དང༌། ། ས་ཆུ་གཉིས་པོ་དབྱར་ནས་བརྩི། ། ར་བ་བཞི་ནས་བརྩི་བ་ ཡིན། ། ར་བ་འབྲིས་པོ་ཐ་ཆུང་གསུམ། ། དཔྱིད་དང་དབྱར་དང་སྟོན་དང་ མཐུན། །
ཀུན་ལ་གསུམ་གསུམ་སྦྱར་སྟེ། ། བཅུ་གཉིས་དག་ཏུ་ཤེས་པར་བྱ། ། དབུགས་ལེན་མངལ་གནས་ལུས་རྫོག་དང༌། ། བཙས་དང་ཁྲུས་བྱེད་གོས་གྱོན་དང༌། ། ལས་བྱེད་དར་བ་གུད་པ་དང༌། ། ན་བ་ཤི་བ་དུར་ཞུགས་ཏེ། ། དར་གུད་རྣམ་པ་བཅུ་གཉིས་སོ། ། དབུགས་ལེན་ནས་བཟུངབརྩིས་པ་ན། ། གནམ་ལོའི་སྟེང་སླེབ་ལོ་ཡིན་ལ། ། ཟླ་བའི་སྟེང་སླེབ་ཟླ་བ་དང༌། །
ཞག་དང་ཟླ་བའང་དེ་བཞིན་ནོ། ། མ་བུ་དགྲ་གྲོགས་བརྩི་ཚུལ་ནི། ། ཤིང་མ་ཆུ་ལ་ཤིང་བུ་མེ། ། ཤིང་དགྲ་ལྕགས་ལ་ཤིང་གྲོགས་ས། ། མེ་མ་ཤིང་ལ་མེ་བུ་ས། ། མེ་དགྲ་ཆུ་ལ་མེ་གྲོགས་ལྕགས། ། ས་མ་མེ་ལ་ས་བུ་ལྕགས། ། ས་དགྲ་ཤིང་ལ་ས་གྲོགས་ཆུ། ། ལྕགས་མ་ས་ལ་ལྕགས་བུ་ཆུ། ། ལྕགས་དགྲ་མེ་ལ་ལྕགས་གྲོགས་ཤིང༌། །
ཆུ་མ་ལྕགས་ལ་ཆུ་བུ་ཤིང༌། ། ཆུ་དགྲ་ས་ལ་ཆུ་གྲོགས་མེ། ། གཡས་སུ་སྐོར་བས་མ་རུ་འགྱུར། ། མ་ཡི་མ་དེ་དགྲ་རུ་འབྱུང༌། ། གཡོན་དུ་སྐོར་བས་བུ་རུ་འགྱུར། ། བུ་ཡི་བུ་དེ་གྲོགས་སུ་འབྱུང༌། ། གཞན་ཡང་བརྩི་ཚུལ་གཅིག་ལ་ནི། ། ཤིང་མ་ཆུ་ལ་ཆུ་མ་ལྕགས། ། ལྕགས་མ་ས་ལ་ས་མ་མེ། ། མེ་ཡི་མ་ནི་ཤིང་ཡིན་ནོ། །
ཤིང་བུ་མེ་ལ་མེ་བུ་ས། ། ས་བུ་ལྕགས་ལ་ལྕགས་བུ་ཆུ། ། ཆུ་ཡི་བུ་ནི་ཤིང་ཡིན་ནོ། ། ཤིང་དགྲ་ལྕགས་ལ་ལྕགས་དགྲ་མེ། ། མེ་དགྲ་ཆུ་ལ་ཆུ་དགྲ་ས། ། ས་ཡི་དགྲ་ནི་ཤིང་ཡིན་ནོ། ། ཤིང་གྲོགས་ས་ལ་ས་གྲོགས་ཆུ། ། ཆུ་གྲོགས་མེ་ལ་མེ་གྲོགས་ལྕགས། ། ལྕགས་ཀྱི་གྲོགས་ནི་ཤིང་ཡིན་ཏེ། ། སྔ་མ་དེ་དང་དོན་གཅིག་འགྱུར། །
དེ་ལྟར་མ་བུ་དགྲ་གྲོགས་ འཐབ། ། མ་དང་ཕྲད་ན་དཀར་པོ་གསུམ། ། གྲོགས་དང་ཕྲད་ན་དཀར་པོ་ གཉིས། ། བུ་དང་ཕྲད་ན་དཀར་ནག་ཟུང༌། ། དགྲ་ཕྲད་ནག་པོ་རྣམ་པ་གཉིས། ། ས་ཆུ་ནང་ཕྲད་དཀར་པོ་རེ། ། ཤིང་ལྕགས་མེ་གསུམ་ནག་པོ་སྟེ། ། བཟང་ངན་འབྲས་བཤད་ལོགས་སུ་བལྟ། ། དེ་ནས་སྤར་ཁའི་སྐོར་འགོ་ནི། ། སྐྱེས་པ་ལི་ནས་ཁོན་ཕྱོགས་དང༌། །
བུད་མེད་ཁམ་ནས་ཁོན་ཕྱོགས་སྐོར། ། ལོ་གྲངས་རེ་ལ་སྤར་ཁ་རེ། ། སྤར་ཁའི་ཟུར་བཞི་བཅུ་ཚན་རེ། ། བཅུ་ཁ་མ་ལོངས་རེ་རེ་བརྩི། ། སྤར་ཁ་བཟང་བཞི་ངན་བཞི་སྟེ། ། བརྒྱད་སྐོར་དང་པོ་བཟང་བཞི་ནི། ། མེ་ཡིས་ཆུ་སྐོལ་སྨན་དུ་ཆེ། ། གནམ་ནས་ས་ལྟས་སྨན་དུ་ཆེ། ། ལྕགས་ཀྱི་རི་སྐོས་སྨན་དུ་ཆེ། ། རླུང་གིས་ཤིང་བསྐྱོད་སྨན་དུ་ཆེ། །
གནམ་སྨན་འགོ་བ་རབ་ཀྱི་རབ། ། ཤིང་གིས་མེ་སྦར་རླུང་ཆུ་ རྟེན། ། གནམ་ནས་ལྕགས་རྙེད་ས་རི་བཙུགས། ། སྲོག་འཚོ་ཡིན་ཏེ་རབ་ཀྱི་ འབྲིང༌། ། རླུང་གིས་མེ་བུས་ས་ལ་ལྕགས། ། རི་ཡིས་གནམ་སྙེགས་ཆུས་ཤིང་ སྐྱེད། ། དཔལ་བསྐྱེད་པ་ནི་རབ་ཀྱི་ཐ། ། ཕྱྭ་ལོན་རང་གི་ཕྱོགས་ནས་ལོན། ། འབྲིང་གི་རབ་སྟེ་བཟང་བཞིའོ། ། ཕྱྭ་མཉམ་རང་ཕྱོགས་འབྲིང་གི་འབྲིང༌། །
མེ་རི་རླུང་རྣམས་ལྕགས་ཆུ་དང༌། ། ཤིང་ས་གནོད་པ་འབྲིང་གི་ཐ། ། ལྕགས་ལ་མེ་འབར་ས་རླུང་འཚུབ། ། གནམ་ལ་ཤིང་སྐྱེས་རིར་ཆུ་འབབ། ། འདྲེ་ལྔ་ཐ་མའི་རབ་ཡིན་ ནོ། ། ལི་དང་ཁེན་འགྲས་དྭ་དང་ཟིན། ། ཁོན་དང་ཁམ་འགྲས་གིན་དང་ཟོན། ། བདུད་གཅོད་ཐ་མའི་འབྲིང་དུ་བརྗོད། ། སྨྱོན་མས་འཇོར་ཐོགས་ཕས་ཆུ་ བཅུས། ། མ་ཡིས་མེ་བུས་སྒོམ་ཆེན་ཤིང༌། །
འཐུ་བ་ལུས་ཆད་ཐ་མའི་ཐ། ། སོ་སོའི་ཁ་དམར་འགྲེལ་བར་ལྟོས། ། སྤར་ཁའི་ཐོག་ཏུ་ལོ་དུ་ལོན། ། བརྩི་ན་ཕོ་མོའི་ཁྱད་པར་གྱིས། ། ལི་དང་ཁམ་ནས་སྟེང་འོག་ཏུ། ། མཆོངས་ཏེ་གཅིག་བཅུ་བཅུ་གསུམ་དང༌། ། ཉེར་ལྔ་སོ་བདུན་ཞེ་དགུ་དང༌། ། རེ་གཅིག་དོན་གསུམ་གྱ་ལྔ་རུ། ། བགྲང་སྟེ་བརྩི་ཚུལ་ཤེས་པར་བྱ། ། རུས་སྦལ་ཡན་ལག་རྣམ་བརྒྱད་ལས། །
ཉི་ཟླ་ལ་སོགས་གཟའ་བརྒྱད་ཆར། ། ཉི་མ་མིག་དམར་མེ་ཡི་ཁམས། ། ཟླ་བ་ལྷག་པ་ཆུ་ཡི་ཁམས། ། ཕུར་བུ་ཤིང་ལ་སྤ་སངས་ལྕགས། ། སྤེན་པ་ས་ཡི་ཁམས་ཉིད་དེ། ། ར་ཧུ་སྤྱི་ཁྱབ་འབྱུང་ལྔ་ཚང༌། ། རུས་སྦལ་ཚིགས་ཆེན་ཉེར་བརྒྱད་ལས། ། རྒྱུ་སྐར་ཉེར་བརྒྱད་ཆད་དེ་ ཡང༌། ། མིན་དྲུག་སོགས་བདུན་ཤར་སྐར་ཤིང༌། ། སྐག་སོགས་བདུན་ནི་ལྷོ་སྐར་མེ། །
ས་ག་སོགས་བདུན་ནུབ་སྐར་ལྕགས། ། མོན་གྲེ་སོགས་བདུན་བྱ་སྐད་ ཆུ། ། ཡང་ན་སྐག་དང་ས་ག་དང༌། ། བྱི་བཞིན་བྲ་ཉེ་ས་སྐར་རོ། ། དེ་ནས་སྨེ་བའི་སྐོར་འགོ་ནི། ། རང་རང་སྐྱེས་སྨེ་དབུས་བཟུང་ནས། ། མོ་ལོ་གཡོན་ལ་ཕོ་ལོ་གཡས། ། སྐྱེས་སྨེ་གང་ཡིན་དབུས་བཞག་པའི། ། བརྒྱད་ཀྱིས་བསྐོར་བའི་བརྒྱད་ཅུ་གཅིག ། སྐོར་འགོ་ཕྱི་ནང་གསང་གསུམ་ལས། །
འདིར་ནི་ལྟེ་སྐོར་གཙོ་བོར་བྱ། ། དབུས་ནས་གནམ་ལྕགས་རི་བོ་དང༌། ། མེ་ཆུ་ས་ཤིང་ལུག་ལ་གནས། ། རླུང་ནས་སླར་ཡང་དབུས་སུ་འཇུག ། སྨེ་བ་རེ་ལ་བཅུ་ཚན་རེ། ། བཅུ་ཁ་མ་ལོང་རེ་རེ་བརྩི། ། གཅིག་བཅུ་བཅུ་དགུ་ཉེར་བརྒྱད་དང༌། ། སོ་བདུན་ཞེ་དྲུག་ང་ལྔ་དང༌། ། རེ་བཞི་དོན་གསུམ་གྱ་གཉིས་དང༌། ། གོ་གཅིག་རྣམས་ལ་དབུས་སུ་ཚོགས། །
ཁ་དམར་འབྲས་བཤད་དག་ཏུ་བལྟ། ། སྤར་ཁ་མི་ཡི་ཕོ་མོ་དང༌། ། མེ་བ་ལོ་ཡི་ཕོ་མོའོ། ། ཕོ་ལོ་དབུས་ནས་ཤར་ཐོན་ཏེ། ། བྱང་ཤར་མཚམས་ཕྱིན་ཤར་ལྷོ་ནས། ། དབུས་སུ་འགྲོའོ་མོ་ལོ་ནི། ། དབུས་ནས་ཤར་ཐོན་ཤར་ལྷོར་འགྲོ ། བྱང་ཤར་ནང་དུ་འཇུག་བྱ་སྟེ། ། སྔོན་མ་དེ་དང་ཁྱད་པར་ཡོད། ། གང་དུ་སླེབ་པ་བབས་སྨེ་ཡིན། །
བཻ་དཀར་ལྟར་ན་འདི་ལྟ་སྟེ། ། ད་ལྟའི་རབ་བྱུང་བཅུ་གསུམ་པ། ། སྨེ་འཕྲེང་བར་པའི་བཞི་པ་སྟེ། ། ཡར་བཞི་བདུན་དམར་སྲོག་སྨེ་ལ། ། མར་བཞི་བཞི་ལྗང་དབང་ཐང་སྨེ། ། སྐྱེས་སྨེ་གཅིག་དཀར་ཀླུང་རྟའི་སྨེ། ། གཉིས་ནག་ཡིན་ཏེ་དེ་ཡི་ཁུངས། ། ཡར་བཞི་སྲོག་ལ་མར་བཞི་དབང༌། ། གང་སེམས་ལུས་སྨེ་མཐུན་གསུམ་ཀླུང༌། ། སྲོག་ནི་ཕྲག་པ་གཡས་ལ་གཟར། །
དབང་ཐང་རྐང་པ་གཡོན་པས་ འདྲུད། ། ལུས་དེ་ལྟོ་བར་བཀབ་ནས་འགྲོ ། ཞེས་པའི་དགོངས་པ་ཡིན་པར་བཤད། ། དུས་བཞིའི་ངོས་འཛིན་ཟླ་བ་ལ། ། མི་འདྲ་ཡོད་ཀྱང་ལུགས་འདིར་ ནི། ། དགུན་ཉི་ལྡོག་པའི་ཟླ་བ་དེ། ། དཔྱིད་ཟླ་ར་བ་སྟག་ཏུ་འདོད། ། མགོ་ཡིས་ཉ་ན་ཟླ་བཤོལ་མེད། ། གཟའ་ནི་སྤེན་པ་དར་བས་ཚེས། ། དབྱར་ཉི་ལྡོག་པའི་ཟླ་བ་དེ། །
སྟོན་ཟླ་ར་བ་སྤྲཻའུར་འདོད། ། སྣྲོན་གྱིས་ཉ་ན་ཟླ་བཤོལ་མེད། ། གཟའ་ནི་མིག་དམར་དར་བས་ཚེས། ། སྟག་རྟ་ཁྱི་གསུམ་སྤེན་དང་ཚེས། ། ཁྱི་འབྲུག་སྤེལ་གསུམ་མིག་དམར་ཚེས། ། ཕག་ལུག་ཡོས་གསུམ་ཟླ་བས་ཚེས། ། བྱ་གླང་སྦྲུལ་གསུམ་ཕུར་བུས་ཚེས། ། གང་ཚེ་དེ་དར་བུ་ཡག་དར། ། མ་བཞུད་དགྲ་རྒུད་གྲོགས་ནི་གྱོད། ། ཚེས་གཅིག་བརྒྱད་ཉ་ཉི་ཤུ་གཉིས། །
ཉི་ཤུ་བདུན་ནས་བདུན་སྐོར་ བྱེད། ། འོན་ཀྱང་ལྷག་ཆད་དབང་གིས་ནི། ། མི་འདྲར་འགྱུར་བ་ཡོང་སྲིད་དོ། ། ད་ལྟའི་རྒྱ་རྩིས་མཆུ་ཟླ་ལ། ། ལོ་འགོ་འཛིན་འདི་ཧོར་ལུགས་དང༌། ། བསྟུན་པས་དེ་ཡང་ཤེས་པར་གྱི། ། ལོ་འགྲོས་ཆུང་བའི་བརྩི་ལུགས་ནི། ། ཕོ་ནི་མེ་སྟག་ཐུར་ལ་སྦུབས། ། མོ་ནི་ཆུ་སྤྲེལ་གྱེན་དུ་བཀན། ། གང་ལ་བབས་པའི་འགྲེལ་པར་བལྟ། །
སྟག་ཡོས་འབྱོར་པ་ཡིན་པས་བཟང༌། ། ཁྱི་འབྲུག་གཉིས་ནི་གནམ་སྒོ་ལ། ། ཕག་སྦྲུལ་གཉིས་ནི་ས་སྒོ་ཡིན། ། གླང་ལུག་གཉིས་ནི་ཕུང་གྱོད་དེ། ། བྱ་སྤྲེལ་གཉིས་ནི་བྱེ་བྲལ་ལ། ། བྱི་རྟ་གཉིས་ནི་སོ་ཐུབ་ཡིན། ། ཁ་དམར་གང་ཡིན་གཞན་དུ་ཤེས། ། ཡང་ན་བརྩི་བྱའི་ལོ་ཁམས་དེའི། ། སྐྱེས་པ་བུ་འདེད་སྟག་ཐོག་ནས། ། དུ་ལོན་ལོ་གྲངས་ཐུར་དུ་འདྲེན། །
བུད་མེད་མ་ཡི་སྤྲེལ་ཐོག་ནས། ། དུ་ལོན་ལོ་གྲངས་གྱེན་དུ་ བཀན། ། གར་བབས་ལོག་མེན་ཉིད་དུ་བཞེད། ། དེ་ཡི་ཡར་ལྔ་འཇུག་ཐག་ ལྔ། ། འདི་དང་བརྩི་བྱའི་སྲོག་འཐབ་བྱ། ། མར་ལྔ་བགྲངས་པས་རྟེན་ཕུར་ ལྔ། ། བརྩི་བྱའི་ལུས་དང་འཐབ་པའི་གཞི། ། ཡར་གྱི་བརྒྱད་ནི་གནམ་རྒྱང་ ཡིན། ། དེ་ནི་དབང་ཐང་འཐབ་པའི་གཞི། ། མར་གྱི་བརྒྱད་ནི་ས་རྒྱང་ཡིན། །
བརྩི་བྱའི་ཀླུང་དང་འཐབ་པའི་གཞི། ། བཟང་ངན་འབྲས་བཤད་ཉིད་དུ་ལྟོས། ། ལོ་གཅིག་སྐེག་རྩིས་སྐོར་འགོ་ནི། ། བཻ་དཀར་ལས་ནི་འབྱུང་བའི་ ཚུལ། ། རྒྱས་བཤད་མང་སྟེ་མཚོན་ཙམ་ཞིག ། གནམ་ལོ་ལོག་མེན་སྦར་ཁ་ དང༌། ། སྨེ་བ་དར་གུད་བརྩི་དུས་རྡེལ། ། རྩ་བའི་རྡེལ་དྲུག་རིམ་པ་ལྟར། ། བརྩི་བྱའི་སྲོག་ལུས་དབང་རླུང་བཞིས། ། འཐབ་པའི་གཅོད་དྲལ་ཉེར་བཞི་དང༌། །
ཁ་དམར་རྡེལ་བཞི་རྩུབ་རྡེལ་བདུན། ། སྨེ་ཀེག་བཞི་དང་དགུ་དུར་གཉིས། ། ཡོངས་བསྡུས་ཞེ་བདུན་སོགས་བཤད་ཀྱང༌། ། མདོར་ན་བརྩི་བྱའི་སྲོག་ལུས་དང༌། ། དབང་རླུང་སྤར་སྨ་ལ་སོགས་པས། ། གནམ་ལོའི་སྲོག་སོགས་དང་འཐབ་སྟེ། ། ཁ་དམར་འབྲས་བཤད་དག་ཏུ་བལྟ། ། གཞན་ཡང་ཤིན་ཏུ་གནད་ཆེ་བ། ། ནད་པ་སྲིའུའི་ཆེད་གསུངས་པའི། ། རྡེའུ་བཅུ་དགུ་དེ་དག་ནི། །
བརྩི་བྱའི་སྲོག་གིས་གནམ་ལོ་ཡི། ། སྲོག་དང་འཐབ་པའི་རྡེའུ་གཅིག ། དར་གུད་སྦྱར་བའི་རྡེའུ་གཉིས། ། ཟླ་བ་བློན་པོའི་སྲོག་འཐབ་གསུམ། ། དར་གུད་སྦྱར་བའི་རྡེའུ་བཞི། ། ཞག་པོ་དམག་མིའི་སྲོག་འཐབ་ལྔ། ། དར་གུད་ཞག་སྟེང་ཁྱེར་བ་དྲུག ། དུས་ཚོད་མཚོན་ཆའི་སྲོག་འཐབ་བདུན། ། དར་གུད་ཁྱེར་བའི་རྡེའུ་བརྒྱད། ། དེ་བཞིན་ལོ་ཟླ་ཞག་དུས་བཞིའི། །
ལུས་དང་འཐབ་པའི་རྡེའུ་བཞི། ། དར་གུད་སྔར་བཞིན་ཁྱེར་བ་ བཞི། ། བརྒྱད་དེ་ཁྱོན་བསྡོམ་བཅུ་དྲུག་སྟེང༌། ། གཟའ་ཚེས་སྐར་མའི་རྡེལ་གསུམ་བཅས། ། བཅུ་དགུས་གཏན་ཕབ་བཟང་འཇམ་དཀར། ། རྩུབ་ན་ནག་པོར་འབོར་བཤད་དེ། ། ཁ་དམར་རྒྱས་པར་གཞན་དུ་ཤེས། ། དར་གུད་སྦྱོར་ལུགས་གོང་བརྗོད་ལྟར། ། དབུགས་ལེན་མངལ་གནས་ལུས་རྫོགས་སོགས། ། བཅུ་གཉིས་དང་སྦྱར་དེ་ཡང་ནི། །
སྲོག་ལུས་དབང་ཐང་ཀླུང་རྟ་རྣམས། ། ས་ཆུ་ཡིན་ན་དབྱར་ར་སྦྲུལ། ། མེ་ཡིན་དགུན་ཟླ་ར་བ་ཕག ། ལྕགས་ཡིན་དཔྱིད་ར་སྟག་ནས་ བཟུང༌། ། ཤིང་རྣམས་སྟོན་ར་སྤྲེའུ་ནས། ། དབུགས་ལེན་བྱའོ་གནམ་ལོའི་ སྟེང༌། ། སླེབ་ཚེ་ལོ་ཡིན་ཟླ་ཞག་དུས། ། གང་གི་སྟེང་སླཻབ་དེ་ཉིད་ཡིན། ། ལས་བྱེད་གོས་གྱོན་ཁྲུས་བྱེད་དང༌། ། དར་བ་བཙས་པ་ལུས་རྫོགས་དྲུག །
བཟང་ཞིང་གཞན་དྲུག་ངན་པར་བཤད།། འབྲས་བཤད་རྒྱས་པར་གཞན་དུ་བལྟ། ། གཞན་ཡང་བརྩི་བྱའི་ལོ་ཁམས་ཉིད། ། ཤེས་པར་འདོད་ན་གནམ་ལོ་ ནས། ། ལོ་གྲངས་དུ་ལོན་གྱེན་བགྲངས་པས། ། གར་བབས་བརྩྀ་བྱའི་ལོ་ཡི་ཁམས། ། བརྩི་བྱའི་ལོ་ནས་དུ་ལོན་ཐུར། ། བགྲང་བས་གར་བབས་གནམ་ལོར་ཤེས། ། དེ་ཡང་རང་སོར་རྣམ་པ་ལྔ། ། ཤིང་མེ་ས་ལྕགས་ཆུར་བཞག་སྟེ། །
སྟེང་འོག་ཕོ་མོ་གཉིས་བྱས་པའི། ། གནམ་ལོའི་ཁམས་སྦྱར་དུ་ལོན་ཡར། ། བརྩིས་པས་བརྩི་བྱའི་ཁམས་ལོ་ཤེས། ། བཅུ་ཁ་མ་ལོངས་རེ་རེ་བརྩི། ། ལོངས་ན་ལྔ་ཚན་གཉིས་བསྡོམས་པའི། ། བཅུ་ཚན་མཆོངས་ཚུལ་ཤེས་པ་གནད། ། དེ་ཡང་མཐོང་བརྒྱུད་མན་ངག་ལས། ། རྟོགས་པར་འགྱུར་གྱི་གཞན་དུ་མིན། ། དེ་ལྟར་འཕགས་པ་འཇམ་དཔལ་གྱི། ། མན་ངག་གཅིག་བསྡུས་ནག་རྩིས་ཀྱིས། །
ལྡེ་མིག་ལྟ་བུ་མཚོན་ཙམ་ཞིག ། གཞན་ཕན་ཆེད་དང་བརྗེད་ཐོར་བཀོད། ། ཅེས་པ་འདི་ཡང༌། ཅོ་ནེའི་ཁྲི་ཟུར་བཤད་སྒྲུབ་མིང་ཅན་གྱིས་གཞན་རེ་གཉིས་ལ་ཕན་སྲིད་སྙམ་པའི་འདུན་པས་མཁས་པ་ཁྱུང་དང་བཻ་དཀར་གཉིས་ཀ་ནས་བཤད་པ་དང་བསྟུན་ཏེ་ཅོ་ནེའི་དགོན་ཉིད་དུ་སྦྱར་བའི་ཡི་གེ་པ་ནི་ཏཱ་ཡི་ལ་ལུང་བློ་བཟང་དོན་གྲུབ་བོ། ། མངྒལཾ།། །། མེས་པོའི་ཤུལ་བཞག་ལས། ཅོ་ནེ་གྲགས་པ་བཤད་སྒྲུབ་ཀྱི་གསུང་འབུམ། ལོ་དང་སྤར་མེའི་རེའུ་མིག་གི་སྐོར་དང༌། རྩིས་ཀྱི་ལྡེ་མིག་གི་སྐོར་དོན་བསྡུས་བཞུགས། - PAGE 404-- PAGE 403-- PAGE 389 -
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
