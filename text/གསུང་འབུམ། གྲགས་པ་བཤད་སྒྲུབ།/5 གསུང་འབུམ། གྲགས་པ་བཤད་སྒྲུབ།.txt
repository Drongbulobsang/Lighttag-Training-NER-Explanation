གསུང་འབུམ། གྲགས་པ་བཤད་སྒྲུབ།
པོད ༥
The Text
རྩོམ་པ་པོའི་རྣམ་ཐར་མདོར་བསྡུས། མདོ་སྔགས་རིག་གནས་དང་བཅས་པ་ལ་གཞན་དྲིང་མི་འཇོག་པའི་མཁས་པ་ཆེན་པོ་ཅོ་ནེ་གྲགས་པ་བཤད་སྒྲུབ་ནི། མདོ་སྨད་ཐོའུ་ཇུའི་རབ་སོ་ཞེས་པར་ཡབ་གཟུངས་སྐྱབས་འབུམ་ཞེས་བྱ་བ་བོན་དང་གསང་སྔགས་རྙིང་མའི་ལུགས་འཛིན་པ་ཞིག་དང༌། ། ཡུམ་སྐལ་བཟང་སྨན་ཞེས་བགྱི་བ་གཉིས་ཀྱི་སྲས་སུ་ཤིང་ཡོས་༡༦༧༥ཟླ་བ་དང་པོའི་ཚེས་བརྒྱད་ཀྱི་སྔ་དྲོར་འཁྲུངས། གཞོན་དུས་ནས་སྒྲོལ་མ་དང༌། གདུགས་དཀར་སོགས་ཁ་ཏོན་རྒྱུན་དུ་བྱེད་ཅིང༌། དད་པ་དང་ཤེས་རབ་ཆེ་བས་གདུགས་དཀར་སོགས་འགའ་རེ་ཆེད་དུ་མ་གཉེར་བར་བློར་ཟིན་ཅིང༌། ཡི་གེ་ཡང་མ་སློབ་པར་ཐར་ཐོར་ཤེས་པ་བྱུང་བར་གྲགས། དགུང་ལོ་དགུའི་སྐབས་ཁྲི་ཆེན་མཁན་རིན་པོ་ཆེ་དགེ་འདུན་གྲགས་པའི་དྲུང་ནས་རབ་བྱུང་བསྒྲུབས། དེ་རྗེས་ལོ་འགའི་རིང་ཆོས་སྤྱོད་དང་གཞུང་འགའི་རྩ་བ་བློར་བཟུང།
དགུང་ལོ་ཉེར་གཅིག་པའི་ཕག་ལོའི་སྟོན་ཀ་དབུས་ཕྱོགས་སུ་ཕེགས། ཉེར་གཉིས་པ་ར་མོ་ཆེ་དང༌། དེ་རྗེས་ཡང་སེར་སྨད་ཐོས་བསམ་གླིང་གི་གྲྭ་ཚང་དུ་ཞུགས། རྗེ་བཀྲ་ཤིས་དཔལ་བཟང༌། ཁྲི་རིན་པོ་ཆེ་བློ་བཟང་དར་རྒྱས། སློབ་དཔོན་རྡོ་རྗེ་འཆང་ཆེན་པོ་བློ་གྲོས་རྒྱ་མཚོ་སོགས་ཡོངས་འཛིན་དུ་མའི་ཞལ་སྔ་ནས་བསྡུས་གཞུང་ནས་བརྩམས་ཏེ་མདོ་སྔགས་ཀྱི་གཞུང་ལུགས་རབ་འབྱམས་ཙམ་དང༌། ས་རིས། ལཉྩ། ཧོར་ཡིག སྙན་ངག་སོགས་ཐུན་མོང་གི་རིག་གནས་དག་ལ་གསན་སྦྱང་མཛད།
དགོང་ལོ་སོ་གཉིས་པར་ལྷ་སའི་སྨོན་ལམ་ཆེན་མོའི་གྲྭ་སྐོར་བའི་གོ་མིང་བཞེས་རྩིས་ཀྱང་དབུས་སུ་སོག་བོད་བར་འཁྲུག་པ་བྱུང་སྟེ་སྡེ་སྲིད་མི་ཡི་ཉི་མ་བཀྲོངས་པ་གཙོས་སོག་དམག་གིས་ངན་དགུ་ཚང་བའི་བྱ་བས་ལམ་ལྷོང་མ་བྱུང༌། དེ་ལོ་སེ་རའི་དཀའ་བཅུ་མཛད། དེའི་ཕྱི་ལོ་གཙང་དུ་ཕེབས་ཏེ་པཎ་ཆེན་བློ་བཟང་ཡེ་ཤེས་ལས་བསྙེན་རྫོགས་ཀྱི་སྡོམ་པ་བཞེས། སླར་དབུས་སུ་འོངས་ནས་རྒྱུད་གྲྭ་དང༌། དགའ་ལྡན། འབྲས་སྤུངས་རྣམས་སུ་དམ་བཅའ་བཞག་པའི་དམ་བཅའ་དེ་རྣམས་ཀྱི་ཚེ་ལན་དགའ་རབ་བྱུང་ཡང་རང་གིས་རང་མི་བསྟོད་ཞེས་གསུངས། སྐབས་དེར་ཐིག་རྩའི་སྐོར་འགའ་རེ་ཡང་འཁྲིད། ཕག་ལོ ༡༧༠༧དཔྱིད་ཚོང་པ་དང་འགྲོགས་ནས་རང་ཡུལ་དུ་ཕྱི་ཕེབས། ཤིང་རྟ་༡༧༡༤ལོའི་ས་ག་ཟླ་བའི་ཚེས་བདུན་ལ་ཅོ་ནེའི་བསྟན་པའི་མངའ་བདག་ཀོའུ་ཤྲཱི་ནང་སོ་ཡེས་ཀྱིས་བཀའ་བཞིན་དགོན་དེར་མཚན་ཉིད་གྲྭ་ཚང་གསར་འཛུག་ཀྱི་བླ་མ་མཛད། ལོ་ངོ་གསུམ་དུ་བློ་གསར་དོན་གཉེར་དག་ལ་བསྡུས་གྲྭའི་རྩིས་བཞག་བཏང༌།
དེ་ནས་ལོ་གསུམ་པ་ལ་གཞུང་བཙུགས་ཏེ་ཕར་ཕྱིན་གྱི་དབུ་ནས་རྩིས་བཞག་རིམ་གྱིས་བཏང་བས་སྐབས་ལྔ་པར་སླེབ་པའི་ཚེ་གླང་གི་ལོ་ལ་ཀོའུ་ཤྲཱི་ནང་སོ་ཡེས་ཀྱི་བཀས་ཁྲི་པ་དང་མཚན་ཉིད་ཀྱི་ཆོས་འཆད་པ་གཉིས་ཟུང་འབྲེལ་གྱིས་སྐྱོང་དགོས་ཞེས་བཀའ་བབས་པ་ལྟར་མཛད༌། དགུང་ལོ་ཞེ་དྲུག་བརྩམས་ནས་དབུ་ཕར་གྱི་རྣམ་བཤད་སོགས་ཕྱི་རབས་གདུལ་བྱའི་མིག་རྒྱན་དུ་རྩོམ་པ་ལེགས་བཤད་ཀྱྀ་ཕྲེང་བ་དུ་མ་སྤེལ། དགོན་པ་ལ་བརྟེན་ནས་བྱུང་བའི་དངོས་པོ་དང་ཡེས་ཀྱིས་གནང་སྦྱིན་བྱས་པ་ཕལ་ཆེར་དགོན་པའི་ཞབས་ཏོག་དང༌། འགའ་ཞིག་ནི་མདོ་སྨད་ཀྱི་གྲྭ་རྒྱུན་དབུས་སུ་འགྲོ་མིར་སེར་འབྲས་དགེ་གསུམ་བཀྲ་ཤིས་ལྷུན་པོ་རྣམས་སུ་མང་ཇ་དང་གྲྭ་ཚང་ལ་འགྱེད་དུ་བསྐུར་བ་སོགས་བསྟན་པའི་ཞབས་ཏོག་ཏུ་བཏང༌། དགུང་ལོ་ང་བརྒྱད་པ་བྱ་ལོ་ལ་རྒྱུད་པ་གྲྭ་ཚང་གསར་བཙུགས་ཀྱི་སློབ་དཔོན་མཛད་ཅིང༌། དེའི་ལོ་འགྲེལ་པ་བཞི་སྦྲགས་ཀྱི་བཤད་པ་རྫོགས་པར་བྱས་ཤིང་གསང་བདེ་གཉིས་ཀྱི་རྩ་རྒྱུད་ལ་འགྲེལ་པ་དང་ལྷན་ཐབས་སོགས་མང་དུ་བརྩམས། དེ་ལྟར་འཆད་རྩོད་རྩོམ་གསུམ་དང་སྒྲུབ་པ་ཉམས་ལེན་གྱི་དུས་འདའ་བར་མཛད་པའི་མཐར་དགུང་ལོ་དོན་ལྔ་པ་ས་སྦྲུལ་༡༧༤༩་ལོ་ཞི་བར་བཤེགས་སོ། ། མེས་པོའི་ཤུལ་བཞག་ལས། ཅོ་ནེ་གྲགས་པ་བཤད་སྒྲུབ་ཀྱི་གསུང་འབུམ། རྩོམ་པ་པོའི་རྣམ་ཐར།
-PAGE 132--PAGE 2--PAGE 1-
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
