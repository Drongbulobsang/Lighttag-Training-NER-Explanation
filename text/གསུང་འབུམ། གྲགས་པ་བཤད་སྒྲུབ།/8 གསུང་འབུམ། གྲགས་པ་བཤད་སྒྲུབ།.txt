གསུང་འབུམ། གྲགས་པ་བཤད་སྒྲུབ།
པོད ༨
The Text
བསྡུ་སྒྲིག་གསལ་བཤད། རྒྱལ་བའི་གསུང་རབ་མཐའ་དག་ལ་མཁྱེན་པའི་སྤྱན་མངའ་བ ༧ རྗེ་བཙུན་ཅོ་ནེ་གྲགས་པ་བཤད་སྒྲུབ་མཆོག་གི་གསུང་འབུམ་པོད་བཅོ་བརྒྱད་པོ་འདི་ནི་གཟན་དཀར་མཆོག་སྤྲུལ་ཐུབ་བསྟན་ཉི་མ་རིན་པོ་ཆེས་རྨད་བྱུང་ཐུགས་བསྐྱེད་བཟང་པོའི་བསྐུལ་ལྕག་འོག ། མཁན་པོ་འགྲོ་འདུལ་རྡོ་རྗེ་མཆོག་དང་རྒན་ཀརྨ་བདེ་ལེགས་རྣམ་གཉིས་གཙོས་ངེད་ཞིབ་འཇུག་ཁང་གི་ལས་མི་ཡོངས་ནས་དཀའ་སྤྱད་ཀྱི་སྐས་རྐང་བརྒྱུད་ནས་ད་ལྟ་རྒྱ་ཆེའི་ཀློག་པ་པོ་དག་གི་སྤྱན་ལམ་དུ་འབུལ་ཐུབ་པ་བྱུང༌། ཉེ་བའི་ལོ་མི་ཉུང་བ་ཞིག་གི་ནང་ཁོང་རྣམ་གཉིས་ཀྱི་དབུ་ཁྲིད་འོག་ངེད་དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་གིས་བོད་ཁུལ་གྱི་ས་ཆ་སོ་སོའི་དཔེ་རྙིང་མང་པོ་ཞིག་ལ་བསྲུང་སྐྱོབ་བྱས་པའི་གོ་རིམ་ཁྲོད། ད་ལན་ཅོ་ནེ་གྲགས་པ་བཤད་སྒྲུབ་ཀྱི་གསུང་འབུམ་འདིའི་མ་ཕྱི་ཆོས་སྡེ་ཆེན་པོ་སེ་ར་ཐེག་ཆེན་གླིང་ནས་གཡར་གནང་བྱུང་བའི་ཅོ་ནེའི་སྤར་མ་པོད་གྲངས་བཅུ་གཅིག་ཅན་ལ། ཆོས་ཚན་ཉིས་བརྒྱ་ལྔ་བཅུ་ལྷག་ལས་གཙོ་བོ་རྒྱུད་སྡེ་སོ་སོའི་རྣམ་བཤད་དང༌། དབུ་མ་དང་ཕར་ཕྱིན་སོགས་ཀྱི་འབྲེལ་བའི་སྐོར། སྙན་ངག་དང་རྩིས། བརྡ་སྤྲོད་རིག་པ་སོགས་ཐུན་མོང་རིག་གནས་ཀྱི་སྐོར་སོགས་མདོར་ན་བཅུ་ཕྲག་རིག་གནས་མཐའ་དག་གི་འགྲེལ་པ་དང་རྣམ་བཤད་སོགས་ཡོད། གསུང་འབུམ་འདི་ཉིད་༢༠༠༦ལོ་ནས་དབུ་བཙུགས་ཏེ་ད་ལྟ་ཡོངས་སུ་གྲུབ་པ་ཡིན།
སྤྱིར་ངེད་ལས་ཁུངས་ཀྱིས་འཛམ་གླིང་ན་འོད་སྟོང་འབར་བའི་བོད་ཀྱི་རིག་གནས་འདི་ཉམས་པ་སོར་ཆུད་དང་གནས་པ་གོང་འཕེལ་གཏོང་ཆེད་མེས་པོའི་ཤུལ་བཞག་ཅེས་པའི་དེབ་ཕྲེང་ཞིག་སྒྲུབ་མུས་མཆིས་པ་ཀུན་གྱིས་མཁྱེན་གསལ་ལྟར་ལགས་པས། ང་ཚོས་རྒྱལ་བའི་བསྟན་པ་རིན་པོ་ཆེ་སྤྱིའི་ཞབས་འདེགས་དང༌། བོད་ཀྱི་མེས་པོ་དག་གི་ཟུངས་ཁྲག་གིས་བསྐྲུན་པའི་རིག་གནས་འདི་ས་སྒང་རིལ་མོ་འདིའི་སྟེང་ནས་ཡུན་རིང་གནས་ན་ཅི་མ་རུང་སྙམ་པའི་ཀུན་སློང་གཙང་མས་རྒྱུད་བསྐུལ་དེ་གསུང་འབུམ་འདི་ཉིད་པར་དུ་བསྐྲུན་པ་ཡིན། གསུང་འབུམ་འདི་པར་དུ་བསྐྲུན་པའི་གོ་རིམ་ཁྲོད་གྲུབ་མཐའི་ཕྱོགས་ཞེན་དང་རང་ལྟ་མཆོག་འཛིན་གྱི་ཀུན་སློང་ཡོངས་སུ་སྤངས་ཏེ་དམ་པ་ཁོང་གི་གསུང་ལས་ཡིག་ནོར་དང་ཕྲད་སྐྱོན་བཅོས་པ་མ་གཏོགས་བཅད་གཏུབ་གཞོག་གསུམ་གང་ཡང་མ་བྱས་པར་མ་ཕྱི་སོར་བཞག་བྱས་ཡོད། བཀའ་འབུམ་འདིའི་མ་དཔེ་འཚོལ་བསྡུའི་འགན་འཛིན་པ། ཀརྨ་བདེ་ལེགས་དང༌། སྤྱི་ཁྱབ་ལས་ཀའི་འགན་ཁུར་བ་མཁན་པོ་འགྲོ་འདུལ་རྡོ་རྗེ་གཉིས་ཡིན། རྩིས་འཁོར་ནང་བླུག་མཁན་དཔལ་བརྩེགས་ལས་ཞོར་སློབ་མ་རྣམས་དང༌། དེབ་སྒྲིག་པ་ཚེ་རིང་ཆོས་སྒྲོན་དང༌། པད་གཡང༌།
ཚེ་སྒྲོན་གསུམ་གྱིས་བགྱིས་ཏེ་གྲུབ་པ་ཞིག་ཡིན། མཇུག་ཏུ་ངས་ལས་གཞི་འདིའི་མ་དཔེ་འཚོལ་བསྡུ་བའི་ཚབ་ཞུས་ཏེ། མ་ཕྱི་གཡར་མཁན་ཆོས་སྡེ་ཆེན་པོ་སེ་ར་ཐེག་ཆེན་གླིང་གི་འདུས་སྡེ་ཡོངས་ལ་ཐུགས་རྗེ་ཆེ་ཞུ། ཞེས་དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་གི་བཀའ་འབུམ་འདིའི་ཐ་མའི་ཞུ་དག་པ་དཔྱི་ས་དཔལ་བཟང་གིས་ལྷ་ས་ནས། ། ། ། བསྡུ་སྒྲིག་གསལ་བཤད། བསྡུ་སྒྲིག་གསལ་བཤད། -PAGE 2--PAGE 9--PAGE 8-
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
