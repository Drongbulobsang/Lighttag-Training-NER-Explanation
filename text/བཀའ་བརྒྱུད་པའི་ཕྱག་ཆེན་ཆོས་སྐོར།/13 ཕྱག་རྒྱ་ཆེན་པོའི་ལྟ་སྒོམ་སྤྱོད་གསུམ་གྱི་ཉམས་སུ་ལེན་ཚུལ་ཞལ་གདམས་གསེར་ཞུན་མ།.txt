བཀའ་བརྒྱུད་པའི་ཕྱག་ཆེན་ཆོས་སྐོར།
པོད ༡༣
ཕྱག་རྒྱ་ཆེན་པོའི་ལྟ་སྒོམ་སྤྱོད་གསུམ་གྱི་ཉམས་སུ་ལེན་ཚུལ་ཞལ་གདམས་གསེར་ཞུན་མ།
༄༅། །ཕྱག་རྒྱ་ཆེན་པོའི་ལྟ་སྒོམ་སྤྱོད་གསུམ་གྱི་ཉམས་སུ་ལེན་ཚུལ་ཞལ་གདམས་གསེར་ཞུན་མ་བཞུགས་སོ། ། ༄༅། །ན་མོ་གུ་རུ་པྲ་བྷ་ཀཱ་ར་ཡེ། སྐྱབས་གནས་བསླུ་མེད་ཀུན་འདུས་འབྲུག་པ་རྗེ། ། ད་ནི་མི་འབྲལ་རྒྱུན་དུ་གསོལ་བ་འདེབས། ། ཁྱེད་ཆོས་ལ་བག་ཆགས་བྱེད་"$ པ་རྣམས། ། སྙིང་ནས་ཆོས་འབྲེལ་ཚིག་གསུམ་ཞུ། ། སྤྱིར་མི་ལུས་ཐོབ་པ་ད་རེས་ཙམ། ། སྒོས་སྡོམ་གསུམ་ལྡན་པ་ཤིན་ཏུ་དཀོན། ། ལུས་འདི་འདྲ་ཐོབ་པའི་དུས་འདི་རུ། ། ཆོས་རྣམ་དག་འབད་པར་མ་བྱས་ན། །
ལུས་འདི་འདྲ་ཕྱིས་ནས་མི་རྙེད་པས། ། དུས་འདི་ལ་ཕྱག་དང་བསྐོར་བ་མཛོད། ། དགྲ་འཆི་བདག་གཤིན་རྗེ་ཁད་བཙན་པོ། ། ཁོ་ནམ་ཡོང་ཏིག་ཏིག་མི་འདུག་པས། ། ཆོས་བྱེད་བསམ་ཡོད་ཀྱང་འཆི་བས་གཏུག ། ཁྱེད་ད་ནི་སྡིག་སྤོངས་དགེ་བ་སྒྲུབས། ། གནས་ངན་སོང་གསུམ་གྱི་སྡུག་བསྔལ་དེ། ། ཚིག་རྣ་བས་ཐོས་ཀྱང་བློ་སྙིང་འདར། ། འདི་ཐོག་ཏུ་བྱུང་ན་ཇི་ལྟར་བྱེད། ། དེ་སོམས་ལ་སྡིག་པ་དུག་ལྟར་འཛེམ། །
གནས་ཐར་མེད་འཁོར་བའི་སྡུག་བསྔལ་ལས། ། སྐྱོབ་ནུས་པར་བྱེད་པ་དཀོན་མཆོག་གསུམ། ། ཁྱེད་མི་འབྲལ་སྙིང་ནས་གསོལ་བ་ཐོབ། ། མ་འགྲོ་དྲུག་སེམས་ཅན་ཐམས་ཅད་ཀུན། ། སྔོན་ཚེ་རབས་མང་པོའི་ཕ་མ་ཡིན། ། འདི་འཁོར་བའི་གནས་སུ་སྡུག་རེ་བསྔལ། ། ཆོས་ཅི་བྱེད་འགྲོ་བའི་དོན་ལ་བསྔོ། ། རྗེ་མཚན་ལྡན་བླ་མ་སྤྱི་བོར་བསྒོམ། ། སྙིང་རུས་པའི་གཏིང་ནས་གསོལ་བ་འདེབས། དེ་འོད་ཞུ་རང་གི་སེམས་དང་བསྲེ། །
དེ་མ་བཅོས་རང་གི་སེམས་ལ་ལྟོས། ། ལར་ཕྱི་ནང་གསང་གསུམ་གར་འགྲོ་ལྟོས། ། སེམས་མ་བཅོས་དེ་ཡི་ངང་ལ་ཞོག ། སེམས་ཡོད་པ་མ་ཡིན་དངོས་པོ་མེད། ། མེད་པ་མ་ཡིན་ཅི་ཡང་དྲན། ། སེམས་རེས་འགའ་གནས་ཏེ་རེས་འགའ་འགྲོ། ། ཁྱེད་སེམས་ལ་བྱ་ར་རྒྱུན་དུ་མཛོད། ། སེམས་ངོ་བོ་སྟོང་པར་འདུག་པ་དེ། ། སེམས་ཆོས་སྐུ་སྣང་བ་མཐའ་ཡས་ཡིན། ། སེམས་རང་བཞིན་འོད་དུ་གསལ་བ་དེ། །
སེམས་ལོངས་སྐུ་ཐུགས་རྗེ་ཆེན་པོ་ཡིན། ། སེམས་རྣམ་རྟོག་ཅི་ཡང་འཕྲོ་བ་དེ། ། སེམས་སྤྲུལ་སྐུ་པདྨ་འབྱུང་གནས་ཡིན། ། སེམས་དུག་ལྔའི་རྟོག་པ་ཅི་ཤར་ཡང༌། ། ངོ་ཤེས་ན་རྒྱལ་བ་རིགས་ལྔ་ཡིན། ། སེམས་གསལ་ན་གསལ་བའི་ངོ་བོར་ལྟོས། ། གསལ་སྟོང་ཕྱག་རྒྱ་ཆེན་པོ་ཡིན། ། སེམས་བདེ་ན་བདེ་བའི་ངོ་བོར་ལྟོས། ། བདེ་སྟོང་རྫོགས་པ་ཆེན་པོ་ཡིན། སེམས་སྟོང་ན་སྟོང་པའི་རང་ཞལ་ལྟོས། །
རིག་སྟོང་དབུ་མ་ཆེན་པོ་ཡིན། ། སེམས་སྐྲག་ན་སྐྲག་མཁན་ངོ་བོར་ལྟོས། ། དེ་དམ་ཆོས་བདུད་ཀྱི་གཅོད་ཡུལ་ཡིན། ། སེམས་དངོས་པོ་ཅི་ཡང་མ་མཐོང་ན། ། སེམས་སྟོང་ཉིད་ཤེས་རབ་ཕར་ཕྱིན་ཡིན། ། ཁྱེད་འགྲོ་ཞིང་འདུག་ཅིང་སེམས་ལ་ལྟོས། ། འགྲོ་འདུག་དོན་དམ་གྱི་བསྐོར་བ་ཡིན། ། བཟའ་ཞིང་བཏུང་ཞིང་སེམས་ལ་ལྟོས། ། བཟའ་བཏུང་ཟག་མེད་ཀྱི་ཚོགས་འཁོར་ཡིན། ། ཁྱེད་ཉལ་ཞིང་གཉིད་ཅིང་སེམས་ལ་ལྟོས། །
གཉིད་འོད་གསལ་ཟིན་པའི་གདམས་ངག་ཡིན། ། ཁྱེད་ཟབ་མོའི་བསྙེན་སྒྲུབ་བྱེད་པའི་དུས། ། དོན་ཟབ་མོ་རང་གི་སེམས་ལ་ལྟོས། ། བདུད་བར་ཆད་བཟློག་ན་དེ་ཡིས་བཟློག ། དུས་ད་ལྟ་འཕྲལ་དུ་གང་དྲན་ཡང༌། ། ཕུགས་སྒོམ་ཡུན་ཤི་དང་མཉམ་པར་གྱིས། ། མི་མང་པོའི་གཏམ་དང་ལྟད་མོ་དང༌། ། སེམས་བསླུ་བའི་བྱ་བ་གང་སྒྲུབ་ཀྱང༌། ། དེར་ཡེངས་པའི་དབང་དུ་མ་སོང་བ། ། སྒོམ་ཟབ་མོ་གནད་ཀྱི་ཉམས་ལེན་ཡིན། །
དེ་མ་བརྗེད་ཏུ་རེ་དྲན་པར་གྱིས། ། དྲན་ཐོག་ནས་རང་ཚོ་ཐུབ་པར་མཛོད། ། དེར་ཡང་ཡང་རང་དབང་འདུས་པ་ཡི། ། སྒོམ་ཉམས་ལེན་འདྲིས་གོམས་རེད་པར་གྱིས། ། དོན་དེ་ལ་གོམས་ཡུན་རིང་བ་ན། ། སྒོམ་ཐུན་མཚམས་འཁོར་ཡུག་རྒྱུན་ཆད་མེད། ། ཆུ་བོའི་གཞུང་འདྲ་བ་རྒྱུན་དུ་འབྱུང་བའི་རྟེན་འབྲེལ་ཡིན།། ཀརྨ་བསྟན་འཕེལ་གྱི་སྐྱེས་མཐའ་ཁམས་པ་ངག་དབང་ཀུན་དགའ་བསྟན་འཛིན་དགེ་ལེགས་དཔལ་བཟང་པོའི་ཞལ་གདམས་གསེར་ཞུན་མ་འདྲ་བ་སེར་སྐྱ་ཕོ་མོ་སྐལ་པ་དང་ལྡན་པ་རྣམས་ལ་གདམས་པའོ།། །།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
