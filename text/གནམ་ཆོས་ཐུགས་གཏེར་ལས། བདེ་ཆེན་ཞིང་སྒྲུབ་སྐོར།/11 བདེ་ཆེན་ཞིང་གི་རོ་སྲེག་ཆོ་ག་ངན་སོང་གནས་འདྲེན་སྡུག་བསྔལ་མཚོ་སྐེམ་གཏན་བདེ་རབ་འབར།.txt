གནམ་ཆོས་ཐུགས་ཀྱི་གཏེར་ཁ་ལས། བདེ་ཆེན་ཞིང་སྒྲུབ་ཀྱི་སྐོར།
པོད ༡༡
བདེ་ཆེན་ཞིང་གི་རོ་སྲེག་ཆོ་ག་ངན་སོང་གནས་འདྲེན་སྡུག་བསྔལ་མཚོ་སྐེམ་གཏན་བདེ་རབ་འབར།
༁ྃ༔ བདེ་ཆེན་ཞིང་གི་རོ་སྲེག་ཆོ་ག་ངན་སོང་གནས་འདྲེན་སྡུག་བསྔལ་མཚོ་སྐེམ་གཏན་བདེ་རབ་འབར་བཞུགས་སོ།།
ན་མོ་ཨ་མི་ཏཱ་བྷཱ་ཡ ། དབང་མེད་བར་དོའི་སེམས་ཅན་རྣམས། ། རིགས་དྲུག་སྐྱེ་སྒོ་གཅོད་པའི་ཕྱིར། ། བྱང་ཆོག་ལྟར་དུ་ཕྱིར་ལྡོག་བྱ། ། འོད་དཔག་མེད་པའི་གཟུངས་རིང་དེ། ། ཕྲེང་རེ་བྱས་པ་ཚར་གསུམ་བྲི། ། དེ་གསུམ་མཇུག་ཏུ་ཤམ་བུ་གསུམ། ། ཨོཾ་ཨ་མི་དྷེ་ཝ་ཧྲཱིཿ
བྲིས་པ་ཕུང་པོའི་སྤྱི་བོར་བཏགས། ། ཨོཾ་མ་ཎི་པདྨེ་ཧཱུཾ་ཧྲཱི༔ ཡིག་དྲུག་བྲིས་པ་དཔུང་པ་གཡས། ། ཨོཾ་བཛྲ་པཱ་ཎི་ཧཱུཾ༔ ཞེས་པ་བྲིས་པ་དཔུང་པ་གཡོན། ། དེ་ཡིས་གནས་ཡིག་མདོར་བསྡུས་ཚང༌། ། དེ་ཡང་གསང་བ་སྤྱི་རྒྱུད་ལས། ། ས་སེལ་ཉེས་པ་ཐམས་ཅད་ནི། ། གལ་ཏེ་དབྱུང་བར་མི་ནུས་ན། ། ལག་པས་རེག་ལ་སྔགས་བཟླས་བྱ། །
དེ་ཉིད་དག་པ་མཆོག་ཏུ་འགྱུར། ། གསུས་ཕྱིར་དེ་རུ་ས་མི་རྐོ། ། རྡོ་ལེབ་ཤིང་ལོ་རྩ་སྔོ་སོགས། ། བཀོད་སྟེང་གཞན་ནས་ས་བླང་བཅག ། ཨོཾ་ཨ་མྲྀ་ཏེ་ཧཱུཾ་ཕཊ། བརྒྱ་རྩ་བཟླས་ཤིང་ལག་པས་བཅག ། དེ་སྟེང་དཀར་གཏོར་གཅིག་བཤམས་ཏེ། ཨ་ཀཱ་རོ་ ཡིས་བྱིན་གྱིས་བརླབ། ། རང་ཉིད་སྐད་ཅིག་དྲན་རྫོགས་ཀྱིས། ། འོད་དཔག་མེད་པའི་སྐུར་གསལ་བའི། །
ཕྱག་གཡས་ས་ལ་གདབ་པ་ཡིས། ། ས་ཡང་རྣམ་པ་དྲུག་ཏུ་གཡོས། ། ས་དེའི་དཀྱིལ་ནས་ལྷ་མོ་ནི། ། གསེར་མདོག་དར་དང་རཏྣས་བརྒྱན། ། ཁས་ལེན་ཕྱག་རྒྱ་གཏེར་བུམ་འཛིན། ། ས་བདག་ཚོགས་ཀྱིས་བསྐོར་བར་གྱུར། ། ས་ཡི་ལྷ་མོ་འཇིག་རྟེན་ཡུམ། ། དུས་གསུམ་སངས་རྒྱས་ཐམས་ཅད་ཀྱི། ། ས་ལམ་བགྲོད་པའི་དབང་པོ་མོ། ། སྣང་ཞིང་སྲིད་པའི་ས་བདག་དང༌། །
འདིར་གནས་ས་ཡི་བདག་པོ་རྣམས། ། འདིར་གཤེགས་ས་གླུད་གཏོར་མ་བཞེས། ། ས་འདི་བདག་ལ་གནང་མཛོད་ལ། ། འདི་རུ་མ་གནས་གཞན་དུ་བཟུར། ། ཨོཾ་པྲྀ་ཐི་ཝི་དེ་ཝཱི་བྷཱུ་མི་པ་ཏི་ས་པ་རི་ཝཱ་ར་ཨི་དཾ་བ་ལིངྟ་ཁ་ཁ་ཁཱ་ཧི་ཁཱ་ཧི། ཨརྒྷཾ་ སོགས། ས་ཡི་ལྷ་མོ་དགའ་ཞིང་འཛུམ། ། ས་འདི་གནང་གིས་འགྲོ་དོན་སྤྱོད། ། ཅེས་གསུངས་ས་ལ་ཐིམ་གྱུར་པས། ། ས་ཡང་གསེར་གྱི་ཕུང་པོར་གྱུར༌། །
ས་བདག་གཞན་རྣམས་རང་གནས་བྱེར། ། སརྦ་བྷཱུ་མི་པ་ཏི་གཙྪ། དེ་ནས་ཐིག་ཚོན་སོ་སོར་བཤམ། རིན་ཆེན་སྣོད་དུ་ཐིག་ཚོན་རྣམས། ། ཨོཾ་ཧཱུཾ་ཏྲཱཾ་ཧྲཱིཿཨཱ་རྣམས་ལས། ། རང་མདོག་རིགས་ལྔའི་སྐུར་གྱུར་ཅིང༌། ། ཡེ་ཤེས་ས་ཐིམ་འོད་དུ་ཞུ། ། ཨོཾ་བཛྲ་ས་མ་ཡ་སཱུ་ཏྲཾ་མ་ཏི་ཀྲ་མ་ཧཱུཾ། ཨོཾ་བཛྲ་ཙི་ཏྲ་ས་མ་ཡ་ཧཱུཾ། བདུན་རེ་བརྗོད་པས་བྱིན་བརླབས་ཏེ། །
དེ་ནས་ཐིག་ཆེན་བརྒྱད་བཏབ་ལ། ། ཐེབ་སྲིན་སྦྱར་བས་སྐུད་སྣེ་འཛིན། ། གྲུ་མོའི་རྩེ་རུ་ཚད་བྱས་ལ། ། དེ་ཉིད་བལྟེབ་ནས་དབུས་སུ་བཟུང༌། ། ཟླུམ་པོར་བསྐོར་བ་ཐེབ་ཀྱི་རྒྱ། ། དེ་ཡི་ཕྱི་རིམ་སོར་བཞི་པ། ། གཉིས་དང་སོར་རྡོ་པ་གཉིས་བསྐོར། ། མཆུ་དང་ཁ་ཁྱེར་ཁ་བད་དང༌། ། ཁ་འཕྱང་བཞི་རུ་འབྱུང་བ་ཡིན། ། བསྡུ་ན་གཉིས་སམ་གཅིག་གིས་ཆོག །
དབུས་སུ་པདྨ་འདབ་བརྒྱད་ཀྱི། ། ལྟེ་བར་རྡོ་རྗེ་དཀར་པོ་བྲི། ། འདབ་བརྒྱད་ཕྱོགས་མདོག་མཛེས་ཚོན་ཏེ། ། ཕྱི་རོལ་ཁ་ཁྱེར་རྡོ་རྗེ་དཀར། ། དེ་རྒྱབ་གཞི་ནི་དཀར་པོ་ལ། ། སྣ་ཚོགས་རྡོ་རྗེ་ལྗང་གུ་བྲི། ། དེ་རྒྱབ་ལྗང་གུ་རིན་ཆེན་སེར། ། དེ་རྒྱབ་སེར་པོ་པདྨ་དམར། ། ཟུར་བཞི་ཟླ་ཕྱེད་རྡོ་རྗེ་བཞི། ། དྲིལ་བུ་འཁྲོལ་ཞིང་སྤྱན་གྱིས་གཟིགས། །
བསྐོར་བ་བྱས་ཏེ་ཞལ་ཁེབས་རྒྱབ། ། དེ་སྟེང་གདུང་ཁང་བརྩེགས་པའམ། ། ཕལ་པར་ཤིང་སྡོང་གྲུ་བཞིར་བརྩེགས། ། སྤུར་གདན་ཤོག་བུར་འདབ་བརྒྱད་བྲི། ། སྤུར་བཞག་སྤུར་ཁེབས་ཤོག་བུ་ལ། ། འཁོར་ལོ་རྩིབས་བརྒྱད་བྲིས་པས་བཀབ། ། ཉེ་ལོགས་སམ་ནི་གཞན་དུའང་རུང༌། ། སྲེག་གདན་གཞི་ནི་དཀར་པོའི་སྟེང༌། ། གཡས་སུ་བསྲེག་རྫས་ཐམས་ཅད་དང༌། ། གཡོན་དུ་མཆོད་པ་སྣ་བདུན་དང༌། །
མེ་ལྷའི་གཏོར་མ་ཆེ་ཆུང་གཉིས། ། ཟླུམ་པོ་རྒྱན་ཅན་ལི་སྡེར་གང༌། ། ཆོས་སྐྱོང་གཏོར་མ་ཟུར་གསུམ་གཅིག ། མདུན་དུ་མེ་ལྷ་མཆོད་པ་ཡི། ། མཆོད་པ་སྣ་བདུན་ཆ་ཚང་དང༌། ། མར་ཁུ་དགང་གཟར་ཁ་སྦྱར་བཤམ། ། ལས་བུམ་ནང་དུ་དྲན་རྫོགས་སུ། ། རྟ་མགྲིན་བསྒོམ་ལ་སྔགས་བཟླས་བཞག ། ཡམ་ཤིང་སོར་མོ་བཅུ་གཉིས་པ། ། ཀུ་ཤ་དཔལ་འབར་ལ་སོགས་པ། །
ཉེར་མཁོའི་ཡོ་བྱད་ཚང་བར་བྱས། ། ཞིང་སྒྲུབ་ལས་བྱང་སྔོན་སོང་རྗེས། ། རང་ཉིད་འོད་དཔག་མེད་དུ་བསྒོམ། ། མཆོད་པ་སྤུར་ཁང་བཅས་པ་བྲན། ། ཨོཾ་ཨ་མྲྀ་ཏེ་ཧཱུཾ་ཕཊཿ ཨོཾ་སྭ་བྷཱ་ཝ་ སོགས། ཀ་དག་ཀློང་ནས་སྤྲུལ་པ་ཡི། ། གནམ་ས་གང་བའི་མཆོད་པའི་སྤྲིན། ། སྨན་གཏོར་བསྲེག་རྫས་སྣ་ཚོགས་པ། ། ཟད་མེད་གྱུར་ཅིག་པཱུ་ཛཿཧོཿ
རྡོར་དྲིལ་དང་བཅས་དགང་བླུགས་སྦྱར། ། རྫས་རྣམས་ཀུན་ལ་རེག་བྱ་ཞིང༌། ། ཨོཾ་ཨཱཿཧཱུཾ། ཨོཾ་ཋཿཋཿཋཿཋཿཋཿཋཿཋཿ དེ་ནས་རྫས་རྣམས་བཀྲུ་བསམ་ཞིང༌། ཨོཾ་སྭཱ་ཧཱ། ཡམ་ཤིང་ལ་རེག ། ཨོཾ་ཤྲིཾ་སྭཱ་ཧཱ། མར་ཁུ་་ལ་རེག ། ཨོཾ་ཨཱཿསྭཱ་ཧཱ།
འབྲུ་ཐམས་ཅད་ལ་རེག ། ཨོཾ་ཛྲིཾ་སྭཱ་ཧཱ། ཐམས་ཅད་ལ་རེག ། ཨོཾ་ཀུ་རུ་ཀུ་རུ་སྭཱ་ཧཱ། ལས་བུམ་ཀུ་ཤ་དཔལ་འབར་གསུམ། ། རླུང་གཡབ་མེ་དར་དང་བཅས་བཟུང༌། ། རྒྱན་གོས་དང་བཅས་སྤུར་ཁང་བསྐོར། ། ཀུ་ཤ་བསངས་སྦྱངས་བྱས་ནས་ཀྱང༌། ། ཨོཾ་ལས་ཀུ་ཤ་སྔོ་ལྗང་ནི། ། སྲུང་བའི་ནུས་པ་ཕུན་ཚོགས་གྱུར། །
ཨོཾ་བཛྲ་ས་ཏྭ་ཨཱཿ པད་སྐོར་དང་བཅས་གཉིས་རེ་བླང༌། ཨོཾ་ཀུ་ཤ་འདི་ནི་གཙང་ཞིང་དགེ། ། ཚངས་པ་ལྷ་རྣམས་དག་བྱེད་ཡིན། ། དཀོན་མཆོག་གསུམ་པོ་མཉེས་བྱེད་པ། ། ས་ལས་སྐྱེས་པའི་འདབ་མའི་སྙིང༌། ། བདག་གིས་བགེགས་རྣམས་ཐམས་ཅད་ནི། ། ཞི་ཞིང་བདེ་ལེགས་མཛད་དུ་གསོལ། ། ཨོཾ་བཛྲ་སཏྭ་ཨཱཿ ཐབས་ཀྱི་ཁ་ཁྱེར་གཡས་བསྐོར་བཀོད། །
ཆུན་པོ་གཉིས་ནི་རྒྱ་གྲམ་བཅིངས། ། རྩེ་མོ་ཚུར་བསྟན་དབུས་སུ་བཞག ། ལས་བུམ་གྱིས་བྲན་བསངས་སྦྱངས་ཏེ། ། སྟོང་པའི་ངང་ལས་ཧཱུཾ་ཡིག་ལས། ། ཞི་བའི་ཐབས་ཁུང་མཚན་ཉིད་ལྡན། ། བུད་ཤིང་རྣམས་ཀྱིས་གང་བའི་དབུས། ། པདྨ་དང་ནི་ཟླ་བའི་སྟེང༌། ། རཾ་ལས་མེ་ལྷ་སྐུ་མདོག་དཀར། ། ཞལ་གཅིག་ཕྱག་བཞི་དྲང་སོང་གཟུགས། ། སྤྱན་གསུམ་རལ་པའི་ཐོར་ཚུགས་ཅན། །
གཡས་གཉིས་དབྱུ་གུ་སྐྱབས་སྦྱིན་ཕྱག ། གཡོན་གཉིས་ཕྲེང་བ་རིལ་བ་འཛིན། ། ར་སྐྱེས་གདན་ལ་ཕྱེད་སྐྱིལ་བཞུགས། ། འོད་འབར་མེ་ལྕེ་སྟོང་གིས་དཀྲིས། ། དེ་ཡི་གནས་གསུམ་ཨོཾ་ཨཱཿཧཱུཾ། ། ཐུགས་དབུས་རཾ་གྱིས་མཚན་པར་གྱུར། ། སྟོང་པའི་ངང་ལས་རྫས་འདི་རྣམས། ། ཨོཾ་ཧཱུཾ་ཏྲཱཾ་ཧྲཱིཿཨ་རྣམས་ལས། ། རིགས་ལྔའི་ངོ་བོ་ཡེ་ཤེས་ཀྱི། ། ཁ་དོག་ལྔ་ལྡན་མེ་འབར་གྱུར། །
དྲིལ་བུ་འཁྲོལ་ཞིང་དབྱངས་དང་བཅས། ། དེ་ནས་མེ་སྤར་བ་ནི། ཧཱུཾ་མེ་འདིའི་རྩ་བ་སྔོ་བ་དེ། ། རྡོ་རྗེ་སེམས་པའི་ཡེ་ཤེས་མེ། ། དེ་སྟེང་མེ་མདོག་དམར་བ་དེ། ། སྣང་བ་མཐའ་ཡས་ཡེ་ཤེས་མེ། ། མེ་འདིའི་སྐེད་པ་སེར་བ་དེ། ། རིན་ཆེན་འབྱུང་ལྡན་ཡེ་ཤེས་མེ། ། དེ་སྟེང་མེ་མདོག་དཀར་བ་དེ། ། རྣམ་པར་སྣང་མཛད་ཡེ་ཤེས་མེ། །
མེ་འདིའི་རྩེ་མོ་ནག་པ་དེ། ། དོན་ཡོན་གྲུབ་པའི་ཡེ་ཤེས་མེ། ། རྒྱལ་བ་རིགས་ལྔའི་མེ་ཡིན་ནོ། ། ཡེ་ཤེས་ལྔའི་མེ་དཔུང་གིས། ། ཁྱོད་ཀྱི་ཕུང་པོ་ལྔ་སྦྱངས་པས། ། དུག་ལྔ་གཏན་ནས་དག་ནས་ཀྱང༌། ། ཡེ་ཤེས་སྐུ་ལྔ་ཐོབ་པར་ཤོག ། ཨོཾ་ཧཱུཾ་ཏྲཱཾ་ཧྲཱིཿཨཱཿ མེ་འབར་གྱེར་ལ་མེ་རུ་བཙུག ། ཨོཾ་བཛྲ་ཛྭ་ལ་ཛྭ་ལ་ཧཱུཾ༔
ཧཱུཾ་ཡེ་ཤེས་མེ་དཔུང་འབར་བ་འདི། ། ཕྱོགས་བཞི་མཚམས་བརྒྱད་སྟེང་འོག་ཏུ། ། མ་འཕྲོ་མ་མཆེད་མ་ཁྱིལ་ཅིག ། ལྷ་སྲིན་ཀུན་ལ་གནོད་དོགས་པས། ། མེ་མགོ་དར་གྱིས་མནན་པར་བྱ། ། ཨོཾ་མེ་དཔལ་ཤཱནྟིཾ་ཀུ་རུ་ཡེ་སྭཱ་ཧཱ༔ ཞེས་བརྗོད་མེ་དར་གཡབ་བྱས་ལ། ། མགྱོགས་པར་བཞི་འགྲམ་འོང་ནས་འདུག ། ཕྱོགས་གཙང་ལྔ་སེར་མེད་ཕྱོགས་སུ། ། ཁ་གྱུས་བསྲེག་རྫས་ཐམས་ཅད་ནི། །
མཆོད་གཡོག་པ་ལ་བསྐུར་བས་ཆོག ། ཐབ་ཏུ་གནས་པའི་མེ་ལྷ་ཡི། ། ཐུགས་ལས་འོད་ཟེར་འཕྲོས་པ་ཡིས། ། ཤར་ལྷོ་ཕྱོགས་ལས་མེ་ཡི་ལྷ། ། དྲང་སྲོང་ཚོགས་བཅས་སྤྱན་དྲངས་གྱུར། ། ལག་གཡས་མི་འཇིགས་ཕྱག་རྒྱ་ཡི། ། མཐེ་བོང་སྲིན་ལག་རྩར་གཡབ་ཅིང༌། ། རྣ་བ་གཡོན་ནས་གཡས་ངོས་ཁྱེར། ། གཡོན་པས་དྲིལ་བུ་བསིལ་བྱ་ཞིང༌། ། ཨོཾ་ཚུར་སྤྱོན་ཚུར་སྤྱོན་འབྱུང་པོ་ཆེ། །
ལྷ་ཡི་དྲང་སྲོང་གཉིས་སྐྱེས་མཆོག ། སྲེག་བླུགས་ཞལ་ཟས་བཞེས་སླད་དུ། ། འདི་ནི་ཡང་དག་བསྙེན་པར་མཛོད། ། ཨོཾ་ཊཀྐི་ཧཱུཾ་ཛ༔ ཧཱུཾ་གཟི་བརྗིད་འབར་བ་མེ་ཡི་ལྷ། ། འདོད་པ་ཐམས་ཅད་རབ་བསྒྲུབ་པ། ། ཐུགས་རྗེས་སེམས་ཅན་དོན་གྱི་ཕྱིར། ། འབར་བའི་གནས་འདིར་བཞུགས་སུ་གསོལ། ། ཨོཾ་ཨགྣི་དེ་ཝ་ས་མ་ཡ་ཏིཥྛ་ལྷན། ། ཐབ་ཀྱི་ཤར་ལྷོ་ཀུ་སའི་གདན། །
ཡེ་ཤེས་མེ་ལྷ་འཁོར་བཅས་འཁོད། ། ཨོཾ་ཨགྣ་ཡེ་ས་པ་རི་བ་ཝཱ་ར་ཨརྒྷཾ་པྲ་ཏཱི་ཙྪ་སྭཱ་ཧཱ། པཱ་དྱཾ་པྲ་ཏཱི་ཙྪ་སྭཱ་ཧཱ། ཞེས་པས་ཆུ་གཉིས་འབུལ་བྱས་ཏེ། ། ལག་གཡས་རྡོ་རྗེ་དང་བཅས་པའི། ། མཐེ་བོང་གིས་ནི་ཐེའུ་ཆུང་མནན། ། དམ་ཚིག་ཕྱག་རྒྱ་དེ་ཕྱར་ཞིང༌། ། ཧཱུཾ་རྡོ་རྗེ་འདི་ནི་རྡོ་རྗེ་ཆེ། ། སངས་རྒྱས་ཀུན་གྱི་བྱིན་རླབས་ཀྱི། ། དམ་ཚིག་ལ་ནི་གནས་ན་ནི། །
རིགས་རྣམས་མྱུར་དུ་ཐལ་བར་བྱེད། ། ཨོཾ་ཧ་ན་ས་མ་ཡ་ཧཱུཾ་ཕཊ༔ ཡེ་ཤེས་མེ་ལྷ་དམ་ཚིག་པ། ། དབྱེར་མེད་གཅིག་ཏུ་འདྲེས་པར་གྱུར། ། ཛཿཧཱུཾ་བཾ་ཧོཿ སླར་ཡང་ཐུགས་ཀའི་འོད་ཟེར་གྱིས། ། རིགས་ལྔ་སྤྱན་དྲངས་དབང་སྐུར་ཏེ། ། སྐུ་གང་ཆུ་ལྷག་ཡར་ལུད་པས། ། རྣམ་པར་སྣང་མཛད་དབུ་རྒྱན་གྱུར། ། ཨོཾ་ཨགྣ་ཡེ་ས་པ་རི་ཝཱ་ར་པུཥྤེ་ ནས་ ཤཔྟ འི་བར།
ཨོཾ་གཟི་བརྗིད་ལྡན་པ་མེ་ཡི་ལྷ། ། འབར་བྱེད་སྐུ་ཡི་རྒྱན་གྱིས་རྒྱན། ། རྔམ་པའི་བྱིན་ཅན་ལས་ལ་བརྩོན། ། སྲེག་བླུགས་འབུལ་ལོ་ལས་ཀུན་སྒྲུབས། ། ཚངས་པ་འཇིག་རྟེན་མགོན་གྱི་སྲས། ། ཞི་ལ་སོགས་པའི་ལྷ་དཔལ་ཏེ། ། ཇི་ལྟར་འདོད་པའི་དོན་སྒྲུབ་པའི། ། གཟི་བརྗིད་རྒྱལ་པོར་ཕྱག་འཚལ་བསྟོད། ། དགང་བླུགས་ཁ་ལ་ཧྲཱིཿཡིག་དང༌། ། མེ་ལྷ་ཅུང་ཟད་ཞལ་གདངས་པའི། །
ལྗགས་ལ་རཾ་ཡིག་གིས་མཚན་པས། ། བསྲེག་རྫས་བདུད་རྩིར་བཞེས་པར་གྱུར། ། ལག་གཉིས་རྡོར་དྲིལ་དང་བཅས་པའི། ། ཁུ་འཚུར་མཛུབ་མོ་གཉིས་བུར་ཀ་ཡང་པས། ། དགང་བླུགས་བཟུང་སྟེ་དགང་གཟར་གྱིས། ། བླུགས་གཟར་ནང་དུ་མར་ཁུ་ནི། ། སྔགས་རེ་བརྗོད་ཅིང་ལན་བདུན་བླུགས། ། ཨོཾ་ཨགྣ་ཡེ་སྭཱ་ཧཱ། གྲུ་མོ་གཉིས་པོ་པུས་མོ་ལས། ། ཕྱིར་མི་འདའ་བར་དགང་བླུགས་སྦྱོར། །
ཐབ་ཀྱི་ཁ་ལ་གཡས་བསྐོར་ནི། ། ལན་གསུམ་བྱས་པར་བསྒོམ་བྱ་ཞིང༌། ། ཨོཾ་ཨགྣ་ཡེ་ཧ་བྱ་ཀ་བྱ་ཝཱ་ཧ་ནཱ་ཡ་ཨཱ་དི་བྱ་སྭཱ་ཧཱ། ཞེས་པས་མར་ཁུ་སྐྱོགས་སུ་བླུག ། དེ་འདྲ་གསུམ་མམ་བདུན་གྱིས་བསྐུར། ། དུད་པོ་སྔོན་པོ་གྱེན་འགྲེང་དང༌། ། མེ་ལྕེ་དཀར་དང་གྱེན་དུ་འབར། ། དྲི་ངན་མེད་སོགས་བཟང་རྟགས་ཏེ། ། མེ་ལྕེ་ནག་དང་དུ་བ་ཚུབ། ། ངན་པའི་རྟགས་མཚན་བྱུང་གྱུར་ན། །
རྟ་མགྲིན་སྔགས་ནི་མང་དུ་བཟླས། ། ལས་བུམ་ཆུ་ཡིས་བྲན་བཅུག་གོ ། མེ་ལྷའི་ཐུགས་ཀའི་འོད་ཟེར་གྱིས། ། ཚེ་འདས་བཀུག་ནས་སྡིག་སྒྲིབ་རྣམས། ། འོད་ཟེར་གྱིས་དྲངས་བསྲེག་རྫས་ལ། ། ཐིམ་སྟེ་མེ་ལྷས་གསོལ་བར་གྱུར། ། གང་ཟག་བཟང་པོ་ཡིན་ན་ནི། ། སེམས་ཅན་ཀུན་གྱི་སྡིག་སྒྲིབ་བསྟིམ། ། བསྲེག་རྫས་གུང་མཐེབ་སྦྱར་བས་འབུལ། ། བསྲེགས་རྫས་ཀུན་གྱི་སྔགས་མགོ་ལ། །
ཨོཾ་ཨགྣ་ཡེ་དྷེ་ཝ་ ཞེས་སྦྱར་ཡམ་ཤིང་བྱང་ཆུབ་ཤིང༌། ། བསམ་ལ་རྩེ་མོ་སྟེང་བསྟན་འབུལ། ། ཨོཾ་བོ་དྷི་བྲྀཀྵཱ་ཡ་སྭཱ་ཧཱ། ཚེ་ལས་འདས་པའི་གཟི་བརྗིད་ཕུན་སུམ་ཚོགས་པ་ལ་བར་དུ་གཅོད་པའི་སྡིག་སྒྲིབ་ཐམས་ཅད་ཤནྟིཾ་ཀུ་རུ་སྭཱ་ཧཱ། མར་ཁུ་ལ། ཨོཾ་ཨགྣ་ཡེ་སྭཱ་ཧཱ། ཚེ་ལས་འདས་ བདག་གཞན་སེམས་ཅན་གྱི་སྡིག་སྒྲིབ་ཐམས་ཅད་ཤཱནྟིཾ་ཀུ་རུ་སྭཱ་ཧཱ། ཐམས་ཅད་ལ་འགྲེ། པའི་སྐྱེ་བ་གཞན་དུ་འབྱོར་པ་ཕུན་སུམ་ཚོགས་པ་ལ་བར་དུ་གཅོད་པའི་ སོགས། ཏིལ་ནག་ལ།
ཨོཾ་སརྦ་པཱ་པཾ་ད་ཧ་ན་བཛྲ་ཡེ་སྭཱ་ཧཱ། ཚེ་ལས་འདས་པའི་སྡིག་སྒྲིབ་ཐམས་ཅད༴ ཡུངས་དཀར་ལ། ཨོཾ་སརྦ་ཨརྠ་སིད་དྷ་ཡེ་སྭཱ་ཧཱ། ཚེ་ལས་འདས་པའི་བར་དོའི་འཇིགས་སྐྲག་ཐམས་ཅད༴ ཟས་མཆོག་ནི་སྐྱ་ཚུལ་མར་སོགས་ཟས་སྣ་བསྲེག ། ཨོཾ་སརྦ་སམྦ་དེ་སྭཱ་ཧཱ། ཚེ་ལས་འདས་པའི་བདེ་བ་ཕུན་སུམ་ཚོགས་པ་ལ་བར་དུ་གཅོད་པའི་སྡིག་སྒྲིབ་ཐམས་ཅད༴ དུརྺནི་རམ་རྩི་ཡིན་ཏེ། ཨོཾ་བཛྲ་ཨཱ་ཡུ་ཥེ་སྭཱ་ཧཱ།
ཚེ་ལས་འདས་པའི་སྐྱེ་བ་གཞན་དུ་ཚེ་ཕུན་སུམ་ཚོགས་པ་ལ་བར་དུ་གཅོད་པའི་སྡིག་སྒྲིབ་ཐམས་ཅད༴ ནས་ལ། ཨོཾ་མ་ཧཱ་བེ་གཱ་ཡ་སྭཱ་ཧཱ། ཚེ་ལས་འདས་པའི་ཞིང་ཁམས་བགྲོད་པ་ལ་མྱུར་བའི་ཤུགས་ཕུན་སུམ་ཚོགས་པ་ལ་བར་དུ་གཅོད་པའི་སྡིག་སྒྲིབ་ཐམས་ཅད༴ གྲོ་ལ། ཨོཾ་བཛྲ་གྷསྨ་རེ་སྭཱ་ཧཱ། ཚེ་ལས་འདས་པའི་སྐྱེ་བ་གཞན་དུ་ནད་མེད་པ་ཕུན་སུམ་ཚོགས་པ་ལ་བར་དུ་གཅོད་པའི་སྡིག་སྒྲིབ་ཐམས་ཅད༴ སོ་བ་ལ། ཨོཾ་བཛྲ་བཱི་ཛ་ཡ་སྭཱ་ཧཱ། ཚེ་ལས་འདས་པའི་སྐྱེ་བ་གཞན་དུ་ནོར་དང་འབྲུ་ཕུན་སུམ་ཚོགས་པ་ལ་བར་དུ་གཅོད་པའི་སྡིག་སྒྲིབ་ཐམས་ཅད༴
སྲན་མ་ལ། ཨོཾ་བཛྲ་མ་ཧཱ་བ་ལཱ་ཡ་སྭཱ་ཧཱ། ཚེ་ལས་འདས་པའི་སྐྱེ་བ་གཞན་དུ་སྟོབས་ཕུན་སུམ་ཚོགས་པ་ལ་བར་དུ་གཅོད་པའི་སྡིག་སྒྲིབ་ཐམས་ཅད༴ འབྲས་ལ། ཨོཾ་བཛྲ་པུཥྚ་ཡེ་སྭཱ་ཧཱ། ཚེ་ལས་འདས་པའི་བསོད་ནམས་ཕུན་སུམ་ཚོགས་པ་ལ་བར་དུ་གཅོད་པའི་སྡིག་སྒྲིབ་ཐམས་ཅད༴ ཀུ་ཤ་ལ། ཨོཾ་ཨ་པྲ་ཏི་ཧ་ཏ་བཛྲ་ཡ་སྭཱཧཱ། ཚེ་ལས་འདས་པའི་སྲུང་བ་ཕུན་སུམ་ཚོགས་པ་ལ་བར་དུ་གཅོད་པའི་སྡིག་སྒྲིབ་ཐམས་ཅད༴ བིལ་བ་ལྟར་ཁ་འམ་མ་རྙེད་ན་སེ་ཐག་ཤུག་ཐོག་གང་རུང་ལ།
ཨོཾ་བཛྲ་ཥཱི་བཱ་ཡ་སྭཱཧཱ། ཚེ་ལས་འདས་པའི་རིགས་རྒྱུད་ཕུན་སུམ་ཚོགས་པ་ལ་བར་དུ་གཅོད་པར་བྱེད་པའི་སྡིག་སྒྲིབ་ཐམས་ཅད༴ དཀར་གསུམ་མངར་གསུམ་གང་འབྱོར་ལ། ཨོཾ་བཛྲ་མཱ་ལེ་པུཥྚ་ཡེ་སྭཱཧཱ། ཚེ་ལས་འདས་པའི་ཤེས་རབ་ཕུན་སུམ་ཚོགས་པ་ལ་བར་དུ་གཅོད་པའི་སྡིག་སྒྲིབ་ཐམས་ཅད༴ མེ་ཏོག་དཀར་པོ་མེད་ན་ནས་ལ། ཨོཾ་བཛྲ་པུཥྤེ་སྭཱ་ཧཱ། ཚེ་ལས་སྐྱེ་བ་གཞན་དུ་ཁ་དོག་དང་གཟི་བརྗིད་ཕུན་སུམ་ཚོགས་པ་ལ་བར་དུ་གཅོད་པའི་སྡིག་སྒྲིབ་ཐམས་ཅད༴ དྲི་དང་སོ་རྩི་ཇ་སོགས་བཏུང་བའི་རིགས་ལ། ཨོཾ་བཛྲ་ཏཾ་བུ་ལཱ་ཡ་སྭཱ་ཧཱ།
ཚེ་ལས་འདས་པའི་བཀྲ་ཤིས་ཕུན་སུམ་ཚོགས་པ་ལ་བར་དུ་གཅོད་པའི་སྡིག་སྒྲིབ་ཐམས་ཅད༴ སྨན་སྣ་ཚོགས་ལ། ཨོཾ་ཨོཥ་དྷི་སྭཱ་ཧཱ། ཚེ་ལས་འདས་པའི་སྐྱེ་བ་གཞན་དུ་ནད་མེད་པ་ཕུན་སུམ་ཚོགས་པ་ལ་བར་དུ་གཅོད་པའི༴ དར་རས་གོས་སྣ་དུམ་བུ་ལ། ཨོཾ་བཛྲ་ཝསྟྲཱ་ཡ་སྭཱ་ཧཱ། ཚེ་ལས་འདས་པའི་སྐྱེ་བ་གཞན་དུ་རྒྱན་དང་གོས་ཕུན་སུམ་ཚོགས་པ་ལ་བར་དུ་གཅོད་པའི༴ འདིར་མ་འཐུས་པའི་འབྲུའི་རིགས། བཟའ་བཏུང་ལ་སོགས་འབུལ་འདོད་ན། ཨོཾ་ཨགྣ་ཡེ་ སོགས་ལྷ་སྔགས་འཇུག་ཏུ།
ཨོཾ་ཨཱཿཧཱུཾ་ཚེ་ལས་འདས་པའི་སྡིག་སྒྲིབ་ཐམས་ཅད་ཤནྟིཾ་ཀུ་རུ་སྭཱ་ཧཱ། དེ་ལྟར་ཏིལ་ནི་ཉེར་གཅིག་ཙམ། གཞན་རྣམས་བདུན་ནམ་གསུམ་རེས་མཆོག ། དེ་ནས་རང་མདུན་མཆོད་པ་རྣམས། ། རེ་རེ་བཞིན་དུ་འབུལ་བར་བྱ། ། འཇིག་རྟེན་ཁམས་ནི་དཔག་མེད་ན། ། མཆོད་ཡོན་ཇི་སྙེད་ཡོད་པ་དང༌། ། བདག་གིས་གུས་པས་བཤམས་པ་འདི། ། དྲང་སྲོང་མེ་ལྷའི་ཚོགས་ལ་འབུལ། ། བཞེས་ནས་ཞི་བའི་འཕྲིན་ལས་མཛོད། །
ཨོཾ་ཨགྣ་ཡ་ས་པ་རི་ཝཱ་ར་ཨརྒྷཾ་པྲ་ཏི་ཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུཾ། འཇིག་རྟེན་ཁམས་ནི༴ ཞབས་བསིལ་ཇི་སྙེད༴ བདག་གིས་གུས་པས༴ དྲང་སྲོང་མེ་ལྷའི༴ བཞེས་ནས་ཞི་བའི༴ ཨོཾ་ཨགྣ་ཡེ་ས་པ་རི་ཝཱ་ར་པཱ་དྱཾ༴ འཇིག་རྟེན་ཁམས་ནི༴ མེ་ཏོག་ཇི་སྙེད༴ བདག་གིས་གུས་པས༴
དྲང་སྲོང་མེ་ལྷའི༴ བཞེས་ནས་ཞི་བའི༴ ཨོཾ་ཨགྣ་ཡ་ས་པ་རི་ཝཱ་ར་པུཥྤེ༴ འཇིག་རྟེན་ཁམས་ནི༴ བདུག་སྤོས་ཇི་སྙེད༴ བདག་གིས་གུས་པས༴ དྲང་སྲོང་མེ་ལྷའི༴ བཞེས་ནས་ཞི་བའི༴ ཨོཾ་ཨགྣ་ཡེ་ས་པ་རི་ཝཱ་དྷཱུ་པེ༴ འཇིག་རྟེན་ཁམས་ནི༴
སྣང་གསལ་ཇི་སྙེད༴ བདག་གིས་གུས་པས༴ དྲང་སྲོང་མེ་ལྷའི༴ བཞེས་ནས་ཞི་བའི༴ ཨོཾ་ཨགྣ་ཡེ་ས་པ་རི་ཝཱ་ར་ཨ་ལོ་ཀེ༴ འཇིག་རྟེན་ཁམས་ནི༴ དྲི་ཆབ་ཇི་སྙེད༴ བདག་གིས་གུས་པས༴ དྲང་སྲོང་མེ་ལྷའི༴ བཞེས་ནས་ཞི་བའི༴
ཨོཾ་ཨགྣ་ཡེ་ས་པ་རི་ཝཱ་ར་གནྡྷེ༴ འཇིག་རྟེན་ཁམས་ནི༴ ཞལ་ཟས་ཇི་སྙེད༴ བདག་གིས་གུས་པས༴ དྲང་སྲོང་མེ་ལྷའི༴ བཞེས་ནས་ཞི་བའི༴ ཨོཾ་ཨགྣ་ཡེ་ས་པ་རི་ཝཱ་ར་ནི་ཝི་དྱ༴ འཇིག་རྟེན་ཁམས་ནི་དཔག་མེད་ན། ། རོལ་མོ་ཇི་སྙེད་ཡོད་པ་དང༌། ། བདག་གིས་གུས་པས་བཤམས་པ་འདི། །
དྲང་སྲོང་མེ་ལྷའི་ཚོགས་ལ་འབུལ། ། བཞེས་ནས་ཞི་བའི་འཕྲིན་ལས་མཛོད། ། ཨོཾ་ཨགྣ་ཡེ་ས་པ་རི་ཝཱ་ར་ཤཔྟ་པྲ་ཏཱི་ཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿ་ཧཱུཾ།
མཆོད་པ་རྣམས་དང་མར་མེ་དང༌། ། ལྷ་བཤོས་ལ་སོགས་འབུལ་བྱ་ཞིང༌། ། རོལ་མོའི་སྐབས་སུ་མཚམས་འཛིན་གྱི། ། མེ་ཏོག་འཐོར་ཞིང་དྲིལ་བུ་བསིལ། ། སྤྲོ་ན་རོལ་ཆེན་འུར་བརྡུང་བྱ། ། ཨོཾ་ཚངས་པ་འཇིག་རྟེན་མགོན་གྱི་སྲས། ། མེ་ལྷའི་རྒྱལ་པོ་དྲང་སྲོང་མཆོག །
འབྱུང་པོ་ཡོངས་ལ་བསྐྱབས་པའི་ཕྱིར། ། ཐུགས་རྗེའི་དབང་གིས་སྐུ་སྤྲུལ་པའི། ། རིགས་སྔགས་གྲུབ་པའི་དྲང་སྲོང་མཆོག ། ཕྲིན་ལས་གྲུབ་པའི་མངའ་བདག་ཆེ། ། བསྐལ་པའི་མེ་ལྷར་གཟི་བརྗིད་འབར། ། མངོན་ཤེས་རྫུ་འཕྲུལ་ཞབས་དང་ལྡན། ། ཐབས་ཀྱི་ཐེག་མཆོག་ར་སྐྱེས་ཆིབས། ། བགྲང་ཕྲེང་འཛིན་ཅིང་རིག་སྔགས་གསུང༌། ། བདུད་རྩིའི་བཅུད་བཀང་གུནྡྷེ་བསྣམས། ། ཆོས་ཀྱི་བདུད་རྩིས་ཡོངས་ལ་བསིལ། །
ཉེས་པའི་སྐྱོན་བྲལ་ཚངས་པར་སྤྱོད། ། འཇིག་རྟེན་གནས་ཀྱང་མྱ་ངན་འདས། ། ཞི་བ་བརྙེས་ཀྱང་ཐུགས་རྗེ་ཆེ། ། དེ་ལ་བསྟོད་དེ་ཕྱག་ཀྱང་འཚལ། ། ཞི་བའི་འཕྲིན་ལས་བསྒྲུབ་པ་དང༌། ། ས་ལམ་བར་ཆད་ཞི་བར་མཛོད། ། དྲང་སྲོང་ཆེན་པོ་མེ་ལྷ་ཡིས། ། སྔོན་གྱི་དམ་བཅས་མནའ་དོར་བ། ། ལྷ་རྣམས་ཞལ་ནི་མེ་ཡིན་ཏེ། ། སྦྱིན་སྲེག་གི་ནི་མེ་ལ་གནས། །
མེ་ལྷ་ཁྱེད་ཉིད་མེ་དཔུང་དང༌། ། གཉིས་སུ་མེད་པར་བཞུགས་མཛོད་ལ། ། སྦྱིན་སྲེག་མཆོད་པ་འདི་རྣམས་ཀུན། ། བདེ་ཆེན་ཞིང་གི་ལྷ་ཚོགས་ཀྱི། ། ཞལ་དུ་བསྟབ་པའི་ལས་མཛོད་ཅིག ། མེ་ལྷའི་ཐུགས་ལས་སྤྲུལ་པ་ཡི། ། མེ་ལྷ་དྲང་སྲོང་ཡིད་ལས་སྐྱེས། ། རང་འདྲ་ཞིག་གིས་ལྷ་ཚོགས་ལ། ། མཆོད་པའི་ཕྱག་གཙང་མཛད་པར་གྱུར། ། མེ་ལྷའི་ལྟོ་བ་རྒྱ་ཆེ་བ། །
འོད་ལས་གྲུབ་པའི་གཞལ་ཡས་ཁང༌། ། དེ་དབུས་པདྨ་ཟླ་གདན་ལ། ། འོད་དཔག་མེ་མགོན་སྐུ་མདོག་དམར། ། ཞེས་པ་ནས། བ་ལིངྟ་རཀྟ་ཁཱ་ཧི འི་བར། ཞིང་སྒྲུབ་ཆོ་ག་བཞིན་དུ་འདོན། ། ཕལ་པ་ཡིན་ན་སྲེག་རྫས་རྣམས། ། ཚེ་འདས་ཤ་རུས་དབྱེར་མེད་བསྒོམ། ། ལྷ་ཚོགས་རྣམས་ལ་མཆོད་པ་ཡིན། ། གང་ཟག་དམ་པའི་གདུང་ཡིན་ན། །
གདུང་དང་ལྷ་ཚོགས་དབྱེར་མེད་བསྒོམ། ། སྲེག་རྫས་མཆོད་པ་འབུལ་བ་ནི། ། ཨོཾ་ཨ་མི་དྷེ་ཝ་ཧྲཱིཿ དེ་ལ་གོང་གི་སྲེག་རྫས་སྔགས། ། བཏགས་ཏེ་རིམ་པར་འབུལ་བ་སྟེ། ། ལྷ་སྔགས་རྫས་སྔགས་འདོད་གསོལ་གསུམ། ། གཅིག་ཏུ་བརྩི་བ་གྲངས་སུ་འཛིན། ། གཙོ་བོ་ལ་ནི་བརྒྱ་རེ་འབུལ། ། ཨོཾ་མ་ཎི་པདྨེ་ཧཱུཾ། དེ་ལ་རྫས་སྔགས་བཏགས་བྱས་ཏེ། །
ཐུགས་རྗེ་ཆེན་པོར་ཉེར་གཅིག་འབུལ། ། ཨོཾ་བཛྲ་པཱ་ཎི་ཧཱུཾ། མཐུ་ཆེན་ཐོབ་ལ་ཉེར་གཅིག་འབུལ། ། ཨོཾ་སརྦ་བུདྡྷ་བྷོ་དྷི་སཏྭ་ས་པ་རི་ཝཱ་ར ་ལ་བདེ་ཆེན་ཞིང་གི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ། ། བདུན་ནམ་ཉི་ཤུ་རྩ་གཅིག་འབུལ། ། འཇིག་རྟེན་ཁམས་ནི་དཔག་མེད་ན། ། མཆོད་ཡོན་ཇི་སྙེད་ཡོད་པ་དང༌། ། བདག་གིས་གུས་པས་བཤམས་པ་འདི། ། བཅོམ་ལྡན་འཁོར་དང་བཅས་ལ་འབུལ། ། བཞེས་ནས་ཞི་བའི་འཕྲིན་ལས་མཛོད། །
ཨོཾ་ཨ་མི་དྷེ་ཝ་ཧྲཱིཿས་པ་རི་ཝཱ་ར་ཨརྒྷཾ་པྲ་ཏི་ཙྪ་པཱུ་ཛ་མེ་གྷ་ས་མུ་དྲ་སྥ་ཎ་ས་མ་ཡེ་ཨཱཿཧཱུཾ། འཇིག་ཁམས་ནི༴ ཞབས་བསིལ་ཇི་སྙེད༴ བདག་གིས་གུས་པས༴ བཅོམ་ལྡན་འཁོར་དང༴ བཞེས་ནས་ཞི་བའི༴ ཨོཾ་ཨ་མི་དྷེ་ཝ་ཧྲཱིཿས་པ་རི་ཝཱ་ར་པཱ་དྱཾ་པྲ་ཏི་ཙྪ་ ལ་སོགས་འགྲེའོ། ། འཇིག་རྟེན་ཁམས་ནི༴ མེ་ཏོག་ཇི་སྙེད༴ བདག་གིས་གུས་པས༴
བཅོམ་ལྡན་འཁོར་དང༴ བཞེས་ནས་ཞི་བའི༴ ཨོཾ་ཨ་མི་དྷེ་ཝ་ཧྲཱིཿས་པ་རི་ཝཱ་ར་པུཥྤེ༴ འཇིག་རྟེན་ཁམས་ནི༴ བདུག་སྤོས་ཇི་སྙེད༴ བདག་གིས་གུས༴ བཅོམ་ལྡན༴ བཞེས་ནས་ཞི་བའི༴ ཨོཾ་ཨ་མི་དྷེ་ཝ་ཧྲཱིཿས་པ་རི་ཝཱ་ར་དྷུ་པེ༴ འཇིག་རྟེན་ཁམས་ནི༴
སྣང་གསལ་ཇི་སྙེད༴ བདག་གིས་གུས་པས༴ བཅོམ་ལྡན་འཁོར༴ བཞེས་ནས་ཞི་བའི༴ ཨོཾ་ཨ་མི་དྷེ་ཝ་ཧྲཱིཿས་པ་རི་ཝཱ་ར་ཨ་ལོ་ཀེ༴ འཇིག་རྟེན་ཁམས་ནི༴ དྲི་ཆབ་ཇི་སྙེད༴ བདག་གིས་གུས་པས༴ བཅོམ་ལྡན་འཁོར༴ བཞེས་ནས་ཞི་བའི༴
ཨོཾ་ཨ་མི་དྷེ་ཝ་ཧྲཱིཿས་པ་རི་ཝཱ་ར་གནྡྷེ༴ འཇིག་རྟེན་ཁམས་ནི༴ ཞལ་ཟས་ཇི་སྙེད༴ བདག་གིས་གུས་པས༴ བཅོམ་ལྡན་འཁོར༴ བཞེས་ནས་ཞི་བའི༴ ཨོཾ་ཨ་མི་དྷེ་ཝ་ཧྲཱིཿས་པ་རི་ཝ་ར་ནཻ་ཝི་དྱ་པྲ་ཏི༴ འཇིག་རྟེན་ཁམས་ནི་དཔག་མེད་ན། ། རོལ་མོ་ཇི་སྙེད་ཡོད་པ་དང༌། ། བདག་གིས་གུས་པས་བཤམས་པ་འདི། །
བཅོམ་ལྡན་འཁོར་དང་བཅས་ལ་འབུལ། ། བཞེས་ནས་ཞི་བའི་འཕྲིན་ལས་མཛོད། ། ཨོཾ་ཨ་མི་དྷེ་ཝ་ཧྲཱིཿས་པ་རི་ཝ་ར་ཤཔྟ་པྲ་ཏི་ཙྪ་པཱུ་ཛ་མེ་གྷ་ས་མུ་དྲ་སྥ་ཎ་ས་མ་ཡེ་ཨཱཿཧཱུཾ། བར་གྱིས་རྒྱས་པར་མཆོད། མེ་ལྷའི་གཏོར་མ་ཆེ་བ་དེ། ། མར་ཁུ་དྲན་ལ་བཀྱགས་བཅུག་ལ། ། ཨ་ཀ་ར ོས་བྱིན་བརླབས་ལ། ། ཨོཾ་ཨ་མི་དྷེ་ཝ་ཧྲཱིཿས་པ་རི་ཝཱ་ར་ཨི་དམ་བ་ལིང་ཏ་ཁ་ཁ་ཁཱ་ཧི་ཁཱ་ཧི། ཞེས་པ་བདུན་གྱིས་ཕུལ་བྱས་ནས། ། བཅོམ་ལྡན་འཁོར་དང་བཅས་རྣམས་ཀྱིས། །
མཆོད་སྦྱིན་གཏོར་མ་འདི་བཞེས་ལ། ། ཞི་དང་རྒྱས་ལ་སོགས་པ་ཡི། ། ལས་ཀྱི་དངོས་གྲུབ་བདག་ལ་སྩོལ། ། དམ་ཚིག་ཅན་གྱིས་བདག་ལ་སྲུངས། ། དངོས་གྲུབ་ཀུན་གྱི་སྡོང་གྲོགས་མཛོད། ། དུས་མིན་འཆི་དང་ནད་རྣམས་དང༌། ། གདོན་དང་བགེགས་རྣམས་མེད་པར་མཛོད། ། རྨི་ལམ་ངན་དང་མཚན་མ་ངན། ། བྱ་བྱེད་ངན་པ་མེད་པར་མཛོད། ། འཇིག་རྟེན་བདེ་ཞིང་ལོ་ལེགས་དང༌། །
འབྲུ་རྣམས་འཕེལ་ཞིང་ཕྱུག་འཕེལ་དང༌། ། བདེ་ལེགས་ཕུན་སུམ་ཚོགས་པ་ཡི། ། ཡིད་ལ་འདོད་པ་ཀུན་འགྲུབ་མཛོད། ། ཚིག་འཇུག་དེར་ཡོད་ཐམས་ཅད་ཀྱིས། ། རྗེས་ཟློས་ལན་གསུམ་བྱེད་བཅུག་ལ། ། གདུང་ཁང་ནང་དུ་ཕུལ་བཅུག་གོ ། ཨོཾ་རྡོ་རྗེ་སྐུ་ནི་སྐུ་ ཞེས་སོགས་ནས། བཛྲ་སཏྭ་ཧཱུཾ་ གི་བར། ཆོ་གའི་ནང་ལྟར་བརྗོད་པར་བྱ། ། དེ་ནས་ཆོས་སྐྱོང་གཏོར་མ་བྲན། །
རང་གི་ཐུགས་ཀའི་འོད་ཟེར་གྱིས། ། ཞིང་སྐྱོང་ཡབ་ཡུམ་སྤྱན་དྲངས་ལ། ། མེ་ལྷའི་ལྟོ་བ་བདེ་ཆེན་ཞིང༌། ། ཕྱག་རྡོར་དྲུང་དེར་བཞུགས་པར་བསྒོམ། ། སྣང་བ་མཐའ་ཡས་བཀའ་སྲུང་བ། ། ཞེས་པ་ནས། རང་རང་མཐུན་པའི་རྫས་ཀྱིས་བཀང༌། ། སྦྱིན་སྲེག་མཆོད་པ་འབུལ་གྱི་བཞེས། ། ཨརྒྷ ཾ་ལ་སོགས་སྔགས་ཀྱིས་མཆོད། ། ཨོཾ་སི་ཧཾ་མུ་ཁ་ཧཱུཾ་ཕཊ།
ཨོཾ་སི་ན་ར་མ་ཧཱུཾ་ཕཊ། ཏྲི་ཧྲིང་ཛཿཧཱུཾ་ཕཊ། ཏྲི་ཧྲཱིང་ཛཿ དེ་ལ་རྫས་སྔགས་བཏགས་ནས་ཀྱང༌། ། བསྲེག་རྫས་ཐམས་བདུན་རེ་འབུལ། ། ཧཱུཾ་སྔོན་ཚེ་རྒྱལ་བའི་སྤྱན་སྔ་རུ། ། ཁས་བླང་སངས་རྒྱས་བསྟན་པ་བསྲུང༌། ། མཐུ་སྟོབས་ནམ་མཁའི་མཐའ་དང་མཉམ། ། ཞིང་སྐྱོང་འཁོར་བཅས་བདག་གིས་བསྟོད། ། དམ་རྫས་སྦྱིན་བསྲེག་མཆོད་པ་བཞེས། །
ཕྲིན་ལས་རྣམ་བཞི་འགྲུབ་པ་དང༌། ། གང་བཅོལ་ལས་རྣམས་གྲུབ་པར་མཛོད། ། དེ་ནས་གཏོར་མར་མར་ཁུ་བྲན། ། ན་མོ་དཀོན་མཆོག་གསུམ་ གྱི་བདེན་སྟོབས་སོགས་དུས། བདག་ཅག་ཡོན་མཆོད་ཞེས་པ་དང༌། ། ཚེ་འདས་བདེ་ཆེན་ཞིང་ཁམས་སུ། ། ཞེས་སོགས་འགུག་གཞུག་ཚིག་ཟུར་བསྒྱུར། ། ཧཱུཾ་དཔལ་ལྡན་ཞིང་སྐྱོང་གཏོར་མ་བཞེས། ། ཚེ་འདས་བདེ་ཆེན་ཞིང་ཁམས་སུ། ། སྔོན་ནས་བསུས་ལ་ཕྱི་ནས་སྐྱོལ། །
ས་དང་ལམ་གྱི་བར་ཆད་ཟློག ། གསོན་པོ་ཚེ་དང་ལྡན་རྣམས་ཀྱིས། ། ནད་གདོན་བར་ཆད་ཐམས་ཅད་སོལ། ། བཀྲ་ཤིས་བདེ་ལེགས་འགྲུབ་པར་མཛོད། ། གཏོར་མ་ཐབ་ཏུ་འབུལ་རྒྱུ་བསྐུར། ། དེ་ནས་རྒྱས་པར་སྤྲོ་ན་ནི། ། མེ་ལྷའི་ཐུགས་ཀར་བདེ་ཆེན་ཞིང༌། ། དེ་མཐར་ཚེ་འདས་བསྐྱེད་བྱས་ལ། ། བྱང་ཆོག་བཞིན་དུ་ཕྱིར་ལྡོག་བྱ། ། བསྡུ་ན་ལྷ་བསྐྱེད་ནས་བཟུང་སྟེ། །
བུམ་དབང་བར་དུ་བྱང་ཆོག་ལྟར། ། དེ་ནས་ཟས་བསྔོ་བྱང་ཆོག་ལྟར། ། ཟས་རྣམས་ཐབས་ཀྱི་ནང་དུ་འབུལ། ། མེ་སྦར་མི་དགོས་སྔར་བྱས་ཆོག ། ལམ་བསྟན་བསྔོ་བ་བྱང་ཆོག་ལྟར། ། དེ་ཡིས་སྦྱིན་སྲེག་དངོས་གཞི་རྫོགས། ། ཨོཾ་ཨ་མི་དྷེ་ཝ་ཧྲཱིཿས་པ་རི་ཝཱ་ར་ དེ་ལ་བསྲེག་རྫས་སྔགས་སྦྱར་བ། ། བདུན་རེ་གོང་ལྟར་ཕུལ་བར་བྱ། ། དེ་ལ་ ཨརྒྷཾ་ སོགས་བཏགས་ལ། མཆོད་པ་རྣམས་ཀྱང་ཆ་རེ་འབུལ།
ཧཱུཾ་བདེ་ཆེན་ཞིང་དུ་ཆོས་ཀྱི་འཁོར་ལོ་བསྐོར། ། སེམས་ཅན་རྣམས་ལ་རྟག་ཏུ་ཐུགས་རྗེས་གཟིགས། ། དམ་བཅའ་ཞལ་བཞེས་འགྲོ་བའི་སྐྱབས་མཛད་པ། ། སྣང་མཐའ་མཉམ་བཞག་མཛད་ལ་ཕྱག་འཚལ་བསྟོད། ། ཅེས་བསྟོད་དོ། ། མ་འབྱོར་བ་དང་མཉམ་པ་དང༌། ། གང་ཡང་བདག་བློ་གཏི་མུག་པས། ། ལེགས་སྤྱད་འདི་ལ་ཉེས་བྱས་གང༌། ། དེ་དག་མ་ལུས་བཟོད་པར་གསོལ། ། ཞེས་སོགས་ཡིག་བརྒྱ་ཚར་རེ་བཟླས།
ཨོཾ་ཁྱེད་ཀྱིས་སེམས་ཅན་དོན་ཀུན་མཛད། ། རྗེས་སུ་མཐུན་པའི་དངོས་གྲུབ་སྩོལ། ། སངས་རྒྱས་ཡུལ་དུ་གཤེགས་སུ་གསོལ། ། སངས་རྒྱས་ཡུལ་དུ་གཤེགས་ནས་ཀྱང༌། ། སླར་ཡང་འབྱོན་པར་མཛད་དུ་གསོལ། ། བཛྲ་མུཿ ཡེ་ཤེས་པ་རྣམས་རང་གནས་གཤེགས། ། དམ་ཚིག་པ་རྣམས་རང་ལ་ཐིམ། ། དེ་ནས་སྲེག་རྫས་ལྷག་མ་རྣམས། ། གྲངས་ཀ་མི་བཟུར་ལྷག་མེད་དུ། །
གོང་ལྟར་འཇིག་རྟེན་མེ་ལྷར་འབུལ། ། མེ་ལྷའི་གཏོར་མར་མར་ཁུ་བྲན། ། གཡོན་ངོས་སྦྱིན་བདག་དེ་ཡིས་བཀྱགས། ། ཨ་ཀཱ་རོ ་ཡིས་བྱིན་གྱིས་བརླབས། ། ཨོཾ་ཨགྣ་ཡེ་ས་པ་རི་ཝཱ་ར་ཨི་དམ་བ་ལིང་ཏ་ཁ་ཁ་ཁཱ་ཧི་ཁཱ་ཧི། གསུམ་མམ་བདུན་གྱིས་བསྔོ་བྱས་ཏེ། ། མེ་སྟེ་བསྲེག་བྱ་ཟ་བའི་ལྷ། ། དྲང་སྲོང་རྒྱལ་པོ་གདོན་གྱི་བདག ། ཤར་ལྷོ་མེ་ལྷའི་ཚོགས་བཅས་ལ། ། མཆོད་ཅིང་བསྟོད་དེ་ཕྱག་ཀྱང་འཚལ། །
མཆོད་སྦྱིན་གཏོར་མ་འདི་བཞེས་ལ། ། ཞི་དང་རྒྱས་ལ་སོགས་པ་ཡི། ། སོགས་ནས། ཡིད་ལ་འདོད་པ་ཀུན་འགྲུབ་མཛོད། ། འདོད་གསོལ་ཡོན་བདག་རྗེས་ཟློས་བཅུག ། མེ་ལྷའི་སྔགས་དང་ ཨརྒྷ ཾ་སོགས། ། བཏགས་ལ་མཆོད་པ་ལྷག་མེད་འབུལ། ། འཇིག་རྟེན་དབང་ཕྱུག་ཚངས་དབང་མགོན་གྱིས་སྲས། ། མེ་ལྷའི་རྒྱལ་པོ་ཊཀྐིས་དབང་བསྐུར་བ། ། ཤེས་རབ་མཆོག་གིས་ཉོན་མོངས་ཐམས་ཅད་སྲེག །
འཛིན་བྱེད་མེ་ལྷ་ཉིད་ལ་རྣམ་པར་འདུད། ། ཨོཾ་མ་འབྱོར་པ་དང་ཉམས་པ་དང༌། ། ནས། དེ་ཀུན་དྲང་སྲོང་བཟོད་པར་མཛོད། ། ཡིག་རྒྱ་བཟླས། བ དག་གི་དོན་དང་གཞན་གྱི་དོན། ། བྱིན་ཟ་ཁྱོད་ཀྱིས་བསྒྲུབས་ཀྱི་གཤེགས། ། ཇི་བཞིན་དུས་སུ་སླར་བྱོན་ཏེ། ། བདག་གི་དངོས་གྲུབ་ཐམས་ཅད་སྒྲུབས། ། ཨོཾ་ཨ་གྣ་ཡེ་ས་པ་རི་ཝཱ་ར་བཛྲ་མུཿ
ཡེ་ཤེས་མེ་ལྷ་ཤར་ལྷོར་གཤེགས། ། དམ་ཚིག་འབར་བའི་རྣམ་པར་གྱུར། ། སྤྱན་དྲངས་པ་ཡི་ཕྱག་རྒྱ་ཡི། ། མཐེ་བོང་ཕྱིར་ལ་བསྐྱེད་པར་བྱ། ། བསྔོ་བ་སྨོན་ལམ་བྱ་བ་དང༌། ། ཡེ་གེ་བརྒྱ་པ་ཚར་གསུམ་འདོན། ། དབྱངས་གསལ་རྟེན་འབྲེལ་སྙིང་པོ་བརྗོད། ། དེ་ནས་ངག་བཏང་རྡོར་དྲིལ་བཞག ། ཨོཾ་བཛྲ་ས་མ་ཡ་ཛཿཛཿཧཱུཾ་བཾ་ཧོཿ ཞེས་བརྗོད་རུས་པ་ཐལ་སོལ་བསྡུ། །
གང་ཟག་བཟང་པོའི་ཐལ་སོལ་ནི། ། ཆུ་ཆེན་གཞུང་དུ་བཏབ་བྱས་པས། ། ཆུ་འཐུང་སེམས་ཅན་སྒྲིབ་པ་སྦྱོང༌། ། ཕལ་པའི་ཐལ་སོལ་ཀླུ་མེད་ཅིང༌། ། ས་དཔལ་བཟང་སར་བླུག་ཏུ་བཅུག ། རུས་པ་སྣོད་གཙང་ནང་དུ་བཞག ། དེ་ལ་ཁྲུས་དང་ཕྱིར་ལྡོག་བྱ། ། དེ་ནི་རུས་ཆོག་ཞེས་བྱའོ། ། མདུན་དུ་དཀར་གཏོར་གཅིག་བཤམས་ལ། ། ས་སློང་སྐབས་སུ་བཤད་པ་ཡི། །
དམིགས་པ་དང་བཅས་ས་ལྷ་ལ། ། གཏོར་མ་བསྔོ་ལ་འབུལ་རྒྱུ་བསྐུར། ། ས་སྐྱིན་བླང་བཅུག་མདུན་དུ་སྤུངས། ། ཨ་རང་ཉིད་སྐད་ཅིག་དྲན་རྫོགས་སུ། ། འོད་དཔག་མེད་པའི་སྐུ་གསལ་བའི། ། ཐུགས་ལས་འོད་ཟེར་ཕྱོགས་བཅུར་འཕྲོས། ། རྒྱལ་བ་ཀུན་གྱི་ཐུགས་རྒྱུད་བསྐུལ། ། སྐུ་ལས་འོད་འཕྲོས་ས་ལ་ཐིམ། ། ཡེ་ཤེས་ལྔ་ཡི་རང་བཞིན་གྱུར། ། ཨོཾ་བྷྲཱུཾ་སྭཱ་ཧཱ།
ཉེར་གཅིག་བརྗོད། ལག་ཐིག་གཉིས་སུ་ཨ་ཡིག་ལས། ། ཟླ་བའི་སྟེང་དུ་ཧཱུཾ་ཡིག་ལས། ། རྡོ་རྗེ་དཀར་པོ་རྩེ་ལྔ་པ། ། དེ་ཞུ་ལག་པར་ཐིམ་པ་ཡིས། ། ལག་པ་རྡོ་རྗེའི་རང་བཞིན་དང། ། སོར་མོ་རྡོ་རྗེ་རྩེ་གཅིག་གྱུར། ། ཨོཾ་བཛྲ་ས་ཏྭ་ཧཱུཾ། ཚེ་འདས་དེ་ཡི་སློབ་མ་དང༌། ། ཉེ་འབྲེལ་མིན་ཅིང་སྡིག་ཆེན་སྨིན། །
དེ་འདྲ་ཞིག་གིས་རུས་པ་བཏུལ། ། ཆུས་སྤྱོད་ཕུ་རོན་དངས་རུ་ཙམ། ། དེ་ཡིས་ས་སྤྲུས་འཇིམ་པ་བྱ། ། ལས་བུམ་ཆུ་ཡིས་བྲན་བྱ་ཞིང༌། ། རྟ་མགྲིན་བསྔགས་བཟླས་མི་གཙང་བསངས། ། སྭ་བྷཱ་ཝ ས་སྟོང་པར་སྦྱངས། ། བྷྲཱུཾ་ལས་རིན་ཆེན་ཕུང་པོར་གྱུར། ། མཐེ་བོང་གཉིས་ཀྱིས་མཛུབ་ཆུང་མནན། ། ལག་གཉིས་ཁ་སྤྲོད་ཚུལ་བྱས་ལ། ། ལན་གྲངས་ཉེར་གཅིག་འཇིམ་པར་རེག །
འོད་དཔག་གཟུངས་རིང་ཉེར་གཅིག་བརྗོད། ། ལག་པས་འཇིམ་པ་སྐུར་ཕོར་རེག ། ཆོས་སྐུ་སྟོང་པའི་ངང་ཉིད་ལས། ། གཟུགས་སྐུ་སྣ་ཚོགས་བྱོན་པར་གྱུར། ། ཨོཾ་དྷརྨ་དྷཱ་ཏུ་གརྦྷེ་སྭཱ་ཧཱ། དེ་ཡིས་རུས་ཆོག་ཆོ་ག་ཚར། ། དེ་ནས་མི་མང་ཐམས་ཅད་ཀྱིས། ། ཨོཾ་བྷཱུཾ་སྭཱ་ཧཱ། ཡིག་དྲུག་གཉིས། ། གང་འདོད་བཟླས་ཤིང་བཏབ་པས་ཆོག །
སྐམ་ནས་དཀར་རྩི་གསོལ་གྲུབ་ལེགས། ། དཀར་རྩི་མེད་ཀྱང་འགལ་བ་མེད། ། དེ་ནས་སཱ་ཙྪ་ཐམས་ཅད་བསྒྲིགས། ། མར་མེ་མཆོད་པ་བཤམས་བྱས་ལ། ། སྭ་བྷཱ་ཝ་ ཡི་སྔགས་བརྗོད་ནས། ། སྟོང་པའི་ངང་ལས་མཆོད་རྟེན་ནི། ། ཆེན་པོ་མང་པོ་གྱུར་པ་ཡི། ། བུམ་པའི་ནང་དུ་རིན་ཆེན་གྱི། ། གཞལ་ཡས་ཁང་པ་རྒྱ་ཆེན་གྱི། ། དབུས་སུ་པདྨ་ཟླ་གདན་ལ། །
འོད་དཔག་མེད་མགོན་སྐུ་མདོག་དམར། ། ཞེས་པ་ནས་བཟུང་འོད་ཆོག་ནི། ། ཚེ་འགུགས་མ་གཏོགས་ཐམས་ཅད་འདོན། ། དེ་ནས་མདུན་གྱི་བཅོམ་ལྡན་འདས། ། འོད་ཞུ་མཆོད་རྟེན་རྣམ་པར་གྱུར། ། རྟེན་འབྲེལ་སྙིང་པོ་ཉེར་གཅིག་ནི། ། བརྗོད་ཅིང་ནས་འཐོར་རབ་གནས་སོ། ། གང་ཟག་བྲལ་བའི་རུས་ཚ་ནི། ། ཆུ་ཐུང་བསྐོར་བ་མི་འགྲོ་ཞིང༌། ། ས་དགྲ་མེད་པའི་ཕུག་པར་བསྐྱལ། །
གནས་བདག་དེ་ལ་དཀར་གཏོར་བསྔོ། ། རང་གི་ཆོས་འབྲེལ་ཞུས་པའམ། ། རང་གི་ཉིད་དུ་ཡིན་ན་ནི། ། རང་གི་མེ་ནི་མི་སྦར་བ། ། གྲྭ་པ་ཞིག་ལ་སྤར་དུ་བཅུག ། ཐ་མལ་ཕུང་པོ་མེ་སྦར་བ། ། ཉེས་པ་ཡོད་ཅེས་ལ་ལས་སྨྲ། ། མེ་སྦར་མཁན་ཅིག་གླ་སྦྱིན་ཚོལ། ། ཚེ་འདས་དེའི་མིང་ནས་འབོད། ། མེ་ཐལ་བྲོས་ཞེས་བརྗོད་པ་ནི། །
བླ་དེ་རོ་ལ་གནས་པའི་ཕྱིར། ། དེ་ལ་སྐྲག་སྣང་འབྱུང་དོགས་ཟེར། ། དེ་འདྲ་ལོག་པ་ཡིན་པའི་ཕྱིར། ། དེ་འདྲའི་མིག་ལྟོས་མི་བྱ་བར། ། མེ་ནི་སློབ་དཔོན་རང་གིས་སྦར། ། གང་དག་བཟང་པོའི་གདུང་ལ་ནི། ། དེ་ཡི་ཡི་དམ་གང་ཡིན་བསྐྱེད། ། མཆོད་བསྟོད་བྱས་ལ་གཤེགས་སུ་གསོལ། ། གདུང་དེ་དམ་ཚིག་སེམས་དཔའ་བསྐྱེད། ། དེ་ལ་མཆོད་བསྟོད་བྱས་ལ་བཞུ། །
དེ་མ་བྱས་ན་བླ་མའི་གདུང༌། ། གསེར་སྐུ་བཤིག་དང་འདྲའོ་ཟེར། ། འོན་ཀྱང་དེ་བྱས་རྟེན་མི་འབྱོན། ། གདུང་དང་ཡི་དམ་དབྱེར་མེད་ལ། ། སྦྱིན་སྲེག་མཆོད་པ་འབུལ་བ་ཡིན། ། དེ་ལ་ཉེས་པ་འབྱུང་མི་སྲིད། ། གང་ཟག་བཟང་པོའི་གདུང་ལ་ནི། ། གདུང་ཁང་སྟེང་དུ་ཨམ་བཅིངས་ཁར། ། བྱིན་རླབས་ཅན་གྱི་རྟེན་གཅིག་བཞག ། དེ་མ་བྱས་ན་རིང་བསྲེལ་སོགས། །
རྟེན་རྣམས་མཁའ་འགྲོས་གདན་འདྲེན་སྲིད། ། དེ་དག་ཞལ་གདམས་ཉེ་མཁོ་ཡིན། ། འོད་ཆོག་རོ་སྲེག་རུང་བའི་དོན། ། འོད་དཔག་ཚེ་དཔག་དོན་གཅིག་ཅིང༌། ། སྤྱོད་རྒྱུད་ཚེ་དཔག་གསུང་དཀྱིལ་སྐབས། ། ལྷ་ཡི་བུ་རྣམས་ཞི་བ་ཡི། ། ཧོམ་ཁུང་ཐ་མ་བར་མ་མཆོག ། ཁྲུ་གང་ཁྲུ་དོ་ཁྲུ་བཞི་པའི། ། ཟླུམ་པོ་ཉིད་དུ་བྱས་ན་ནི། ། དེ་ཡི་མིང་ལ་ཡུང་དཀར་གྱི། །
བརྒྱ་ཕྲག་སྟོང་དུ་བསྲེགས་བྱས་ན། ། ངན་སོང་ཀུན་ལས་ཐར་བར་འགྱུར། ། དེ་ཡི་ཤ་དང་རུས་པ་དང༌། ། སྐྲ་དང་ཐལ་བ་ལ་སོགས་པས། ། ཆོ་ག་དེ་དག་འདྲ་བར་ནི། ། སྦྱིན་སྲེག་བྱས་ན་ངན་སོང་ཡང༌། ། ཀུན་ལས་རྣམ་པར་ཐར་བར་གྱུར། ། ཞེས་གསུངས་གསང་འདུས་རྒྱུད་ལས་ཀྱང༌། ། རྣམ་ཤེས་ལྔ་བྲལ་བེམ་པོའི་ལུས། ། བག་ཆགས་སྦྱངས་པས་ཐར་པ་ཐོབ། །
སྦྱོང་གཞི་ཕྱི་དང་ནང་གི་རོ། ། སྦྱོང་བྱེད་འབྱུང་བ་ཡེ་ཤེས་མེ། ། འབྱུང་བའི་མེ་ཡིས་བག་ཆགས་སྦྱོང། ། ཡེ་ཤེས་མེ་ཡིས་ཉོན་མོངས་སྲེག ། ཞེས་གསུངས་ཕྱིར་ན་ཕན་ཡོན་ཆེ། ། རང་ངམ་སྦྱིན་བདག་གསོན་པོ་ཡིས། ། སོ་སེན་སྐྲ་དང་གོས་རྙིང་ལ། ། སྒྲིབ་སྦྱོང་སྦྱིན་སྲེག་བླུགས་འདོད་ན། ། བྱ་ཚུལ་ཐམས་ཅད་གོང་དང་འདྲ། ། ཚེ་འདས་ཞེས་པར་ཚེ་ལྡན་བསྒྱུར། །
ཕྱིར་ཟློག་འདོད་ཡོན་བསྔོ་བ་བསྒྱུར། ། དེ་ཡི་ཚབ་ལ་ཚེ་འགུགས་སྦྱོར། ། ཞིང་སྐྱོང་འགུག་གཞུག་གཏོར་འབུལ་མཇུག ། ལས་དང་གཞུང་གི་དེ་ལྟར་འདོན། ། སཱ་ཙྪ་སོགས་ཀྱང་གྲུབ་ན་ལེགས། ། བླ་མ་སྨན་བླ་ཁུ་དབོན་གྱིས། ། རིང་ནས་བསྐུལ་བ་དོན་ཡོད་ཕྱིར། ། དགེ་སློང་རཱ་ག་ཨསྱ་ཡིས། ། ལྕགས་མོ་ཕག་ལོའི་དབོ་ཟླ་ཡི། ། ཚེས་པ་བཅུ་གཉིས་བཅུ་གསུམ་གྱི། །
ཐུན་སྐབས་འགལ་ལ་སྨྲས་ "$ པ་ལྟར། ། ནམ་མཁའ་ཀུན་དགའ་གཉིས་པོ་ཡིས། ། རེས་མོས་བྱས་ཤིང་བྲིས་པ་ལ། ། ཉེས་འགའ་གང་མཆིས་ལྷ་ལ་བཤགས། ། དགེ་བས་སྐྱེ་འགྲོ་མང་པོ་ཞིག ། རིགས་དྲུག་སྐྱེ་སྒོ་ཆོད་ནས་ཀྱང༌། ། བདེ་ཆེན་ཞིང་དུ་སྐྱེ་བར་ཤོག། །།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
