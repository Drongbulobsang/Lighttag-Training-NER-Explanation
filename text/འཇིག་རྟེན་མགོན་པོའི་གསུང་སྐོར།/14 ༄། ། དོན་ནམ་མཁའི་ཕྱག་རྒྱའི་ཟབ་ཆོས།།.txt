འཇིག་རྟེན་མགོན་པོའི་གསུང་སྐོར།
པོད ༡༤
༄། ། དོན་ནམ་མཁའི་ཕྱག་རྒྱའི་ཟབ་ཆོས།།
༄། ། དོན་ནམ་མཁའི་ཕྱག་རྒྱའི་ཟབ་ཆོས།། ན་མོ་རཏྣ་གུ་རུ། པྲ་ཛྙཱ་ཀ་ར། འདིར་རྗེ་འགྲོ་བའི་མགོན་པོ་དཔལ་འབྲི་གུང་པའི་གསུང་གིས། སྤྱིར་འཇིག་རྟེན་མགོན་པོའི་ཆོས་ནམ་མཁའ་ལྟར་རྒྱ་ཆེ། རྒྱ་མཚོ་ལྟར་གཏིང་ཟབ་པའི་ནང་ནས་བཏུས་པའི་རྡོ་རྗེ་ཚིག་བརྒྱ་ལྔ་བཅུ་སྟེ། རྒྱལ་བ་ཐམས་ཅད་ཀྱི་དགོངས་པ་གཅིག་འདི་ཡིན། འདིའི་དོན་སྟོན་པར་བྱེད་པ་དོན་སྙིང་ནམ་མཁའ་ཕྱག་རྒྱ་ཞེས་བྱ་བ་དེ་ཅི་ལྟ་བུ་ཡིན་ཞེ་ན། དེ་འདི་འདྲ་བ་ཡིན་ཞེས་དཔེ་གང་གིས་ཀྱང་མཚོན་པར་མི་ནུས་ཏེ། ཕྱག་རྒྱ་ཆེན་པོ་ནམ་མཁའ་མཚོན་དུ་མེད། །
དཔེ་ཡིས་མཚོན་ན་འདུས་བྱས་རྐྱང་པ་ཡིན། ། ཞེས་པ་དང༌། ནམ་མཁའ་འདི་ལ་དཔེ་བྱ་རུ། ། ནམ་མཁའ་འདི་ལ་དཔེར་མ་བཏུབ། ། ནམ་མཁའ་རིག་བྱར་མེད་ཀྱི་སྟོང་པ་ཡིན། ། སེམས་ཉིད་རིག་བཅས་སྟོང་པ་ཡིན། ། སྟོང་པ་ཙམ་དུ་འདྲ་བ་ལགས་ཀྱང༌། ། འདྲ་བ་མི་འདྲ་ཁྱད་པར་ཆེ། ། ཞེས་བྱ། འོན་ཀྱང་བཅོམ་ལྡན་འདས་ཀྱིས་ཚུལ་ལྔ་བཅུ་པ་ནས་དཔེ་ཕྱི་རོལ་ཡུལ་གྱི་ནམ་མཁའ།
དོན་སེམས་ཉིད་ནང་གི་ནམ་མཁའ་ཞེས་བྱ་བ་དང༌། གསང་བ་ལས་ཀྱང༌། ལར་སངས་རྒྱས་ཆོས་རྣམས་ལ། དཔེ་འགོད་ཅི་སྙེད་པ་རྣམས་དེ་དག་སངས་རྒྱས་མི་འཚམས་ཏེ། དེ་དག་རྒྱས་ལ་བཀུར་པ་འདེབས། ། འདི་ལ་དཔེ་གཅིག་ཡང་དག་སྟེ། ། ནམ་མཁའི་ཁམས་གསུམ་བསྟན་པ་ལགས། ། ཤེས་སམ་རྒྱས་པས། ནམ་མཁའི་དཔེ་གཅིག ། དེ་ལ་དང་པོ་འཇིག་རྟེན་གྱི་ཁམས་འདི་མེད་པའི་དུས་སུ།
ནམ་མཁའ་སྟོང་པ་ཡིན་པ་ལ། ནམ་མཁའ་དེ་ལ་ལས་ཀྱི་རླུང་གཅིག་ལངས་པ་ལ་རླུང་གི་དཀྱིལ་འཁོར་རྒྱ་གྲམ་ཆགས། རླུང་གི་དཀྱིལ་འཁོར་འདི་བརྟན་ནས། སྤྲིན་གསེར་གྱི་སྙིང་པོ་ཅན་འཐུག་པོ་ལས་ཆར་བབས་པས་ཆུའི་དཀྱིལ་འཁོར་ཆགས། ཆུ་དེ་ལས་ཀྱི་རླུང་གིས་བསྒྲོག་པས་དྭངས་མ་ལས་རི་རབ་བྱུང༌། དེའི་འོག་མ་རྣམས་ལ་གསེར་གྱི་རི་བདུན། དེའི་འོག་མ་རྣམས་ལ་ལྕགས་རི་ནག་པོ། ཐ་མར་སྙིང་གས་མ་རྣམས་ལ་གླིང་བཅུ་སྟེ། ས་རྡོ་རྣམས་སུ་གྱུར། དེ་ལ་རྐྱེན་གྱི་དབང་གིས་ནམ་མཁའ་ལ་སྤྲིན་བྱུང།
སྤྲིན་ལ་ཆར་བབས་པས་ས་ལ་འབྲུ་དང་སྨན་དང་རྩི་ཤིང་དང༌། ནགས་ཚལ་དང༌། མེ་ཏོག་དང༌། ལོ་ཏོག་འབྲས་བུ་སྣ་ཚོགས་སྐྱེས་པས། དེ་ལ་སེན་མོ་༽༽༽༽༽༽༽༽༽༽༽༽༽༽༽༽༽༽༽༽རྣམས་ཡིས་སྟེར་འཚོ་འདི་བྱུང་གཞན་ཡང་དུག་དང༌། མི་མཐུན་པའི་རྐྱེན་སྣ་ཚོགས་པ་ལས་སྐྱེས་པའི་སེམན་མོ་རྣམས་ལ་གནོད་པ་ཚོ་ཡང་བྱུང༌། དེ་ང་ན་དུས་སེམས་སྙིང་སྤྲིན་པ་དང་བྲལ་བའི་ངང༌། སེམས་གདོད་མ་ནས་སྐྱེ་བ་མེད་པ་ནམ་མཁའི་དཀྱིལ་ལྟ་བུ་དང་པོ་ཆོས་ཐམས་ཅད་སྟོང་པ་ཉིད་ན་གི་ནམ་མཁའ་འདི་ལ་རྣམ་པར་རྟོག་པའི་རླུང་ལྷན་གཅིག་སྐྱེས་པའི་མ་རིག་པ་བྱུང༌། དེ་ལ་དྲ་འདིན་གྱི་རྟོགས་པ་འདི་བྱུང༌། དེ་ལ་སྲིད་ལེན་གཅིག་བྱུང༌།
སྲེད་ལེན་གྱིས་འུས་བླངས་པའི། ནང་དུ་ཕུང་པོ་ལྔ། དབང་པོ་ལྔ་བྱུང་པས། ཕྱི་རོལ་ཏུ་ཡུལ་ལྔ་ལ་རིག་པ་སྣང་བ་དཀར་དམར་སྣོགས་ཁྲ་ཅལ་གྱིས་བྱུང། དེ་ལ་བག་ཆགས་བཟང་ངན་འབྲིང་གསུམ་སྣོགས་བྱུང་སྟེ། དོན་དེ་ལ་དགོངས་ནས། བཅོམ་ལྡན་འདས་ཀྱིས་འཕགས་པ་བསྡུད་པ་ལས། མཁའ་ལ་རླུང་བརྟེན་དེ་ལ་ཆུ་ཡི་ཕུང་པོ་བརྟེན། དེ་ལ་ས་ཆེན་འདི་བརྟེན་དེ་ལ་འགྲོ་བ་འདི་ཡང་པོ་གང་བརྟེན། སེམས་ཅན་ལས་ལ་སྤྱོད་པའི་རྒྱུ་ནི་དེ་དྲ་སྟེ།
ནམ་མཁའ་ལ་གནས་ཡིན་དོན་འདི་བསམ་པར་གྱིས། རྒྱས་མས། རྗེ་བཙུན་མགོན་པོ་བྱམས་པས་ཀྱང༌། ཐེག་པ་ཆེན་པོ་རྒྱུད་བླ་མར། མ་དག་པའི་ཁམས་ཀྱིས་གནས་སྐབས་སུ་འགྱུར་བ་མེད་པའི་མཚིད་ལ། ས་ནི་ཆུ་ལ་ཆུ་རླུང་ལ། རླུང་ནི་མཁའ་ལ་བར་ཏུ་གནས། མཁའ་ནི་རླུང་དང་ཆཉུ་དག་དང༌། ས་ཡི་ཁམས་ལ་གནས་མ་ཡིན། དེ་ངན་ཕུང་པོ་ཁམས་དབང་རྣམས།
ལས་དང་ཉོན་མོངས་དག་ལ་གནས། ། ལས་དང་ཉོན་མོངས་ཚུལ་ངན་མིན། ། ཡིད་ལ་བྱེད་པ་དག་ཏུ་གནས། ཡིད་ལ་བྱེད་པ་དག་ཏུ་གནས། ཚུལ་ངན་ཡིན་ཡིད་བྱེད་ནི། སེམས་ཀྱི་དག་པ་ལ་རབ་གནས། སེམས་ཀྱི་རིན་ཆེན་ཆོས་རྣམས་ནི། ཐམས་ཅད་ལ་ཡང་གནས་པ་མེད། ། སང་དང་བདྲ་བ་ཕུང་པོ་དང༌། སྐྱེ་མཆེད་ཁམས་རྣམས་ཤེས་པར་བྱ།
ཆུ་ཁམས་དང་འདྲ་ལུས་ཅན་གྱསི། ལས་དང་ཉོན་མོངས་ཤེས་བྱ་སྟེ། ། ཚུལ་ངན་མ་ཡིན་ཡིད་བྱེད་སྟེ། ། རླུང་གི་ཁམས་དང་འདྲ་བར་བལྟ། རང་ནི་ནམ་མཁའི་ཁམས་ངན་དུ། དེ་ངན་ཅན་མི་གནས་པ་མེད། ཚུལ་ངན་མ་ཡིན་ཡིད་བྱེད་ནི། སེམས་ཀྱི་རང་ནི་ནམ་མཁའི། ཁམས་ལྟར་རྒྱུ་མེད་རྐྱེན་མེད་དེ། འཚོགས་པ་མེད་ཅིང་སྐྱེ་བ་མེད།
ཅེས་དང༌། འཇིག་དང་གནས་པ་ཡོད་མ་ཡིན། ། ཞེས་རྒྱས་པ་དང་དོན་མཐུན། དེ་ལྟར་བག་ཆཉགས་དི་རྐྱེན་བཟང་ན་འབྲིང་གསུམ་གྱི་སད་པར་བྱེད་དེ། རྐྱེན་ངན་པའི་རྐྱེན་གྱིས་ངན་སོང་གསུམ་དུ་བསྐྱེད་པ་ཡང་འབྱུང༌། རྐྱེན་བཟང་པོའི་རྐྱེན་གྱིས་དབང་གིས་བདེ་འགྲོར་བསྐྱེད་པ་ཡང་འབྱུང་ན། དེ་འདི་ལས་ཁམས་གསུམ་གྱི་འཁོརབ་འདི་བྱུང། རྐྱེན་རྣམ་པར་དག་པའི་དབང་གིས་དགེ་བའི་བཤེས་གཉེན་དང་མཇལ་ནས། རྒྱུན་ཞུགས་ནས་སངས་རྒྱས་མན་ཆད་འབྱུང་བ་ཡང་ཡོད་དེ། དེ་ཐར་པ་མྱ་ངན་ལས་འདས་པ་ཡིན།
མདོརན་བདེ་སྐྱེད་དུག་འཁོར་འདས་མཐོན་དམན་གྱི་སྣང་བ་སྣགོས་པ་ཅི་སྙེད་པ་ཐམས་ཅད་ལ། དོན་སྙིང་པོ་ནམ་མཁའི་ཕྱག་རྒྱ་འདིས་མ་ཐེབས་པ་མེད་པས། རྒྱུ་འབྲས་མི་བསླུ་བ་ཡིན་ཏེ། ཕྱག་རྒྱ་ཆེན་པོ་ལས་མ་འདས་སོ། དཔེར་ན་ཏུང་ཀུན་རྒྱལ་པོ་དང༌། མ་ཉེག་རྒྱལ་པོས་དཀོར་མཛོད་ན་ནོར་ཅི་ཡོད་པ་ཐམས་ཅད་རྒྱས་པོ་དེའི་ཕྱག་རྒྱས་མ་ཐེབ་པ་མེད་ལ། ཕྱག་རྒྱས་ཐེབ་པ་དེལ་གཞན་གྱི་གནོད་པ་བྱེད་མི་ནུས་པ་ངན་དུ། ནམ་མཁའི་ཕྱགརྒྱས་འདི་འཁོར་འདས་ཐམས་ཅད་ལ་མ་ཐེབ་པ་མེད་པ་གཅིག་གིས་ཀྱང་འདའ་བར་མི་ནུས་ཏེ། ཆོས་ཐམས་ཅད་ཀྱི་གཤིས་དང་བབས་ཡིན་པའི་ཕྱིར་རོ། དེལ་ར་འམ་རུས་པ་ལྟ་བུའི་རྒྱས་བཏབ་པ་དང༌།
རྒྱ་གཞན་གྱིས་བཏབ་བྱ་གཞན་ལ་བཏབ་པ་དེ་སྟ་བུ་མ་ཡིན་པས། གདོད་ནས་སྣང་བ་ཉིད་སྤྲོད་བྲལ་ཡིན་ཏེ། འདི་ལྟར་ཀུབ་སྣང་བ་འདི། རིག་པས་བཏག་ན་འགའི་རྟེན། མ་རྙེད་པ་ཉིད་དོན་སྟེ། ཡེ་ཤེས་ནས་གནས་པའི་ལོང་སྤྱོད་དོ། ཅེས་པའི་དོན་དུ་ཡང་སྣང་བས་འཁོར་བ་ཡོད་ན་དེ་ལས་ཐར་པ་ཡོད་པས། ཐར་པའི་ཐབས་ཐེག་པ་གསུམ་གྱི་ལམ་བསྒོམ་པ་ལ་བརྟེན་ནས། བྱང་ཆུབ་གསུམ་ཐོུབ་པའི་ཐར་པ་ཡང་འབྱུང་ངོ། དེ་ཡང་ཕྱི་རོལ་གྱི་ཡུལ་དྲིས་དང་དོལ་ཐམས་ཅད་ནམ་མཁའི་རྒྱས་ཐེབས་པ་ངན་དུ།
ལུས་ལ་ཡང་ང་ཕྱག་རྒྱ་ཆེན་པོ་ནོས་རྒྱས་ཐེབ་པས། དེས་ནམ་མཁའི་ཕྱག་རྒྱ་རྒྱས་པ་ཡིན། རྒྱ་འདི་ལ་ཕྱི་རོལ་གྲུབ་པའི་མཐའ་མི་འདྲ་བ། རྟག་ཆད་དུ་ལྟ་བ་ལ་རིག་པ་ཕྱིན་ཅི་ལོག་དུ་མ་རྣམས་ཀྱིས་འདའ་བར་མི་ནུས་ཏེ། སྤྲོས་བྲལ་ཡིན་པའི་ཕྱིར་རོ། སངས་རྒྱས་རྣམས་ཀྱིས་མཁྱནེ་པའི་ཡེ་ཤེས་ཀྱིས་ཀྱང་འདའ་མར་མི་ནུས་ཏེ། དཔེར་ན་ས་ཕྱོགས་གར་བྱིན་ཡང་ནམ་མཁའ་མི་ཁྱབ་པ་མེད་པས། ནམ་མཁའ་ལ་འཇིགས་ནས་བྲོས་ཀྱང་ནམ་མཁའ་ལས་མི་ཐར་གནོད་སྦྱིད་གྱི་རི་མོ་བཞིན་དུ་གརབྲོས་ཀྱང་ནམ་མཁའི་ཉིད་ལས་ཐར་མི་ནུས་པ་བཞིན། མཚམས་མེད་པའི་ལས་དང་ཕྱག་རྒྱ་ཆེན་པོ་ཐ་དང་དུ་བྱ་རྗེ་བཙུན་གསང་བདག་གིས་ཀྱང་མི་བསྐྱོད་དོ། དེ་ལྟར་ཤེས་བྱ་ཐམས་ཅད་ལ་ནམ་མཁའ་ཕྱག་རྒྱ་འདིས་མ་ཐེབས་པ་མེད་པའི་གནད་ཀྱིས།
རྒྱུ་འབྲས་ཆུ་ཅན་གྱི་གཟུགས་ཤར་བ་ལྟ་བུ་འབྱུང་བ་ཡང་ཡིན། དེ་ཡང་ནམ་མཁའ་རྣམ་པར་དག་པ་འདི་མེད་ན་བྲག་གམ་ཕ་ཝོ་བཞིན་སོང་ན་རྒྱུ་འབྲས་འབྱུང་བ་མི་འོང་སྟེ། རྒྱུ་རླུང་ལངས་པ་ཡང་མི་འབྱུང་ངོ། དེ་བཞིན་དུ་མཚིད་སྤྲོལ་མ་ཡིན་ན། འཁོར་འདས་ཀྱི་ཆོས་ཐམས་ཅད་མི་འབྱུང་ངོ། འོ་ན་སྤྲོལ་ཡིན་པ་ལ་སྣོབས་སུ་སྣང་བ་འདི་ཅི་ཡིན་སྙམ་ན། འཁྲོད་པའི་ནང་ན་ལྟ་མཁན་བཞིན་གཟུགས་སྣང་བ་ཆ་ཉུ་ཉིད་ལས་མ་གཡོས་ཀྱང་སྣང་བ་དང་འདྲའོ། ཞེས་རྒྱས་སམ། དེ་ལ་སོ་སོའི་སྐྱེ་བོ་འགའ་ཞིག་ཆུ་ནང་གི་གཟུགས་བརྟན་དང༌། གཟུགས་དངོས་འདྲ་མི་འདྲ་བར་ཡོད་སྙམ་པ་དང༌།
དཻ་དམ་ཚེ་ཐོག་མ་མེད་པ་ནས་ཁམས་གསུམ་དུ་འཁོར་ཞིང་རྒྱས་པར་མི་སྟེར་བའི་འདྲེ་འགོང་པོ་བདག་འཛིན་ཡིན་པས། དེ་འདྲེ་དེ་འདོན་པ་ལ་དོནསྙིང་པོ་ནམ་མཁའི་ཕྱག་རྒྱ་འདི་བསྒོམས། ཕྱག་ན་རྡོ་རྗེའི་ཕྱག་གི་རྡོ་རྗེ་ཡང༌། སྟིང་དེ་རྟོགསཔ་འི་རྡོ་རྗེས་བདག་འཛིན་གྱི་མགོ་ལ་རྟག་པ་ཡིན་རྒྱས་སམ། ཏིང་ངེ་འཛིན་གྱི་རྒྱལ་པོ་ལས། ཇི་ལྟར་བུ་མོ་གཞོན་ནུའི་རྨི་ལམ་ན། བུ་མོ་བྱུང་ཞིང་ཤི་བ་དེས་མཐོང་ནས། བྱུང་བ་དགའ་ཞིང་ཤིབ་མི་དགའ་ལྟར། ཆོས་རྣམས་ཐམས་ཅད་དེ་ལྟར་ཤེས་པར་གྱིས། ཞེས་པ་དང༌།
ཟླ་བ་ཆུའི་ནང་དུ་འཕོས་པ་མེད། ཅེས་པ་དང༌། གཞན་ཡང་ཟླ་བ་འབྱིན་པའི་སྤྲེའུ་རྣམས་དང༌། སེང་གེ་དང་རི་བོང་ལྟ་བུ་ཡིན་ཏེ། རྣམ་པ་མེ་ནངགི་གཟུགས་བརྙན་ལྟ་བུ་དང༌། ཁྱབ་པ་ཆུ་ནང་གི་ཟླ་བ་ལྟ་བུ་དང༌། ཁ་དོག་ནམ་མཁའི་འཇའ་ཚོན་ལྟ་བུའི་དཔེས། ཆཽས་ཐམས་ཅད་ལ་གནས་པའི་ཡུལ། གྲུབ་པའི་ངོ་བོ། ཤར་བ་ཐམས་ཅད་སྤྲོལ་བཞིན་ཉིད་ཀྱི་ངོ་བོར་སྟོན་ཏེ།
ནམ་མཁའ་འཕོ་སྐྱེས་མ་བྱས་པའི་དོན་ཡིན། དེ་ལྟར་འདིར་ཕྱི་རོལ་གྱི་ནམ་མཁའ་ལ་དཔེ་བྱས་ནས། དོན་ནང་གི་སེམས་ཉིད་ཀྱི་ནམ་མཁའ་བྱ་བ་གཅིག་སྟོན་ཏེ། ནམ་མཁའི་དཀྱིལ་དུ་བལྟས་ན་སྟོང་པར་ཡོད་པ་བཞིན་དུ་སེམས་ཉིད་འདི་ཅིར་ཡང་གྲུབ་པ་མེད། གཉིས་ཀའ་གྲུབ་པ་མེད་པས་མཐའ་དབུས་མེད། ཐོག་མ་མཐའ་མེད། དཔེར་ན་ཕྱི་རོལ་གྱི་ནམ་མཁའ་འདི་ལ་དབྱར་གྱི་སྤྲིན་དང༌། ཁུ་རྣ་ལ་རིག་པ་དང་བྲལ། དགུན་གྱི་རླུང་དང་བུ་ཡུག་མ་ལངས་པའི་དུས་སྟོན་ཀའི་ནམ་མཁའི་རྣམ་པར་དག་པ་དངས་པ་དེ་ལ། དངོས་པོ་དང༌།
ཁ་དོག་དང༌། དབྱིབས་སམ། གཟུགས་སུ་གྲུབ་པ་མེད་དེ། འགྲོ་འོང་གནས་གསུམ་སྤྲོས་གྲུབ་པ་མེད་དམ་ཐམས་ཅད་དང་བྲལ་ལོ། དེ་ང་ན་དུ་རང་གི་སེམས་རིག་རིག་ཏུར་ཏུར་པོ་འདི་ཡང་ཁོག་ལ་རིག་པ་གཟུགས་སུ་གྲུབ་པ་མེད་པས། དང་པོ་གང་ནས་ཀྱང་མ་འོངས་ལ་རིག་པ་འགྲོ་འོང་གནས་གསུམ་སྤྲོས་པ་ཐམས་ཅད་བྲལ་བ་ཡིན་པ། སངས་རྒྱས་པའི་དུས་སུ་ཕྱག་རྒྱ་ཆེ་བའམ་བཟང་དུ་མ་སོང༌། འཇག་མིག་སྲིན་བུ་འམ། དམྱལ་བའི་དུས་ཆུང་བའམ་ངན་དུ་མ་སོང་བར་སྐྱེ་འགག་གནས་གསུམ་སྤྲོས་པ་ཐམས་ཅད་བྲལ་བར་ཁྱར་མེད་དོ། ནམ་མཁའ་རྣམ་པར་དག་པའི་དཀྱིལ་ན་གྲུབ་པ་གཅིག་འདུག་ན་གཞན་ཡང་སྲེད་པ་ལ་གྲུབ་པ་མེད་པས་སྐྱེ་འགག་གནས་གསུམ་སྤྲོས་པ་ཐམས་ཅད་དང་བྲལ་ལོ།
དེ་བཞིན་དུ་སེམས་ཀྱང་གྲུབ་པ་མེད་པས་ལུས་དང་སྣང་བ་འཁོར་འདས་སྐྱེ་འགག་གནས་གསུམ་སྤྲོས་པ་ཐམས་ཅད་དང་བྲལ་བ་ཡིན། དེ་ལྟར་སེམས་ཀྱི་གནས་ལུགས་སྲོལ་ཡིན་པ་ལྟར་ལུས་སྣང་བ་ཡང་ནམ་མཁའི་དཀྱིལ་ལྟ་བུ་ཡིན་ཏེ། མདོར་ན་སེམས་ཅན་ལུས་སྣང་བ་འཁོར་འདས་ཐམས་ཅད་སྤྲོས་པ་དང་བྲལ་ལོ། གཉིས་པ་ལུས་ཀྱི་ནམ་མཁའ་ཡང་གཟུགས་སྟོང་པའོ། སྟོང་པ་ཉིད་གཟུགས་སོ། ཅེས་གྲུབ་པ་མེད་པས། སྟོང་པ་ཉིད་རྒྱུ་འབྲས་སྣོགས་སུ་འབྱུང་བ་ཡིན། ལུང་མ་བསྟན་ལ་འབྲས་བུ་མེད། འབྲས་བུའམ་རྟགས་ཀྱི་རྒྱུ་ཁེགས། སེསམ་ཉིད་གཅིག་དུ་ཀུན་གྱི་ས་བོན་སྟེ།
ཅེས་པས་སེམས་ཀྱི་ནམ་མཁའ་ཐམས་ཅད་ལ་ཐེབས། དེ་རྟོགས་པའི་དུས་སུ་རི་རབ་རྣོགས་པ་ཉིད་པས། ཤེས་རབ་ཀྱི་ཕ་རོལ་ཏུ་ཕྱིན་པ་སྣོགས་པ་ཉིད་དོ། ཅེས་པས་ཚུལ་ཏུ་འབྱུང༌། དེ་ལྟར་ནམ་མཁའི་ཕྱག་རྒྱའི་འདུས་ཡིན། སངས་རྒྱས་པའི་དུས་ན་ཆོས་སྐུ་ཡིན་པས། རྟོགས་མ་རྟོགས་ཀྱི་ཁྱད་ཡིན། རིས་དྲུག་སྣོགས་ནི་བདག་ཏུ་འཛིན་པས་སྣོགས་སུ་འབྱུང་བ་ཡིན། དེས་ན་འཁོར་འདས་གཅིག་ཀྱི་གཤིས་སངས་རྒྱས་ཀྱིས་མཁྱེན་ནས་སེམས་ཅན་གྱི་ཁམས་མོས་པ་བློའི་རིམ་པ་ལྟར་ཁྲིད་པར་མཛདེ་ད། ཕྱི་རོལ་ནམ་མཁའ་མ་ཡིན་ཏེ།
སེམས་ཀྱི་ནམ་མཁའི་དབུས་གནས་པ། ཅེས་པ་ལྟར། དཔེ་ཕྱི་རོལ་གྱི་ནམ་མཁའ། དོན་ནང་སེམས་ཉིད་ཀྱི་ནམ་མཁའ། དེས་ཕྱི་སྣོད་ཀྱི་འཇིག་རྟེན་ཅི་ཤིང་ནགས་ཚལ་འབྲས་བུ་མཐོན་དམན་སྣོགས་སུ་འབྱུང་བ་འདི་དང༌། དོན་ནང་དུ་སེམས་ཀྱི་ཕུང་པོ་དང༌། ཁམས་དང་སྐྱེད་བྱེད་སྣོགས་ཀྱི་བསྡུས་པ་འདི་དག་ཀྱང༌། དེ་ལས་དེ་བྱུང་གི་འབྲེལ་བ། སེམས་ཅན་རྣམས་ཀྱི་ལས་ལ་བྱུང་བ། ལས་ལ་སྐྱེས་པ་ཐ་དད་དུ་བྱ་བར་མི་ནུས།
གཉིས་པ་ཆོས་པའི་དམ་ཆོས་དབྱིངས་སམ། དེ་བཞིན་ཉིད་ཀྱིས་གཉིས་ཀ་ལ་ཁྱབ་པས་ཀྥཡང་ཐ་དད་དུ་དབྱེར་དེ། དེ་ཡང་གོ་བདེ་བའི་ཕྱིར་ཕྱོགས་གཅིག་ལ་མཚན་མོ་ནས། ཕྱི་རོལགྱི་ནམ་མཁའ་འདིས་རི་ཐམས་ཅད་དང༌། དངོས་པོ་ཐམས་ཅད་ལ་ཁྱབ་པ་བཞིན་དུ། ནམ་མཁའི་ཕྱག་རྒྱ་འདིས། སེམས་ཀྱི་ལུས་ཐམས་ཅད། ངག་ཐམས་ཅད། ཤེས་བྱ་ཐམས་ཅད་ལ་མ་ཁྱབ་པ་མེད་པས། དེ་ལྟར་ནམ་མཁའི་ར་ནི་ཅན་ནམ་མཁའ་ཉིུད་ལས་མ་འདས་པ་བཞིན་དུ།
ཤེས་བྱ་ཅི་སྙིད་ཐམས་ཅད་ལ་ནམ་མཁའི་ཕྱག་རྒྱས་མ་ཁྱབ་པ་མེད་པས། ནམ་མཁའི་ར་ནི་ཅན་དེ་འདི་ལས་མ་འདས་པའོ། དེས་ན་མྱ་ངན་ལས་འདསཔ་ཡང་འདིའི་གཤིས་འདུག་ལུགས་ཤེས་པ་ལ་ཟེར། དེ་བཞིན་གཤེགས་པ་རྟག་ཏུ་སྐྱེ་མེད་ཆོས། ཆོས་རྣམས་ཐམས་ཅད་བདེ་བར་གཤེགས་པ་དང་འདྲ། བྱིས་པའི་བློ་ཅན་མཚན་མར་འཛིན་པ་དག འཇིག་རྟེན་དག་ན་མེདཔ་འི་ཆོས་ལ་སྤྱོད། ཅེས་པ་དང༌། སྐྱེ་དང་འཇིགས་གྲོལ་ཆོས་འདི་ཐམས་ཅད་ལ། ནམ་མཁའ་འདྲ་བར་གང་རྣམས་བསྒོམ་བྱེད་པ༌།
དེ་དག་འཆི་མེད་རྒ་མེད་ན་བ་མེད། ། ངན་འགྲོ་མེད་ཅིང་མི་བསྡུག་ཕྲད་པ་འང་མེད། ཅེས་པ་དང༌། ཆོས་ཀུན་གཅིག་པར་ནི་ཤེས་རབ་སྟེ། ། མགོ་གཅིག་ཏུ་ནི་སྟོང་པ་ཉིད་ཡིན་པས། ། དེ་དག་ལ་ནི་ཐ་དད་གྱུ་པ་མེད། ། དོན་་གཅིག་ལ་ནི་ཤིན་ཏུ་བསླབ་པ་ཡིན། ཞེས་པ་དང༌། སངས་རྒྱས་རྣམས་ནི་བྱོན་གྱུར་ཏམ། མ་བྱོན་ན་ཡང་རྣམས་ཀུན་ཏུ། །
བསམ་མི་ཁྱབ་པའི་མཚན་ཉིད་འདི། ། འཕེལ་འགྲིབ་ཡངས་པར་གནས་པ་ཡིན། ། ཞེས་པ་དང༌། འདས་པའི་དེང་ན་ཉིད་གང་མ་བྱོན་དེ་བཞིན་ཉིད། ཅེས་པ་ལ་སོགས་རིག་པ་དང༌། འདི་ལ་བསལ་བྱ་ཅི་ཡང་མེད། ཅེས་པ་ལ་སོགས་པ་སངས་རྒྱས་པས། ཆོས་ཐམས་ཅད་ཀྱི་དེ་བཞིན་ཉིད་དམ། གཤིས་སམ་བབས་ཀྱི་གནས་ལུགས་རྟོགས་པ་ལ། སངས་རྒྱས་ཞེས་ཟེར་དེ་བཞིན་ཉིད་རྟོགས་པ་ཞེས་ཟེར་ཏེ་གང་ཚེ་བྱང་ཆུབ་སེམས་པ་དེ་བཞིན་ཉིད་འདི་རྗེས་སུ་རྟོགས།
དེ་ཕྱིར་དེ་བཞིན་དེ་ཞེས་སངས་རྒྱས་མཚན་གསོལ་ཏོ། ཞེས་པ་དང༌། རྒྱུད་ལས་བྱང་ཆུབ་ནམ་མཁའི་མཚད་ཉིད་དེ་དང༌། རྟོགས་པ་ཐམས་ཅད་ཡང་དག་སྤོངས། གང་གི་དེ་རྟོགས་འདོད་པ་ནི། བྱང་ཆུབ་ཞེས་བརྗོད་དེ། ཞེས་པས། དེ་བཞིན་ཉིད་འདི་མ་ནོར་དུ་གྱུར་པ་ལ། མྱ་ངན་འདས་པ་ཞེས་སངས་རྒྱས་པ་ལ། དེར་མ་ཤེས་པས་མ་རིག་པ་མ་རིག་པ་མ་རིག་པས།
འཁྲུལ་པས་འཁྲུལ་པ། གཉིས་འཛིན་གྱི་རྟོག་པ་ཐམས་ཅད་བསྐྱེད། གཉིས་འཛིན་ལས་བདག་གཞན་གཉིས་བདག་གཞན་གཉིས་ལས་ཆགས་སྡང། དེ་གཉིས་ལ་བརྟེན་ནས་སྣོགས་སྤྱད་པས། འཁོར་བ་འདི་བྱུང་སྟེ། སློབ་དཔོན་འཕགས་པས། བདག་ཡོད་ན་ནི་གཞན་དུ་ཤེས། བདག་གཞན་ཆགས་ལ་འཛིན་དང་སྡང༌། དེ་གཉིས་དང་ནི་འབྲེལ་པ་ལས། ཉེས་པ་ཐམས་ཅད་འབྱུང་བ་ཡིན། །
ཞེས་པས། དེ་ཡང་དོན་རྣམར་ཡོད་པ་ནི་མ་ཡིན་ཡང། མེད་པ་ལ་མེད་པར་མ་ཤེས་པས་འཁྲུལ་ཏེ་མི་བཅིར་བ་དང༌། ཐོ་ཡོར་དང༌། སྨིག་རྒྱུ་བཞིན་དུ་ཕྱིན་ཅི་ལོག་སྣོགས་སུ་འཁྲུལ་པས། དེ་སྤངས་པའི་ཐབས་བཅོམ་ལྡན་འདས་ཀྱིས་སངས་རྒྱས་སམ། དེའི་ཚུལ་ཡང་ཀུན་རྫོབ་ལ་བརྟེན་ནས་དོན་དམ་དུ་འགྱུར་བའི་ཐབས་སངས་རྒྱས་ཏེ། དོན་རྣམ་ནི་བཞི་ཅི་ལྟ་བ་བཞིན། ནམ་མཁའི་ཕྱག་རྒྱ་གཞི་གནས་ལུགས་དེ་ཡིན། དེ་རྟགོས་པར་བྱེད་པལ་ཀུན་རྫོབ་རྒྱུ་འབྲས་ཀྱི་རྟེན་འབྲེལ་ཐབས་མཁས་པ་འདི་སངས་རྒྱས་སྟེ།
ཀུན་རྫོག་ལ་ནི་བརྟེན་ནས་སུ། དོན་རྣམམས་བདེན་པ་རྟོགས་པར་འགྱུར། ཞེས་པ་དང༌། ཐ་སྙདལནི་མ་བརྟེན་པར། དོན་རྣམས་བདེ་ན་པར་རྟོགས་མི་འགྱུར། དམ་པའི་དོན་དེ་མ་རྟོགས་ན། མྱ་ངན་འདས་པ་ཐོབ་མི་འགྱུར། ཞེས་པ་དང༌། ཡང་དག་ཀུན་རྫོབ་རྣམས་ཀྱི་སྐྶ། མེད་པར་ཐར་པའི་ཁང་ཆེན་གྱིས།
སྟེང་དུ་འགྲོ་བར་འདོད་པ་ནི། ། མཁས་ལ་རུང་བ་མ་ཡིན་ནོ། ཞེས་པ་དང༌། མིའི་ཆོས་ལུསགས་ལེགས་སྤྱད་ན། ལྷ་ཡུལ་བསྒྲོད་པ་ཐག་མི་རིང༌། ། ལྷ་དང་མི་ཡི་ཐེམ་སྐ་ལ། འཛེགས་ན་ཐར་པ་གཞན་ན་འདུག། ཅེས་པ་དང༌། རྗེ་བཙུན་ཆེན་པོ་ནས་ཀྱང༌། ། རྟ་ཁྱུས་རྟ་ཁྱུ་འབྱིན་པ་དང༌།
ཏྲི་མས་དྲི་མ་འཁྲུ་བ་དང༌། བཟང་རྟོག་ཀྱིས་ནི་ངན་རྟོག་འཇོམས། ། ཞེས་པ་དང༌། རྒྱུད་ལས། ཇི་ལྟར་སྐྱེས་བུ་ཁྲུས་མཁན་དག དྲི་མས་དྲི་མས་འཁྲུ་བར་བྱེད། དེ་བཞིན་མིའི་སེང་གེ་ཡང༌། རྣམ་རྟོག་ཉིད་ཀྱིས་རྣམ་རྟོག་སེལ། ། ཞེས་པས། སངས་རྒྱས་ཀྱི་ཆོས་ཐམས་ཅད་དོན་ནམ་མཁའི་ཕྱག་རྒྱ་འདི་རྫོགས་པའི་ཐབས་སུ་སངས་རྒྱས་སམ།
རྗེ་བཙུན་མི་ལས། དོན་འདི་ཉིད་ཀྱི་གཞི་ལམ་འབྲས་བུ་གསུམ་ལ་དགོངས་ནས། ཕྱི་སྣང་བ་ཇི་ལྟར་ལགས་ཀྱང་དང་མ་རྟོགས་དུས་ན་འཁྲུལ་སྣང་སྟེ། ཕྱི་ཡུལ་གྱི་ཞེན་པས་འཆི་བར་བྱེད། རྟོགས་པ་རྣམས་ལ་སྒྱུ་མར་སྣང༌། ། ཡུལ་སྣང་བ་ཡུལ་ལམ་གྱི་གྲོགས་སུ་འཆར། མཐར་ཐུག་གི་དོན་ལ་སྣང་བ་མེད། ། སྐྱེ་མེད་ཆོས་སྐུར་དག་གོ་གསུངས། ཞེས་ཚིག་རྐང་བདུན་མ། དང་པོ་གསུམ་ལ་འཁོར་བ་ཇི་ལྟར་འཁྲུལ་པའི་གཞི་སྤང་བར་བསྟན།
བར་པ་གཉིས་ཀྱིས་ཡང་དག་གི་ཀུན་རྫོབས་སམ། རྟོགས་པར་བྱེད་པའ་ཐབས་ལམ་བསྟན། ཚིག་རྐྱང་འོག་མ་གཉིས་ཀྱི་མཐུག་འབྲས་བུ་ནམ་མཁའི་ཕྱག་རྒྱ་འདི་བསྟན་པས། བསྡུས་ན་འདི་གཉིས་པུར་ཡང་འདུས་རྒྱས་པར་ཕྱེ་ན་སངས་རྒྱས་ཀྱི་ཆོས་ཐམས་ཅད་འདི་ཉིད་རྟོགས་པ་དང༌། སྒྲིབ་པ་སྤང་པའི་ཐབས་སུ་གསུང༌། འདི་ནི་འཇིག་རྟེན་མགོན་པོའི་དགོངས་པ་བླ་ན་མེད་པ། རྒྱལ་བ་ཐམས་ཅད་ཀྱིས་དགོངས་པ་དབྱེར་མེད་དུ་གྱུར་པ་ཡིན་གསུང༌། ཤུབྷཾ། །།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
