གསུང་ཐོར་བུ། ཨོ་རྒྱན་འཕྲིན་ལས་རྡོ་རྗེ།
པོད ༢
The Text
གསེར་ཞུན་མདངས་ལ་འཁུ་བའི་མེའི་ནང་དུ། ། ཕང་ཕུང་ལོ་འདབ་འབྲས་བུའི་ཁུར་དུད་པའི། ། ལྷ་ཤིང་བཟང་དགུ་བཏུལ་བའི་སྤོས་ཀྱི་སྤྲིན། ། དམེ་འཁྲུགས་ཉེས་པ་ཀུན་སེལ་ཆོ་ག་མཁན། ། འདོད་འབྱུང་ནམ་མཁའི་མཛོད་ཀྱི་བསང་མཆོད་འདིས། ། བསང་ངོ་མཆོད་དོ་རྗེ་བཙན་བྱེ་ལན་མཚན། ། འཁོར་དང་བཅས་པའི་དབང་པོ་ལྔའི་སྤྱོད་ཡུལ། ། འདོད་ལོངས་འཛད་མེད་གཏེར་ལ་དབང་འབྱོར་བས། ། ཞི་ཞིང་དགའ་མགུར་རངས་པའི་སེམས་ལྡན་གྱུར། ། བསྟོད་ཅིང་མངའ་གསོལ་བྱ་བ་ནི།
ཀྱཻ། ཀུན་གསལ་དྭངས་པའི་མཁའ་ལ་དབང་པོའི་གཞུ། ། ཤར་འདྲའི་ཞི་དྲག་རྣམ་འགྱུར་མཐའ་ཡས་ཀྱི། ། ཐུབ་བསྟན་གཡེལ་མེད་སྲུང་ཞིང་སྐྱོབ་མཛད་པ། ། དཔལ་འབར་དགྲ་ལྷའི་རྒྱལ་པོའི་དབུ་འཕང་བསྟོད། ། ཆོས་དབྱིངས་མཐའ་ཀུན་ཟླུམ་པའི་ལྟེ་བ་བརྟན། ། ནམ་ཡང་མི་འགག་འགྱུར་མེད་གསེར་བཟང་ཁམས། ། རང་བཞིན་ཅིར་ཡང་འཆར་བའི་རྩིབས་སྟོང་པ། ། འཁོར་ལོ་རིན་ཆེན་མཆོག་ཏུ་མངའ་གསོལ་ལོ། ། མཁའ་ཁྱབ་དམིགས་པ་མེད་པའི་ཐུགས་རྗེའི་རྒྱུན། །
གཞན་དབང་རྒྱུ་འབྲས་ཆོས་སུ་མ་བཟུང་ཡང༌། ། གང་འདོད་འབད་མེད་འཇོ་བའི་མཐུ་དཔལ་ཅན། ། ཡིད་བཞིན་རིན་ཆེན༴ བྱང་ཆུབ་ཡན་ལག་རྫོགས་པའི་གཟུགས་བཟང་མ། ། བདེ་སྟོང་དགའ་བ་སྟེར་ལ་རབ་གོམས་ཤིང༌། ། ཤེས་རབ་དམ་པའི་དཔལ་གྱི་རི་དྭགས་མིག ། བཙུན་མོ་རིན་ཆེན༴ དྲི་མེད་མཁྱེན་པའི་མཐོ་རིས་སྣང་བྱེད་ཀྱིས། ། སྲིད་དགུའི་ཤེས་བྱའི་གཏེར་ལ་དབང་བྱས་ཤིང༌། ། འགྲོ་ལ་རྗེས་བརྩེ་དེས་ཤིང་བཟོད་པར་ལྡན། །
བློན་པོ་རིན་ཆེན༴ རྫུ་འཕྲུལ་རྐང་པས་བཏེག་པའི་ལང་ཚོས་མཛེས། ། ཐེག་ཆེན་ལུས་སྟོབས་རྒྱས་པའི་སྣ་ཞགས་ཀྱིས། ། མཐར་འཛིན་ལྟ་རྣམས་མ་ལུས་རབ་བཅོམ་པའི། ། གླང་པོ་རིན་ཆེན༴ ཡང་དག་སྤོང་བཞིས་འཁོར་བའི་མྱ་ངན་གྲོང༌། ། བརྒལ་ནས་མཐའ་དག་ཆོས་ཀྱི་དེ་བཞིན་ཉིད། ། མཐོང་བར་བགྲོད་པའི་ཡིད་འོང་གོམ་སྟབས་མཁས། ། རྟ་མཆོག་རིན་ཆེན༴ བླ་མེད་ཤེས་རབ་མཚོན་གྱིས་སྒྲིབ་གཉིས་ཞགས། །
གཅོད་པའི་ཐབས་ལ་འདྲིས་པའི་བློ་གྲོས་ཅན། ། སྟོབས་བཅུ་མི་འཇིགས་རྣམ་བཞིའི་རྩལ་རྫོགས་པའི། ། དམག་དཔོན་རིན་ཆེན༴ རྒྱལ་སྲིད་རིན་ཆེན་བདུན་གྱི་མཐུ་ཆེན་པོས། ། ཁ་ན་མ་ཐོར་གཡེང་བའི་ཉམས་པ་རྣམས། ། དྲག་པོས་དུས་མཐར་བསྟུང་སྟེ་དཔའ་བསྐོང་བའི། ། འཁོར་ལོས་བསྒྱུར་བའི་རྒྱལ་པོར་མངའ་གསོལ་ལོ། །
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
