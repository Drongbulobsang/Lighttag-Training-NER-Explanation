སྤྱན་རས་གཟིགས་རྒྱལ་བ་རྒྱ་མཚོའི་ཆོ་ག
པོད ༡
The Text
ན་མོ་ལོ་ཀེ་ཤྭ་རཱ་ཡ། སྤྱི་གཙུག་པད་ཟླའི་གདན་སྟེང་དུ། ། དུས་གསུམ་སངས་རྒྱས་འདུས་པའི་སྐུ། ། དཔལ་ལྡན་བླ་མ་འོད་དཔག་མེད། ། བཀའ་བརྒྱུད་བླ་མའི་ཚོགས་བཅས་ལ། ། གསོལ་བ་འདེབས་སོ་ཐུགས་རྗེས་གཟིགས། ། ཕྱི་ནང་བར་ཆད་ཞི་བ་དང༌། ། བསམ་པ་འགྲུབ་པར་བྱིན་གྱིས་རློབས། ། སྟུག་པོ་བཀོད་པའི་ཞིང་ཁམས་ན། ། གཟུགས་ཀྱི་ཕུང་པོ་གནས་དག་པའི། །
རྣམ་པར་སྣང་མཛད་སྤྱན་རས་གཟིགས། ། ནམ་མཁའ་རྣམ་དག་ཕག་མོ་ཡུམ། ། གསོལ་བ་འདེབས་སོ༴ ཕྱི་ནང་བར་ཆད༴ བསམ་པ་འགྲུབ་པར༴ མངོན་པར་དགའ་བའི་ཞིང་ཁམས་ན། ། རྣམ་ཤེས་ཕུང་པོ་གནས་དག་པའི། ། རྡོ་རྗེ་སེམས་དཔའ་སྤྱན་རས་གཟིགས། ། ས་ཁམས་རྣམ་དག་སྤྱན་མ་ཡུམ། ། གསོལ་བ་འདེབས་སོ༴
ཕྱི་ནང་བར་ཆད༴ བསམ་པ་འགྲུབ་པར༴ དཔལ་དང་ལྡན་པའི་ཞིང་ཁམས་ན། ། ཚོར་བའི་ཕུང་པོ་གནས་དག་པའི། ། རིན་ཆེན་འབྱུང་ལྡན་སྤྱན་རས་གཟིགས། ། ཆུ་ཁམས་རྣམ་དག་མཱ་ཀི་ཡུམ། ། གསོལ་བ་འདེབས་སོ༴ ཕྱི་ནང་བར་ཆད༴ བསམ་པ་འགྲུབ་པར༴ བདེ་བ་ཅན་གྱི་ཞིང་ཁམས་ན། །
འདུ་ཤེས་ཕུང་པོ་གནས་དག་པའི། ། སྣང་བ་མཐའ་ཡས་སྤྱན་རས་གཟིགས། ། མེ་ཁམས་རྣམ་དག་གོས་དཀར་ཡུམ། ། གསོལ་བ་འདེབས་སོ༴ ཕྱི་ནང་བར་ཆད༴ བསམ་པ་འགྲུབ་པར༴ ལས་རབ་རྫོགས་པའི་ཞིང་ཁམས་ན། ། འདུ་བྱེད་ཕུང་པོ་གནས་དག་པའི། ། དོན་ཡོད་གྲུབ་པ་སྤྱན་རས་གཟིགས། ། རླུང་ཁམས་རྣམ་དག་སྒྲོལ་མ་ཡུམ། །
གསོལ་བ་འདེབས་སོ༴ ཕྱི་ནང་བར་ཆད༴ བསམ་པ་འགྲུབ་པར༴ མི་འགྱུར་ཐུགས་ཀྱི་གཞལ་ཡས་ན། ། ཞི་བའི་ལས་རྣམས་སྒྲུབ་མཛད་མ། ། རྡོ་རྗེ་རིགས་ཀྱི་ཌཱ་ཀི་མ། ། དཀར་མོ་འབུམ་གྱི་ཚོགས་བཅས་ལ། ། གསོལ་བ་འདེབས་སོ༴ ཕྱི་ནང་བར་ཆད༴ བསམ་པ་འགྲུབ་པར༴
ཡོན་ཏན་རྒྱས་པའི་གཞལ་ཡས་ན། ། རྒྱས་པའི་ལས་རྣམས་སྒྲུབ་མཛད་མ། ། རིན་ཆེན་རིགས་ཀྱི་ཌཱ་ཀི་མ། ། སེར་མོ་འབུམ་གྱི་ཚོགས་བཅས་ལ། ། གསོལ་བ་འདེབས་སོ༴ ཕྱི་ནང་བར་ཆད༴ བསམ་པ་འགྲུབ་པར༴ པདྨ་གསུང་གི་གཞལ་ཡས་ན། ། དབང་གི་ལས་རྣམས་སྒྲུབ་མཛད་མ། ། པདྨ་རིགས་ཀྱི་ཌཱ་ཀི་མ། །
དམར་མོ་འབུམ་གྱི་ཚོགས་བཅས་ལ། ། གསོལ་བ་འདེབས་སོ༴ ཕྱི་ནང་བར་ཆད༴ བསམ་པ་འགྲུབ་པར༴ ཕྲིན་ལས་གྲུབ་པའི་གཞལ་ཡས་ན། ། དྲག་པོའི་ལས་རྣམས་སྒྲུབ་མཛད་མ། ། ལས་ཀྱི་རིགས་ཀྱི་ཌཱ་ཀི་མ། ། ལྗང་མོ་འབུམ་གྱི་ཚོགས་བཅས་ལ། ། གསོལ་བ་འདེབས་སོ༴ ཕྱི་ནང་བར་ཆད༴
བསམ་པ་འགྲུབ་པར༴ དམ་ཚིག་གཉན་པོའི་གཞལ་ཡས་ན། ། མ་མགོན་ལྕམ་དྲལ་མཐུ་སྟོབས་ཅན། ། དམ་ཅན་སྲུང་མའི་ཚོགས་བཅས་ལ། ། གསོལ་བ་འདེབས་སོ༴ ཕྱི་ནང་བར་ཆད༴ བསམ་པ་འགྲུབ་པར༴ བླ་མ་ཡི་དམ་མཁའ་འགྲོ་དང༌། ། ཆོས་སྐྱོང་སྲུང་མ་དམ་ཅན་ཚོགས། ། ལྷག་པར་ཐུགས་རྗེའི་དཔུང་བསྐྱེད་ལ། །
ཕྱི་ཡི་བར་ཆད་ཕྱི་རུ་གསོལ། ། ནང་གི་བར་ཆད་ནང་དུ་གསོལ། ། སྒྲུབ་པའི་བར་ཆད་ཞི་བ་དང༌། ། བསམ་པ་འགྲུབ་པར་བྱིན་གྱིས་རློབས། ། ཞེས་རྒྱལ་བ་རྒྱ་མཚོ་ལྷ་དགུའི་གསོལ་འདེབས་བསམ་པ་ལྷུན་གྲུབ་མ་བྱ་བ་འདི་ནི་ཕྱི་ནང་གི་བར་ཆད་མང་པོ་བརྩམ་དུས་གསོལ་བ་འདི་ལྟར་བཏབ་པས་བར་ཆད་ཞི་བའི་ལྟས་ཅུང་ཟད་བྱུང་ནས་ལྷ་འདི་ཉིད་ལ་མོས་པ་ཨ་རཱ་གས་བྲིས་པ་ཤུབྷཾ་མ་སྟུ།། །། མངྒ་ལཾ།། །།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
