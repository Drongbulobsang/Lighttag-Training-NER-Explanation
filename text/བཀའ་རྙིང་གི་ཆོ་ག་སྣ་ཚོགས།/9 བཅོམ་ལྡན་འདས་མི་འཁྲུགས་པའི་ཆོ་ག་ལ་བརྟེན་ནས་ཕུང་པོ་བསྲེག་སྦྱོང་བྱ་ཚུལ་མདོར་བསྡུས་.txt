བཀའ་རྙིང་གི་ཆོ་ག་སྣ་ཚོགས།
པོད ༩
བཅོམ་ལྡན་འདས་མི་འཁྲུགས་པའི་ཆོ་ག་ལ་བརྟེན་ནས་ཕུང་པོ་བསྲེག་སྦྱོང་བྱ་ཚུལ་མདོར་བསྡུས་བལྟས་ཆོག་ཏུ་བཀོད་པ།
༄༅། །བཅོམ་ལྡན་འདས་མི་འཁྲུགས་པའི་ཆོ་ག་ལ་བརྟེན་ནས་ཕུང་པོ་བསྲེག་སྦྱོང་བྱ་ཚུལ་མདོར་བསྡུས་བལྟས་ཆོག་ཏུ་བཀོད་པ་བཞུགས་སོ། ། ན་མོ་གུ་རུ་ནཱ་ཐ་ཨཀྵོ་བྷྱ་པཱ་ད་ཡ། འདིར་བཅོམ་ལྡན་འདས་མགོན་པོ་མི་འཁྲུགས་པའི་སྒོ་ནས་གཞན་རྒྱུད་ཀྱི་སྒྲིབ་པ་རྒྱུན་གཅོད་པར་འདོད་པ་དག་གིས། རོ་སྲེག་གི་ཆོ་ག་ཉམས་སུ་བླང་བའི་ཚུལ་ནི། དེ་ཡང་ཇོ་བོའི་གཞུང་ལས། གཤིན་པོ་ཡིན་ན་བྲབ་པར་བྱ། ། ཞེས་དང༌། གཟུངས་ཉིད་ལས། སའམ་ཡུངས་ཀར་རམ་ཆུ་གང་ཡང་རུང་བ་ལ་བཟླས་བརྗོད་བྱས་ཏེ། ཤི་བའི་ལུས་ལ་གཏོར་རམ།
ཁྲུས་བྱས་ལ་དེའི་འོག་ཏུ་བསྲེགས་པའམ། ཞེས་གསུངས་པའི་དོན་ལག་ལེན་དུ་བྱ་བར་འདོད་པ་དག་གིས། དང་པོར་སྦྱིན་སྲེག་གི་ཐབ་འདུ་བྱ་བ་ནི། བརྩིག་ཐབ་བྲུ་ཐབ་སོགས་སམ། མ་གྲུབ་ན་སྟེགས་བུ་མཉམ་པར་ཐིག་ཆེན་བརྒྱད་བཏབ་ལ་དབུས་ནས་སོར་བཅུ་གཉིས་དང་བཞི་པ་གཉིས་རིམ་གྱིས་ཟླུམ་སྐོར་བྱས་པའི་ནང་དུ་པདྨ་འདབ་བརྒྱད་ཀྱི་ཐིག་གདབ་ཅིང་སྣ་ཚོགས་པད་མར་བྱས་པའི་དབུས་སུ་རྡོ་རྗེ་སྔོན་པོ། འདབ་བརྒྱད་ཀྱི་ཤར་ནས་གཡས་བསྐོར་དུ་དཔལ་བེའུ་སོགས་རྟགས་བརྒྱད། གྲྭ་བཞིར་ཟླ་ཕྱེད་རྡོ་རྗེ་མཚན་པ་བྲིའོ། ། དེ་ནས་བཟུངས་བཟླས་པའི་ཆུས་ཕུང་པོ་ལ་གཏོར་ཞིང་ཁྲུས་བྱས། རས་དཀར་དྲི་མ་མེད་པའི་གོས་ཀྱིས་དཀྲིས། གུ་གུལ་གྱིས་བདུག །
ཡུངས་ཀར་གྱིས་བྲབ། གྲོ་གའམ་ཤོག་བུ་སོགས་ལ་བྲིས་པའི་གཟུངས་སྔགས་ཀྱང་སྙིང་གར་བཏགས་མེ་ཏོག་གིས་བརྒྱན་ཏེ་ཐབ་ཀྱི་དབུས་སུ་སོ་ཕག་གམ་རྡོ་ཡི་སྟེགས་ལ་བཟང་པོའི་འདུག་སྟངས་ཀྱིས་ཁ་ནུབ་ཏུ་བསྟན་ཏེ་བཞག ། ཐབ་ཀྱི་མཐའ་ནས་སོ་ཕག་དཀར་པོ་དྲི་ཞིམ་པོས་བསྒོས་ལ་མཆོད་རྟེན་གྱི་ཚུལ་གྱིས་བརྩིག་སྟེ་པུས་མོ་ནས་རིམ་གྱིས་ཕྲ་བ་ལྟ་བུ་ལས། ཐབ་ཀྱི་ཤར་ལྷོའི་མཚམས་སུ་མེ་སྒོ་དང༌། སྙིང་གའམ་དཔྲལ་བའི་ཐད་དུ་སྲེག་རྫས་འབུལ་བའི་སྐར་ཁུང༌། རྩེ་མོར་དུ་བ་འབྱུང་བའི་སྐར་ཁུང་བཏོན། རྩིག་པ་དང་རྟེན་གྱི་བར་དྲི་ཞིམ་པོའི་བུད་ཤིང་མར་ཁུས་སྦག་པ་དམ་པར་བརྩིགས། གཡས་ཕྱོགས་སུ་བསྲེག་རྫས་དང༌། གཡོན་ཕྱོགས་སུ་མཆོད་པ། གཏོར་མ།
རྡོར་དྲིལ། བསང་ཆུ། དཀར་གཏོར་བཅས་བཤམ། མདུན་དུ་མར་ཁུའི་སྣོད་དང་ཀུ་ཤའི་ཆུན་པོ། དགང་བླུག་རྣམས་བཀོད། སྒྲུབ་པ་པོ་གོས་དཀར་པོ་གྱོན་ཅིང་ཐབ་ཀྱི་མདུན་དུ་བདེ་བའི་གདན་ལ་ཁ་ཤར་དུ་ཕྱོགས་པས་རྡོ་རྗེ་སྐྱིལ་ཀྲུང་གིས་འདུག་ལ། བདག་མདུན་བུམ་སྒྲུབ་དབང་བླང་བ་སོགས་གྲུབ་ནས། དཀར་གཏོར་ལ། ཨ་ཀཱ་རོ ས་བྱིན་བརླབ། ན་མཿསརྦ་ཏ་ཐཱ་ སོགས་ཀྱིས་བསྔོས་ནས།
ཕྱོགས་བཅུའི་འཇིག་རྟེན་སྐྱོང་ལ་སོགས། ། འབྱུང་པོ་མཐུ་བོ་ཆེ་དག་ལ། ། འབུལ་གྱིས་ཡང་དག་བཞེས་ནས་ཀྱང༌། ། དམིགས་ཡུལ་ལན་ཆགས་ཡོངས་དག་ཅིང༌། ། རྣལ་འབྱོར་འདོད་དོན་ཀུན་འགྲུབ་ནས། ། བདག་གི་དགེ་བའི་སྡོང་གྲོགས་མཛད། ། ཅེས་གཏོར་མ་བཏང་ཞིང༌། ཨ་མྲྀ་ཏ་ བརྗོད་པས་སྲུང་བར་བྱས་ལ། སངས་རྒྱས་དང་བྱང་ཆུབ་སེམས་དཔའ་ སོགས་ཀྱིས་བསྲེག་རྫས་མཆོད་པ་ལྷན་ཅིག་ཏུ་བྱིན་གྱིས་བརླབ། སྐད་ཅིག་ནྲི་ཡིག་ཡོངས་གྱུར་ལས།
སོགས་དབང་བསྐུར་གྱི་བར་བྱས་ལ། བསང་ཆུས་གཏོར་ཞིང་བསངས་སྦྱངས། སྟོང་པའི་ངང་ལས་ཧཱུྃ་ལས་ཞི་བའི་ཐབ་ཁུང་མཚན་ཉིད་དང་ལྡན་པའི་དབུས་སུ་པདྨ་དང་ར་སྐྱེས་ཀྱི་གདན་ལ་མེ་ལྷ་དཀར་པོ་ཞལ་གཅིག་ཕྱག་བཞི་པ་སྤྱན་གསུམ་པ་རལ་པའི་ཐོར་ཚུགས་ཅན་གཡས་གཉིས་དབྱུག་པ་དང་མི་འཇིགས་པའི་ཕྱག་རྒྱ། གཡོན་གཉིས་ཕྲེང་བ་དང་སྤྱི་བླུགས་འཛིན་པ་མེ་ལྕེ་སྟོང་གིས་དཀྲིས་ཤིང་འོད་འབར་བར་གྱུར། དེ་ནས་ཚེ་འདས་རྒྱུད་ཀྱི་སོགས་ཀྱི་མཐར། ཨོཾ་ཛྭ་ལ་ཛྭ་ལ་ཧཱུྃ། ཞེས་པས་མེ་སྦར། ཨོཾ་ཀུ་ཤ་འདི་ནི་གཙང་་ཞིང་དགེ ། ཚངས་པ་ལྷ་རྣམས་དག་བྱེད་ཡིན། ། ས་ལས་སྐྱེས་པ་འདབ་མའི་སྙིང༌། །
དཀོན་མཆོག་གསུམ་པོ་མཉེས་བྱེད་པ། ། བདག་གི་བགེགས་རྣམས་ཐམས་ཅད་ནི། ། ཞི་ཞིང་བདེ་ལེགས་མཛད་དུ་གསོལ། ། ཨོཾ་བཛྲ་ས་ཏྭ་ཨཿ ཞེས་ཀུ་ཤའི་ཆུན་པོ་ཐབ་ཀྱི་ཁ་ཁྱེར་ལ་གཡས་བསྐོར་དུ་བཀོད། ཆུན་པོ་གཅིག་ཐབ་ཀྱི་ནང་རྩེ་མོ་ཤར་དུ་བསྟན་ལ་བཞག ། མི་འཇིགས་པའི་ཕྱག་རྒྱ་ལས་མཐེ་བོ་སྲིན་ལག་གི་རྩར་གཡོབ་ཅིང༌། ཨོཾ་ཚུར་བྱོན་ཚུར་བྱོན་འབྱུང་པོ་ཆེ། ། ལྷ་ཡི་དྲང་སྲོང་གཉིས་སྐྱེས་མཆོག ། བསྲེགས་བླུགས་ཞལ་ཟས་བཞེས་སླད་དུ། །
འདིར་ནི་ཡང་དག་བསྙེན་པར་མཛོད། ། ཨོཾ་ཨགྣ་ཡེ་མ་ཧཱ་ཏེ་ཛྭ་སརྦ་ཀརྨ་ཨརྠ་སྭ་དྷ་ཀ་ཀཱ་རུ་ན་ཀྲྀ་ཏ་མ་ཧཱ་ཏེ་ཛ་སཱ་དྷ་ཀ་ཨ་སྨིན་སན་ནི་ཧི་ཏོ་བྷ་ཝ་ཛཿ་ཧཱུྃ་བཾ་ཧོཿ ཨོཾ་ཨགྣ་ཡེ་ས་པ་རི་ཝཱ་ར་ཨརྒྷཾ་ སོགས་ཀྱིས་མཆོད། འཇིག་རྟེན་དབང་ཕྱུག་ཚངས་དབང་མགོན་གྱི་སྲས། ། མེ་ལྷའི་རྒྱལ་པོ་ཌཱ་ཀཱིས་དབང་བསྐུར་བ། ། ཤེས་རབ་མཆོག་གིས་ཉོན་མོངས་ཐམས་ཅད་བསྲེགས། ། འཛིན་བྱེད་མེ་ལྷ་ཉིད་ལ་རྣམ་པར་འདུད། ། མེ་ལྷའི་ལྕེ་དང་དགང་བླུགས་ཀྱི་ཁར་རྃ་ཡིག་གིས་མཚན་པར་གྱུར། ལག་གཡོན་ཁུ་ཚུར་གྱི་ཧཱུྃ་བསྒྲེང་བ་གན་རྐྱལ་གྱིས་དགང་གཟར་བཟུང༌། གཡས་ཁུ་ཚུར་གྱིས་བླུགས་གཟར་མར་ཁུས་བཀང་བའི་བདུན་ནམ་གསུམ་དགང་གཟར་བ་བླུག །
ལག་གཉིས་བརྩེགས་ཏེ་པུས་མོ་ལས་ཕྱིར་མི་འདའ་བར་གཡས་སུ་ལན་གསུམ་བསྐོར་ནས། ཨོཾ་ཨགྣ་ཡེ་ཧ་བྱ་ཀ་བྱ་ཝ་ཧ་ན་ཡ་ཨ་དཱི་བྱ་སྭཱ་ཧཱ། ཞེས་མར་ཁུ་དགང་གཟར་གསུམ་མམ་བདུན་ཕུལ། མེའི་མཚན་མ་བརྟགས་ལ་ངན་ན་བདུན་རྩི་འཁྱིལ་བའི་བསང་ཆུས་བསངས། ཡམ་ཤིང་སོགས་བསྲེག་རྫས་རྣམས་གཡས་པའི་ ཨོཾ་ཧྲཱིཿ སྦྱར་བས་འབུལ་ཞིང༌། ཡམ་ཤིང༌། ཨོཾ་ཨགྣ་ཡེ་བོ་དྷི་བྲིཀྵ་ཡེ་སྭཱ་ཧཱ། དེ་བཞིན་དུ་མར་ཁུ། ཨོཾ་ཨགྣ་ཡེ་སྭཱ་ཧཱ།
ཏིལ་དང་ཡུངས་ཀར། ཨོཾ་སརྦ་པཱ་པཾ་ད་ཧ་ན་བཛྲ་སྭཱ་ཧཱ། འབྲས་མ་གྲུས་པ། ཨོཾ་བཛྲ་པུཥྚ་ཡ་སྭཱ་ཧཱ། ཟས་མཆོག ། ཨོཾ་སརྦ་སམྦ་དེ་སྭཱ་ཧཱ། ཀུ་ཤ ། ཨོཾ་ཨ་པྲ་ཏི་ཧ་ཏ་ཡ་སྭཱ་ཧཱ། དཱུརྦ། ཨོཾ་བཛྲ་ཨཱ་ཡུ་བེ་སྭཱ་ཧཱ།
གྲོ། ཨོཾ་བཛྲ་གྷསྨ་་རི་སྭཱ་ཧཱ། ནས་དང་སོ་བ། ཨོཾ་བཛྲ་བི་ཛ་ཡ་སྭཱ་ཧཱ། སྲན་མ། ཨོཾ་བཛྲ་མ་ཧཱ་བ་ལ་ཡེ་སྭཱ་ཧཱ། ཤིང་ཏོག ། ཨོཾ་བཛྲ་ཤྲི་བ་ཡཻ་སྭཱ་ཧཱ། ཞེས་པ་རྣམས་བདུན་ནམ་ཉེར་གཅིག་རེ་ཕུལ་ལ་སོ་སོའི་མཐར། འཇིག་རྟེན་འདི་ནས་ཕ་རོལ་ཏུ། །
སོན་པའི་དམིགས་ཡུལ་སྒོ་གསུམ་གྱི། ། སྡིག་སྒྲིབ་ཉེས་ལྟུང་དྲི་མའི་ཚོགས། ། སརྦ་ཤིཏྣཾ་ཀུ་རུ་སྭཱ་ཧཱ། ཞེས་བཏག་ཅིང༌། བསྙེན་པའི་ཁ་སྐོང་སོགས་ཀྱི་སྐབས་འདོད་གསོལ། བདག་ཅག་དཔོན་སློབ་འཁོར་བཅས་ཀྱི། ། ནད་གདོན་སྡིག་སྒྲིབ་ཉེས་ལྟུང་དང༌། ། འགལ་རྐྱེན་བར་ཆད་མི་མཐུན་ཕྱོགས། ། སརྦ་ཤིཏྣཾ་ཀུ་རུ་སྭཱ་ཧཱ། ཞེས་བསྒྱུར་བ་བཏགས།
དེ་ནས་འཇིག་རྟེན་ལས་འདས་པའི་ཆོ་ག་ནི། དྲང་སྲོང་མེ་ལྷའི་ལྟོ་བ་རུ། ། བྷྲཱྃ་ལས་གཞལ་ཡས་ཁང་པ་ནི། ཞེས་པ་ནས། དབུས་སུ་པདྨ་ཟླ་གདན་སྟེ། ། རང་ལྷའི་ས་བོན་ སོགས་ནས། བཟླ་བྱའི་སྔགས་ཀྱིས་བསྐོར་བར་གྱུར། ། གྱི་བར་མདུན་བསྐྱེད་ལྟར་བྱ། དེ་ནས། ན་མོ་བྷ་ག་ཝ་ཏེ་ཨཀྵོ་བྷྱ་ཡ་ཏ་ཐཱ་ག་ཏ་ཡ་རྷ་ཏེ་སམྱ་ཀྶཾ་བུདྡྷཱ་ཡ་ཧ་བྱ་ཀ་བྱ་བ་ཧ་ན་ཡ་ཨ་དཱི་བྱ་སྭཱ་ཧཱ།
ཞེས་མར་ཁུ་དགང་་གཟར་གསུམ་མམ་བདུན་གྱིས་བྱོན་ཟན་འབུལ། འཇིག་རྟེན་ཁམས་ནི་དཔག་མེད་ན། སོགས་ཀྱིས་མཆོད། རྒྱལ་བ་ཟླ་བ་དྲི་མ་མེད་པའི་སྐུ། ། སོགས་ཀྱིས་བསྟོད་པ་བྱ་ཞིང༌། ཡམ་ཤིང་སོགས་བསྲེག་རྫས་རྣམས་གཡས་པའི་ ཨོཾ་ཧྲཱིཿ སྦྱར་བས་འབུལ་ཞིང༌། ཡམ་ཤིང༌། ན་མོ་བྷ་ག་ཝ་ཏེ་ཨཀྵོ་བྷྱ་ཡཱ་ཏ་ཐ་ག་ཏ་ཡ་རྷ་ཏེ་སམྱ་ཀྶཾ་བུདྡྷཱ་ཡ་ཨོཾ་བོ་དྷི་བྲིཀྵ་ཡ་སྭཱ་ཧཱ། མར་ཁུ།
ཨོཾ་ཨགྣ་ཡེ་སྭཱ་ཧཱ། ཏིལ་དང་ཡུངས་ཀར། ཨོཾ་སརྦ་པཱ་པཾ་ད་ཧ་ན་བཛྲ་སྭཱ་ཧཱ། འབྲས་མ་གྲུས་པ། ཨོཾ་བཛྲ་པུཥྚ་ཡ་སྭཱ་ཧཱ། ཟས་མཆོག ། ཨོཾ་སརྦ་སམྦ་དེ་སྭཱ་ཧཱ། ཀུ་ཤ ། ཨོཾ་ཨ་པྲ་ཏི་ཧ་ཏ་ཡ་སྭཱ་ཧཱ། དཱུརྦ།
ཨོཾ་བཛྲ་ཨཱ་ཡུ་བེ་སྭཱ་ཧཱ། གྲོ། ཨོཾ་བཛྲ་གྷསྨ་རེ་སྭཱ་ཧཱ། ནས་དང་སོ་བ། ཨོཾ་བཛྲ་བི་ཛ་ཡ་སྭཱ་ཧཱ། སྲན་མ། ཨོཾ་བཛྲ་མ་ཧཱ་བ་ལ་ཡེ་སྭཱ་ཧཱ། ཤིང་ཏོག ། ཨོཾ་བཛྲ་ཤྲི་བ་ཡེ་སྭཱ་ཧཱ། གཟུངས་སྔགས་ཀྱི་མཐར་སྲེག་རྫས་ཀྱི་སྔགས་བཏགས་པ་ལ་རིམ་བཞིན་སྤེལ་ཚིག་བཅས་བརྒྱ་རྩ་སོགས་གང་འོས་ཕུལ་བའི་སོ་སོའི་མཐར།
འཇིག་རྟེན་འདི་ནས་ཕ་རོལ་ཏུ། ། སོན་པའི་དམིགས་ཡུལ་སྒོ་གསུམ་གྱི། ། སྡིག་སྒྲིབ་ཉེས་ལྟུང་དྲི་མའི་ཚོགས། སརྦ་ཤནྟིཾ་ཀུ་རུ་སྭཱ་ཧཱ། ཞེས་དང་དཀྱུས་ལ་གོང་ལྟར་བདག་ཅག་དཔོན་སློབ་སོགས་ཀྱི་འདོད་གསོལ་བཏགས། སླར་ཡང༌། འཇིག་རྟེན་ཁམས་ནི་དཔག་མེད་ན། ། སོགས་ཀྱིས་མཆོད། རྒྱལ་བ་ཟླ་བ་ སོགས་ཀྱིས་བསྟོད་ནས། གཏོར་མའི་སྟེང་་དུ་ཨ་ལས་ཟླ་དཀྱིལ་དབུས། །
ཧཱུྃ་ལས་འོད་ཟེར་དཀར་པོའི་ཚོགས་འཕྲོས་པས། ། གཏོར་མར་ཐིམ་པས་གཏོར་མ་ཡེ་ཤེས་ཀྱི། བདུད་རྩིའི་རྒྱ་མཚོ་ཟད་མི་ཤེས་པར་གྱུར། ། བར་བསམ་ལ། ཨོཾ་ཨཱཿཧཱུྃ། ལན་གསུམ་བརྗོད་པས་བྱིན་གྱིས་བརླབས་ནས། དེ་ཉིད་བཅོམ་ལྡན་ལྗགས་རྩེའི་འོད་ཟེར་གྱིས། ། དྲངས་ཏེ་གསོལ་བས་མཆོག་ཏུ་མཉེས་པར་གྱུར། བར་བསམ་ཏེ། ཨོཾ་ཨ་ཀཱ་རོ་ སོགས་ལན་གསུམ་གྱིས་ཕུལ།
བདག་དང་སེམས་ཅན་ཐམས་ཅད་ཀྱི། ། ལས་སྒྲིབ་མ་ལུས་བྱང་བ་དང༌། ། མཆོག་དང་ཐུན་མོངས་དངོས་གྲུབ་ཀུན། ། མྱུར་དུ་ཐོབ་པར་མཛད་གསོལ། ། ཞེས་པས་འདོད་དོན་གསོལ། བཅོམ་ལྡན་ཆོ་ག་འི་བྱ་བ་ལ། ། མ་ཚང་བ་དང་ལྷག་པ་དང༌། ། འགལ་ཞིང་འཁྲུལ་པ་ཅི་མཆིས་པ། ། ཀུན་ནས་བཟོད་པར་མཛད་དུ་གསོལ། ། ཞེས་ནོངས་པ་བཤགས་ཤིང༌།
ཁྱོད་ཀྱི་སེམས་ཅན་ སོགས་ཀྱིས་སླར་འབྱོན་པར་གསོལ་བ་བཏབ། ཨོཾ་ཨཱཿཧཱུྃ་མུཿ ཞེས་བརྗོད་པས་ཡེ་ཤེས་པ་རང་གནས་སུ་གཤེགས། སླར་མེ་ལྷ་ལ་བསྲེག་རྫས་ལྷག་མ་རྣམས་འབུལ་ཞིང༌། ཡམ་ཤིང༌། ཨོཾ་ཨགྣ་ཡེ་བྷ་དྷི་བྲིཀྵ་ཡ་སྭཱ་ཧཱ། མར་ཁུ། ཨོཾ་ཨགྣ་ཡེ་སྭཱ་ཧཱ། ཏིལ་དང་ཡུངས་ཀར། ཨོཾ་སརྦ་པཱ་པཾ་ད་ཏ་ན་བཛྲ་ཡེ་སྭཱ་ཧཱ།
འབྲས་མ་གྲུས་པ། ཨོཾ་བཛྲ་པུཥྚ་ཡ་སྭཱ་ཧཱ། ཟས་མཆོག ། ཨོཾ་སརྦ་སམྦ་དེ་སྭཱ་ཧཱ། ཀུ་ཤ ། ཨོཾ་ཨ་པྲ་ཏི་ཧ་ཏ་ཡ་སྭཱ་ཧཱ། དཱུརྦ། ཨོཾ་བཛྲ་ཨཱ་ཡུ་བེ་སྭཱ་ཧཱ། གྲོ། ཨོཾ་བཛྲ་གྷསྨ་རེ་སྭཱ་ཧཱ།
ནས་དང་སོ་བ། ཨོཾ་བཛྲ་བི་ཛ་ཡ་སྭཱ་ཧཱ། སྲན་མ། ཨོཾ་བཛྲ་མ་ཧཱ་བ་ལ་ཡེ་སྭཱ་ཧཱ། ཤིང་ཐོག ། ཨོཾ་བཛྲ་ཤྲི་བ་ཡེ་སྭཱ་ཧཱ། ཞེས་པ་རྣམས་བདུན་ནམ་ཉེར་གཅིག་རེ་ཕུལ་ལ་སོ་སོའི་མཐར་གོང་ལྟར་འཇིག་རྟེན་འདི་ནས་་ཕ་རོལ་ཏུ། སོགས་ཀྱི་འདོད་གསོལ་བཏགས། ཨོཾ་ཨགྣ་ཡེ་ས་པ་རཱི་བཱ་ར་ཨརྒྷཾ་ སོགས་ཀྱིས་མཆོད། འཇིག་རྟེན་དབང་ཕྱུག་ཚངས་དབང་མགོན་གྱི་སྲས། །
མེ་ལྷའི་རྒྱལ་པོ་ཌཱ་ཀཱིས་དབང་བསྐུར་བ། ། ཤེས་རབ་མཆོག་གིས་ཉོན་མོངས་ཐམས་ཅད་བསྲེགས། ། འཛིན་བྱེད་མེ་ལྷ་ཉིད་ལ་རྣམ་པར་འདུད། ། ཅེས་བསྟོད། མེ་ལྷ་ལ་གཏོར་མ་འབུལ་བ་ནི། ཨོཾ་ཨ་ཀཱ་རོ་ སོགས། ཨོཾ་ཨགྣ་ས་པཱ་རི་ཝཱ་ར་ཨི་དཾ་བ་ལིམ་ཏ་ཁ་ཁ་ཁཱ་ཧི་ཁཱ་ཧི། གསུམ་གྱིས་མཆོད། བསྟོད་པ། མེ་སྟེ་བསྲེག་བྱ་ཟ་བའི་ལྷ། །
དྲང་སྲོང་རྒྱལ་པོ་གདོན་གྱི་བདག ། ཤར་ལྷོ་མེ་ལྷའི་ཚོགས་བཅས་ལ། ། མཆོད་ཅིང་བསྟོད་དེ་ཕྱག་ཀྱང་འཚལ། ། མཆོད་སྦྱིན་གཏོར་མ་འདི་བཞེས་ལ། སོགས་ནས། ཡིད་ལ་འདོད་པ་ཀུན་འགྲུབ་མཛོད། ། ཀྱིས་འདོད་དོན་གསོལ། ཡིག་བརྒྱ་དང་བཟོད་གསོལ་བྱ། བདག་གི་དོན་དང་གཞན་གྱི་དོན། ། བྱིན་ཟ་ཁྱོད་ཀྱི་བསྒྲུབ་ཀྱིས་གཤེགས། །
ཇི་བཞིན་དུས་སུ་སླར་བྱོན་ཏེ། ། བདག་གི་དངོས་གྲུབ་ཐམས་ཅད་སྒྲུབས། ། ཨོཾ་ཨགྣ་ཡེ་ས་པ་རི་ཝཱ་ར་བཛྲ་མུཿ ཞེས་གཤེགས་སུ་གསོལ་ཞིང་བསྔོ་སྨོན་བཀྲ་ཤིས་བྱའོ། ། དེ་ལྟར་ཆོ་གའི་རིམ་པ་ནུབ་གཅིག་ལ་སྒྲུབ་ཀྱང་རུང་ཞིང༌། ཡང་སྲེག་ཁང་བརྩེགས་པ་ཡན་ནུབ་དང་པོ། མེ་སྦར་བ་ཕྱིན་ནུབ་གཉིས་པ་བྱེད་པ་ཡིན་ལ། རྟེན་བསྐྱེད་ཅིང་ཕྱིར་ལྡོག་སྡིག་སྦྱོང་དབང་བསྐུར་སོགས་སྔོན་དུ་བྱས་ཟིན་ན་འདིར་བྱེད་མི་དགོས་ཤིང་བདག་བསྐྱེད་ཁོ་ནས་ཆོག་གོ ། དེ་ནས་ཚེ་འདས་ཀྱི་རུས་པ་ལ་སཱཙྪ་གདབ་ཅིང་མིང་ཡིག་བཅུག་པའི་མཆོད་རྟེན་ཆུར་དོར་བའམ། ལམ་གྱི་བཞི་མདོར་མཆོད་རྟེན་ཆེན་པོ་བྱ་བར་གསུངས་པ་བཞིན་བྱའོ། །
ཞེས་བཅོམ་ལྡན་འདས་མི་འཁྲུགས་པའི་ཆོ་ག་ལ་བརྟེན་ནས་ཕུང་པོ་བསྲེག་སྦྱོང་བྱ་ཚུལ་མདོར་བསྡུས་ཤིག་དགོས་ཞེས་ཤུ་གུ་བླ་མ་ཀརྨ་ཕུན་ཚོགས་ཀྱིས་བསྐུལ་བཞིན། གར་དབང་དྲུག་པའི་ཆོ་གའི་ལྷན་ཐབས་ཀྱི་ཚུལ་དུ་དཔལ་ཆེན་ཆོས་ཀྱི་དོན་གྲུབ་ཀྱིས་རེ་གཟིགས་སུ་བཀོད་པ་འདིས་ཀྱང་སེམས་ཅན་ཀུན་མ་རིག་པའི་དྲི་མ་བསྲེག་ཅིང་ཡེ་ཤེས་ཀྱི་སྣང་བ་རྒྱས་པར་གྱུར་ཅིག ། མངྒ་ལམ། ༈ སྭ་སྟི། སྒྲིབ་གཉིས་སྲེག་བྱེད་ཁྱད་འཕགས་གོང་མའི་གསུང༌། ། འདི་ཡང་བླ་མ་དོན་ཀུན་གྲུབ་པ་ཡིས། ། སྤར་དུ་བསྒྲུབས་དགེས་མཁའ་མཉམ་མ་རྣམས་ཀུན། ། མངོན་དགའི་ཞིང་དུ་རྫོགས་བྱང་བརྙེས་གྱུར་ཅིག། །།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
