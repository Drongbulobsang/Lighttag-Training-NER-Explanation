ཞབས་བརྟན་གསོལ་འདེབས་སོགས་ཆོས་ཚན་འགའ།
པོད ༥
The Text
"Y "K ཨོཾ། མ་དག་སྣོད་བཅུད་སྟོང་པར་སྦྱངས། ། སྟོང་པའི་ངང་ལས་ཡེ་ཤེས་ཀྱི། ། རླུང་མེ་ཐོད་སྒྱེད་སྟེང་ཉིད་དུ། ། ཐོད་པར་ཤ་ལྔ་བདུད་རྩི་ལྔ། ། རླུང་མེས་བསྐོལ་བའི་དམ་ཚིག་པའི། ། བདུད་རྩི་རབ་འབར་འོད་ཉིད་དེས། ། ཡེ་ཤེས་བདུད་རྩི་སྤྱན་དྲངས་ནས། ། དབྱེར་མེད་ཨོཾ་དང་ཨཱཿཧཱུྂ་གིས། ། བྱིན་བརླབས་དྲི་རོ་མཚུངས་མེད་གྱུར། །
རྩ་བརྒྱུད་བླ་མ་ཡི་དམ་ལྷ་ཚོགས་དང༌། ། དཔའ་བོ་མཁའ་འགྲོ་ཆོས་སྐྱོང་ཚོགས་སྤྱན་དྲངས། ། མདུན་གྱི་ནམ་མཁར་སྤྲིན་བཞིན་གཏིབས་པར་གྱུར། ། ཡི་དམ་ཀུན་འདུས་རྩ་བའི་བླ་མ་མཆོད། ། དཀོན་མཆོག་ཀུན་འདུས་རྩ་བའི་བླ་མ་མཆོད། ། ཆོས་སྐྱོང་ཀུན་འདུས་རྩ་བའི་བླ་མ་མཆོད། ། ཁྱད་པར་ཆོས་སྐྱོང་བེར་གྱི་ན་བཟའ་ཅན། ། དཔལ་ལྡན་ལྷ་མོ་རང་བྱུང་རྒྱལ་མོ་ནི། ། མཆེད་ལྕམ་འཁོར་དང་བཅས་པ་མཆོད་པར་བགྱི། ། རྒྱལ་པོ་རྣམ་མང་ཐོས་སྲས་སྔགས་ཀྱི་བདག །
རྡོ་རྗེ་ལེགས་པ་སྲིན་མགོན་ཞིང་སྐྱོང་དང༌། ། མཁར་ནག་རྡོ་རྗེ་རྒྱལ་པོ་ལ་སོགས་པའི། ། ཀརྨ་པ་ཡི་བསྟན་པ་སྐྱོང་རྣམས་ལ། ། ཟག་མེད་ཤ་ལྔ་བདུད་རྩི་ལྔ་མཆོག་གི ། གཏོར་མ་རྩ་བརྒྱད་པཉྩ་ཨ་མྲྀ་ཏ། ། ཛ་གད་རཀྟའི་ཡོན་ཆབ་མཆོད་པར་བཞེས། ། འདོད་ཡོན་ལྔ་དང་གསང་བའི་མཆོད་པ་དང༌། ། དེ་ཁོ་ན་ཡི་ཀུན་བཟང་མཆོད་པས་མཆོད། ། ཁྱོད་ཀྱི་སྐྱོན་དག་ཡོན་ཏན་རྫོགས་པ་དེའི། ། གནས་ཚུལ་ཇི་བཞིན་རྟོགས་པའི་སྒོ་གསུམ་གྱི། །
བསྟོད་པ་མ་ལུས་པ་ཡིས་བསྟོད་པར་བགྱི། ། ཁྱོད་ལ་འདོད་དོན་གསོལ་བ་བཏབ་པ་ནི། ། བདག་སོགས་ཀུན་ལ་མཆོག་དང་ཐུན་མོང་གི ། དངོས་གྲུབ་སྟན་ཐོག་འདི་ལ་སྩོལ་བ་དང༌། ། ཁྱད་པར་ཚེ་རིང་ནད་མེད་དཔལ་འབྱོར་རྒྱས། ། ཡིད་ལ་བསམ་ཚད་སྐད་ཅིག་ཙམ་ཉིད་ལ། ། གྲུབ་ནས་ཀརྨ་པ་ཡི་བཞེད་པ་ཀུན། ། བདག་གིས་མ་ལུས་མྱུར་དུ་འགྲུབ་པ་དང༌། ། ཀརྨ་པ་ཡི་བསྟན་ལ་གནོད་བྱེད་རྣམས། ། བདག་གིས་ཐལ་བ་བཞིན་དུ་རློག་པ་ཡི། །
ནུས་པ་ད་ལྟ་ཉིད་དུ་སྩལ་དུ་གསོལ། ། དེ་ལྟར་མཆོད་བསྟོད་དད་པའི་དགེ་བ་དེས། ། མ་གྱུར་འགྲོ་བ་སེམས་ཅན་ཐམས་ཅད་ཀུན། ། རྫོགས་པའི་སངས་རྒྱས་གོ་འཕང་འཐོབ་ཕྱིར་བསྔོ། ། ཞེས་པ་འདི་ནི་རིན་ཆེན་དཔལ་མོས་གསོལ་བ་བཏབ་པའི་ངོར་རྗེ་བཙུན་ཀརྨ་པ་མི་བསྐྱོད་རྡོ་རྗེས་གསུངས་པའོ།། །།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
