ཛམྦྷ་ལ་སེར་པོའི་སྒྲུབ་ཐབས་དང་། གུ་རུ་གསོལ་འདེབས།
པོད ༡
གནམ་ཆོས་ཐུགས་ཀྱི་གཏེར་ཁ་སྙན་བརྒྱུད་ཟབ་མའི་སྐོར་ལས་ཛམྦྷ་ལ་སེར་པོའི་སྒྲུབ་ཐབས།
༄༅། །གནམ་ཆོས་ཐུགས་ཀྱི་གཏེར་ཁ་སྙན་བརྒྱུད་ཟབ་མའི་སྐོར་ལས་ཛམྦྷ་ལ་སེར་པོའི་སྒྲུབ་ཐབས་བཞུགས་སོ། ། སྐྱབས་སེམས་ནི། ན་མོ། དཀོན་མཆོག་གསུམ་དང་རྩ་བ་གསུམ༔ སྐྱབས་གནས་རྣམས་ལ་སྐྱབས་སུ་མཆི༔ འགྲོ་ཀུན་སངས་རྒྱས་ལ་འགོད་ཕྱིར༔ བྱང་ཆུབ་མཆོག་ཏུ་སེམས་བསྐྱེད་དོ༔ ལན་གསུམ། མཆོད་གཏོར་རྣམས། ཀ་དག་ཀློང་ནས་སྤྲུལ་པ་ཡི༔
གནམ་ས་གང་བའི་མཆོད་པའི་སྤྲིན༔ སྨན་གཏོར་རཀྟ་ལྷ་མོར་བཅས༔ ཟད་མེད་གྱུར་ཅིག་པུ་ཛ་ཧོ༔ བྱིན་གྱིས་བརླབ། བདག་བསྐྱེད་ནི། རང་ཉིད་སྐད་ཅིག་གུ་རུ་པདྨ་འབྱུང༌། ། གསང་བའི་བདག་པོ་དབྱེར་མེད་སྐུ་མདོག་མཐིང༌། ། རྡོ་རྗེ་སྡིག་འཛུབ་ཁྲོ་བོའི་ཆས་ཀུན་རྫོགས། ། སྣང་གྲགས་ལྷ་སྔགས་བདེ་ཆེན་རོལ་པར་གྱུར། ། ཞེས་གསལ་བཏབ་ལ།
ཨོཾ་ཨཱཿཧཱུྃ༔ བཛྲ་གུ་རུ་ཙནྡྲ་མ་ཧ་རོ་ཥ་ན་ཧཱུྃ་ཕཊ། ཅེས་ཅི་ནུས་བཟླ། ཨོཾ་ཨཱ་མྲྀ་ཏ་ཧཱུྃ་ཕཊ། ཀྱིས་བསང༌། ཨོཾ་སྭ་བྷཱ་ཝ་ཤུདྡྷ་སརྦ་དྷརྨ་སྭ་བྷ་ཝ་ཤུདྡྷ྅་ཧཾ༔ སྟོང་པའི་ངང་ལས་མདུན་དུ་ལྕང་ལོ་ཅན་གྱི་ཕོ་བྲང་བཀོད་པས་མཛེས་པའི་དབུས་སུ་པད་ཟླའི་གདན་ལ་སྐད་ཅིག་གིས། ཛམྦྷ་ལ་སེར་པོ་གཡས་ཤིང་ཐོག་པུ་ར་སེར་པོ། གཡོན་ནེའུ་ལེ་མ་ཎི་རཏྣ་སྐྱུགས་པ། ནོར་བུའི་དབྱིབས་འདྲ་བ་ཁོག་སྟོད་དར་དམར་གྱིས་བརྒྱན་པ།
ཁོག་སྨད་དར་ལྗང་གིས་བརྒྱན་པ། དེའི་སྤྱི་བོར་རང་ཉིད་ཨོ་རྒྱན་དུ་གྱུར། ཁོ་ཡི་ཁོག་སྨད་དར་དེ་ལས་ཡྃ་གཅིག་ཆད་པས་རླུང་དུ་གྱུར། ཁོག་སྟོད་ཀྱི་དར་དེ་ལས་རྃ་གཅིག་ཆད་པས་མེ་ཆུང་ངུར་གྱུར། རླུང་དེ་ཇེ་ཆེ་ལ་བྱུང་མེ་ལ་བརྒྱབ། མེ་དེ་ཆེ་ནས་ཁོག་ཏུ་རྒྱུག་པས། ཁོ་སྐོམ་པས་རང་གི་ལུས་ལས་ཆུ་བབས་ནས་མེ་བསད་པས། ཁོ་མགུ་ནས་དངོས་གྲུབ་ཅི་དགོས་ལགས་དང་སྦྱིན་ཟེར་ཏེ། ནོར་གྱི་དངོས་གྲུབ་དང་གང་འདོད་བརྗོད་པས་ཁོས་བྱིན་པར་གྱུར། བདག་ཐུགས་འོད་ཟེར་ལྕགས་ཀྱུ་ཡིས། །
ཆོས་དབྱིངས་ཁྱབ་པའི་ཞིང་ཁམས་དང༌། ། ལྕང་ལོ་ཅན་གྱི་ཕོ་བྲང་ནས། ། ནོར་བདག་འཁོར་བཅས་སྤྱན་དྲངས་བསྟིམ། ། སྤྱན་འདྲེན་ནི། ཧཱུྃ༔ བྱང་ཕྱོགས་གཏེར་གྱི་གཞལ་ཡས་ན། ། ནོར་གྱི་དབང་ཕྱུག་ཛམྦྷ་ལ། ། ཐུགས་རྗེས་གནས་འདིར་གཤེགས་སུ་གསོལ། ། ཇི་སྲིད་བར་དུ་བརྟན་པར་བཞུགས། ། བཛྲ་ས་མ་ཡ་ཛ་ཏིཥྠ་ལྷན།
མཆོད་པ་ནི། སྟོང་གསུམ་འདི་འམ་གཞན་དག་གི ། དཔལ་འབྱོར་བློ་ཡིས་བླངས་ཏེ་འབུལ། ། ཡིད་སྤྲུལ་རྟགས་བརྒྱད་རྒྱལ་སྲིད་བདུན། ། དངོས་འབྱོར་མཆོད་གཏོར་འདི་འབུལ་བཞེས། ། ཨོཾ་ཛམྦྷ་ལ་ཛ་ལེནྡྲ་ཡེ་ཨི་དཾ་བ་ལིཾ་ཁ་ཁ་ཁཱ་ཧི་ཁཱ་ཧི། ཨོཾ་བཛྲ་ཨརྒྷཾ་ སོགས། ཧཱུྃ་བདེ་གཤེགས་སྦྱིན་པའི་ཕ་རོལ་ཕྱིན། ། གཟུགས་ཀྱི་སྐུ་སྤྲུལ་ཛམྦྷ་ལ། དྲན་པ་ཙམ་གྱིས་དབུལ་ཕོངས་སེལ། །
ཛམ་ལྷ་སེར་པོར་ཕྱག་འཚལ་བསྟོད། ། བཤགས་པ་ནི། ཐོག་མེད་སེར་སྣའི་ལས་བསགས་རྣམས། ། མཐོལ་བཤགས་བྱང་ཞིང་དག་གྱུར་ཅིག ། དབུལ་ཕོངས་ཐམས་ཅད་ཞི་བ་དང༌། ། དཔལ་འབྱོར་ནོར་དབྱིག་འཕེལ་ཞིང་རྒྱས། ། འདོད་དགུ་སྣང་སྲིད་དབང་དུ་བསྡུས། ། སྙིགས་དུས་མུ་གེའི་བསྐལ་པ་ཟློག ། ཐུགས་དམ་དུས་བབ་ས་མ་ཡ། ། རྣལ་འབྱོར་བཅོལ་བའི་ཕྲིན་ལས་མཛོད། །
ཅེས་ཕྲིན་ལས་བཅོལ། བཟླས་དམིགས་ནི། ཛཾ་ལྷའི་ཐུགས་ཀར་ཟླ་གདན་ལ། ། ཐུགས་སྲོག་ས་བོན་སྔགས་ཕྲེང་བཅས། ། རང་མདོག་གཡས་བསྐོར་འཁོད་པར་གྱུར། ། བདག་ཐུགས་འོད་ཀྱིས་མཆོད་པས་མཉེས། ། ཐུགས་བསྐྱེད་དམ་བཅའ་རྗེས་དྲན་ཏེ། ། འོད་ཟེར་སྤྲུལ་ཚོགས་འཇིག་རྟེན་ཁྱབ། ། མཁོ་དགུའི་དཔལ་འབྱོར་ལོངས་སྤྱོད་བསྡུས། ། ཅི་འདོད་དངོས་གྲུབ་སྩོལ་བར་གྱུར། །
ཞེས་གསལ་གདབ་ཅིང༌། ཨོཾ་ཛཾ་བྷ་ལ་ཛ་ལེནྡྲ་ཡེ་སྭཱ་ཧཱ། བསྙེན་སྔགས་ཅི་ནུས་བཟླས་མཐར་རྗེས་རིམ་ནི། སླར་ཡང༌། སྟོང་གསུམ་འདི་འམ་གཞན་དག་གི ། དཔལ་འབྱོར་བློ་ཡིས་བླངས་ཏེ་འབུལ། ། ཡིད་སྤྲུལ་རྟགས་བརྒྱད་རྒྱལ་སྲིད་བདུན། ། དངོས་འབྱོར་མཆོད་གཏོར་འདི་འབུལ་བཞེས། ། ཨོཾ་ཛམྦྷ་ལ་ཛ་ལེནྡྲ་ཡེ་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ཨོཾ་བཛྲ་ཨརྒྷཾ་ སོགས།
ཧཱུྃ༔ བདེ་གཤེགས་སྦྱིན་པའི་ཕ་རོལ་ཕྱིན། ། གཟུགས་ཀྱི་སྐུ་སྤྲུལ་ཛམྦྷ་ལ། ། དྲན་པ་ཙམ་གྱིས་དབུལ་ཕོངས་སེལ། ། ཛམ་ལྷ་སེར་པོར་ཕྱག་འཚལ་བསྟོད། ། ཐོག་མེད་སེར་སྣའི་ལས་བསགས་རྣམས། ། མཐོལ་བཤགས་བྱང་ཞིང་དག་གྱུར་ཅིག ། དབུལ་ཕོངས་ཐམས་ཅད་ཞི་བ་དང༌། ། དཔལ་འབྱོར་ནོར་དབྱིག་འཕེལ་ཞིང་རྒྱས། ། འདོད་དགུ་སྣང་སྲིད་དབང་དུ་བསྡུས། །
སྙིགས་དུས་མུ་གེའི་བསྐལ་པ་བཟློག ། ཐུགས་དམ་དུས་བབ་ས་མ་ཡ། ། རྣལ་འབྱོར་བཅོལ་བའི་ཕྲིན་ལས་མཛོད། ། བརྟན་བཞུགས་ནི། འདིར་ནི་རྟེན་དང་ལྷན་ཅིག་ཏུ། ། འགྲོ་བའི་དོན་དུ་བཞུགས་ནས་ཀྱང༌། ། ནད་མེད་ཚེ་དང་དབང་ཕྱུག་དང༌། ། མཆོག་རྣམས་ལེགས་པར་སྩལ་དུ་གསོལ། ། ཨོཾ་སུ་པྲ་ཏིཥྠ་བཛྲ་ཡེ་སྭཱ་ཧཱ། དགེ་བ་འདི་ཡིས་མྱུར་དུ་བདག །
ནོར་གྱི་བདག་པོར་འགྲུབ་གྱུར་ནས། ། འགྲོ་བ་གཅིག་ཀྱང་མ་ལུས་པ། ། དེ་ཡི་ས་ལ་འགོད་པར་ཤོག ། དགེ་བ་བསྔོ། འབད་དང་རྩོལ་བས་མ་གོས་པ། ། ཡིད་བཞིན་ནོར་བུ་དཔག་བསམ་ཤིང༌། ། སེམས་ཅན་རེ་བ་བསྐང་མཛད་ལྟར། ། བསམ་པ་འགྲུབ་པའི་བཀྲ་ཤིས་ཤོག ། ཅེས་བཀྲ་ཤིས་ཀྱི་མཐའ་བརྒྱན་ཅིང་བདག་བསྐྱེད་དམིགས་མེད་དུ་བཞག་པས་གྲུབ་བོ། ། ཞེས་གནམ་ཆོས་དང་རྒྱལ་དབང་བཅོ་ལྔ་པའི་གསུང་གུལ་དང་བསྟུན་ནས་བཀླག་ཆོག་ཏུ་ཁྲ་འགུ་སྤྲུལ་མིང་པས་ཉམས་ལེན་བྱེད་པོ་རྣམས་ལ་ཕན་པའི་ཆེད་དུ་བྲིས་པ་དགེ། །།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
