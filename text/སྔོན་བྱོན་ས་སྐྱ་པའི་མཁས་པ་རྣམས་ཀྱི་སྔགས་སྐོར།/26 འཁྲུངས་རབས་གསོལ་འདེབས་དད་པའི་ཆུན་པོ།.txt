སྔོན་བྱོན་ས་སྐྱ་པའི་མཁས་པ་རྣམས་ཀྱི་སྔགས་སྐོར།
པོད ༢༦
འཁྲུངས་རབས་གསོལ་འདེབས་དད་པའི་ཆུན་པོ།
༄༅། །འཁྲུངས་རབས་གསོལ་འདེབས་དད་པའི་ཆུན་པོ་བཞུགས་སོ།། སྭསྟི་པྲ་ཛ་བྷཿ འོག་མིན་གནས་སུ་རྣམ་སྣང་གངས་ཅན་མཚོ། ། རྡོ་རྗེ་གདན་དུ་མཉམ་མེད་ཟས་གཙང་སྲས། ། མངོན་དགའི་ཞིང་དུ་འདྲེན་མཆོག་དྲི་མེད་དཔལ། ། རྒྱལ་ཀུན་མཁྱེན་བརྩེའི་བདག་ཉིད་གསང་བའི་བདག ། རྒྱལ་བ་ཀུན་གྱི་ཐུགས་སྲས་ཀུན་ཏུ་བཟང་། ། རྒྱལ་བའི་ཐུགས་སྲས་དགྲ་བཅོམ་ཀུན་དགའ་བོ། ། མཐུ་སྟོབས་ཀུན་གྱི་མངའ་བདག་པདྨ་འབྱུང་། ། སྒྲ་སྒྱུར་ལོ་ཙཱ་བེ་རོ་ཙ་ནའི་ཞབས། །
རྡོ་རྗེ་འཛིན་པའི་གཙུག་རྒྱན་གྲགས་པའི་མཚན། ། ཤེས་བྱ་ཀུན་གཟིགས་ས་སྐྱ་པཎྜི་ཏ། ། བསྟན་པའི་ཉི་མ་སྔགས་འཆང་ཀུན་རིན་མཚན། ། གྲུབ་པ་མཆོག་གི་སར་བཞུགས་མཐུ་སྟོབས་དབང་། ། ཐམས་ཅད་མཁྱེན་པ་ངག་དབང་ཆོས་ཀྱིས་གྲགས། ། དེ་ཉིད་སླར་བྱོན་སྔགས་འཆང་མངྒའི་མཚན། ། འཁྲུངས་རབས་རིམ་པར་བྱོན་ལ་གསོལ་བ་འདེབས། ། ཚུལ་འདི་ཆོས་སྐྱོངས་ཟུང་གི་ལུང་བསྟན་དང་། ། བཀའ་དང་བསྟན་བཅོས་རྣམ་ཐར་སོ་སོ་ལས། ། བློ་ལྡན་མཁས་པ་དག་གི་ཡང་དང་ཡང་། །
རྟོགས་པའི་ངེས་ཤེས་སྐྱེས་བཞིན་སོམ་ཉི་བྲལ། ། དེ་ལྟར་འབྲེལ་ཚད་དོན་ལྡན་བླ་མ་ལ། ། བདག་ཅག་སྙིང་ནས་དད་པས་གསོལ་བཏབ་མཐུས། ། དཔལ་ལྡན་བླ་མ་བསྐལ་བརྒྱར་ཞབས་བརྟན་ཞིང་། ། ཐུགས་ཀྱི་བཞེད་པ་མ་ལུས་འགྲུབ་པར་ཤོག ། གངས་ཅན་བྷོ་ཊའི་ཡུལ་དབུས་དཔལ་ས་སྐྱར། ། ཀུན་དགའི་བྱིན་རླབས་ངེས་དོན་སྙིང་པོའི་བཅུད། ། བཀྲ་ཤིས་གྲགས་པའི་ཐུགས་བསྐྱེད་རྟ་ལྗང་གིས། ། ལེགས་དྲངས་མཛད་བཟང་འོད་ཟེར་བྱེ་བ་བརྒྱས། ། ཐུབ་བསྟན་གསལ་མཛད་སྔགས་འཆང་པདྨའི་གཉེན། །
སྐྱེས་ཆེན་ཁྱེད་ཀྱི་འཕྲིན་ལས་ཆུ་གཏེར་རྒྱུན། ། བསམ་བཞིན་བདག་ཅག་བཅོས་མིན་གསོལ་འདེབས་ན། ། བྱང་ཆུབ་བར་ཏུ་འབྲལ་མེད་སྐྱོང་བར་ཤོག། །། ཅེས་པའི་འཁྲུངས་རབས་གསོལ་འདེབས་འདི་མི་འགྱུར་རྡོ་རྗེའི་ཡང་ཡང་བསྐུལ་ངོར། ས་སྐྱ་པ་སྔགས་འཆང་ངག་དབང་ཀུན་དགའ་བཀྲ་ཤིས་ཀྱིས་དྲིན་ཅན་རྩ་བའི་བླ་མ་སྔགས་འཆང་ཀུན་དགའ་བསོད་ནམས་ཀྱི་ལུང་བསྟན་དང་བསམ་ཡས་ཆོས་སྐྱོང་ཆེན་པོ་དང་སེ་ཁྲབ་ཅན་གྱི་ལུང་བསྟན། མཛོད་འཛིན་པ་ཆེན་པོ་ནམ་མཁའ་བསམ་གྲུབ་ཀྱི་མཛད་པའི་ངེད་རང་གི་རྣམ་ཐར་ལ་གཞི་བྱས་ཏེ་ཕུན་ཚོགས་ཡང་རྩེ་ཚེ་དཔལ་རྒྱས་པའི་དཔྱིད་དུ་སྦྱར་བའི་ཡི་གེ་པ་ནི་མི་འགྱུར་རྡོ་རྗེའི་གུས་སྤྲོའི་སྒོ་ནས་ཞུས་པའོ།། །། མངྒ་ལཾ།། །། PAGE * MERGEFORMAT 2 ཀླུ་སྒྲུབ། སྔགས་འཆང་ངག་དབང་ཀུན་དགའ་བཀྲ་ཤིས་ཀྱི་འཁྲུངས་རབས་གསོལ་འདེབས། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
