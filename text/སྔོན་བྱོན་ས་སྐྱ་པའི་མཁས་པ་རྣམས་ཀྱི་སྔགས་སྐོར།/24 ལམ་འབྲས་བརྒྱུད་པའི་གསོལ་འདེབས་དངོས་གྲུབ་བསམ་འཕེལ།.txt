སྔོན་བྱོན་ས་སྐྱ་པའི་མཁས་པ་རྣམས་ཀྱི་སྔགས་སྐོར།
པོད ༢༤
ལམ་འབྲས་བརྒྱུད་པའི་གསོལ་འདེབས་དངོས་གྲུབ་བསམ་འཕེལ།
༄༅། །ལམ་འབྲས་བརྒྱུད་པའི་གསོལ་འདེབས་དངོས་གྲུབ་བསམ་འཕེལ་བཞུགས་སོ།། ན་མོ་གུ་རུ་ཨ་ནནྡ་རཏྣ་ཤྲི་ཧེ་བཛྲཱ་ཡ། འདིར་གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་བླ་མ་བརྒྱུད་པ་ལ་སྙིང་ནས་གསོལ་བ་འདེབས་པ་དངོས་གྲུབ་བསམ་འཕེལ་ཞེས་བྱ་བ། རྩ་བའི་བླ་མ་དང་དབྱེར་མེད་པའི་དགེས་པ་རྡོ་རྗེ་ལ་ཕྱག་འཚལ་ལོ། ། སྐུ་བཞི་དབང་ཕྱུག་རྒྱལ་བ་རྡོ་རྗེ་འཆང་། ། ཤེས་རབ་སྒྱུ་མའི་གར་བསྒྱུར་བདག་མེད་མ། ། མཐུ་སྟོབས་དབང་ཕྱུག་དཔལ་ལྡན་ཆོས་སྐྱོང་ལ། ། སྙིང་ནས་གསོལ་བ་འདེབས་སོ་བྱིན་གྱིས་རློབས། ། བརྟུལ་ཞུགས་སྤྱོད་པ་མཐར་ཕྱིན་ཀརྞ་པ། ། དངོས་གྲུབ་མཆོག་བརྙེས་ཌཱ་མ་རུ་པའི་ཞབས། །
གཉིས་སྤངས་མཐར་ཕྱིན་ཨ་ཝ་དྷུ་ཏི་ལ། ། སྙིང་ནས་གསོལ་བ་འདེབས་སོ་བྱིན་གྱི་རློབས། ། གངས་ཅན་ཀུན་འདུལ་ག་ཡ་དྷ་ར་དང་། ། སྐད་གཉིས་སྨྲ་བའི་དབང་པོ་ཤཱཀྱའི་མཚན། ། རྒྱུད་དང་མན་ངག་ཀུན་འཛིན་སེ་སྟོན་ལ། ། སྙིང་ནས་གསོལ་བ་འདེབས་སོ་བྱིན་གྱིས་རློབས། ། སྦས་པའི་རྣལ་འབྱོར་ཆེན་པོ་དགོན་པ་བ། ། ཐུགས་རྗེའི་བདག་ཉིད་ཀུན་དགའ་སྙིང་པོའི་ཞབས། ། མཁྱེན་རབ་མཐར་ཕྱིན་བསོད་ནམས་རྩེ་མོ་ལ། ། སྙིང་ནས་གསོལ་བ་འདེབས་སོ་བྱིན་གྱི་རློབས། །
རྡོ་རྗེ་འཛིན་པའི་གཙུག་རྒྱན་གྲགས་པའི་མཚན། ། རིག་པའི་གནས་ལྔ་མཐར་ཕྱིན་པཎྜི་ཏ། ། འགྲོ་བའི་མགོན་པོ་ཆོས་རྒྱལ་འཕགས་པ་ལ། ། སྙིང་ནས་གསོལ་བ་འདེབས་སོ་བྱིན་གྱི་རློབས། ། དེ་སྲས་མཐུ་བོ་ཞང་སྟོན་དཀོན་མཆོག་དཔལ། ། སྒྲུབ་པ་མཐར་ཕྱིན་རྒྱལ་བ་བྲག་ཕུག་པ། ། ཐམས་ཅད་མཁྱེན་པ་བསོད་ནམས་རྒྱལ་མཚན་ལ། ། སྙིང་ནས་གསོལ་བ་འདེབས་སོ་བྱིན་གྱི་རློབས། ། གདམས་པ་རྒྱ་མཚོའི་མངའ་བདག་དཔལ་ཚུལ་ཞབས། ། རྩེ་མོའི་ཡོན་ཏན་ཕུལ་བྱུང་བུདྷ་ཤྲི། །
རྒྱལ་བ་གཉིས་པ་ཀུན་དགའ་བཟང་པོ་ལ། ། སྙིང་ནས་གསོལ་བ་འདེབས་སོ་བྱིན་གྱི་རློབས། ། བྱང་ཆུབ་ཐུགས་འབྱོངས་དཀོན་མཆོག་རྒྱལ་མཚན་པ། ། ཉམས་རྟོགས་བདག་ཉིད་ཀུན་དགའ་དབང་ཕྱུག་ཞབས། ། ཤེས་བྱ་ཀུན་མཁྱེན་བསོད་ནམས་སེང་གེ་ལ། ། སྙིང་ནས་གསོལ་བ་འདེབས་སོ་བྱིན་གྱི་རློབས། ། མཁས་གྲུབ་ཆེན་པོ་ཡོངས་འཛིན་དཀོན་མཆོག་འཕེལ། ། རླུང་སེམས་དབང་ཐོབ་སངས་རྒྱས་རིན་ཆེན་ཞབས། ། འཇམ་མགོན་ངོ་བོ་ཀུན་དགའ་བསོད་ནམས་ལ། ། སྙིང་ནས་གསོལ་བ་འདེབས་སོ་བྱིན་གྱི་རློབས། །
སྐུ་བཞིའི་བདག་ཉིད་སྔགས་འཆང་ཆེན་པོ་དང་། ། གྲུབ་པའི་དབང་ཕྱུག་དཀོན་མཆོག་རྒྱ་མཚོའི་ཞབས། ། མཁྱེན་བརྩེའི་ནུས་ལྡན་ཨ་ཝ་དྷུ་ཏི་ལ། ། སྙིང་ནས་གསོལ་བ་འདེབས་སོ་བྱིན་གྱི་རླབས། ། དངོས་གྲུབ་མཆོག་སྩོལ་ཡི་དམ་ལྷ་ཡི་ཚོགས། ། བར་ཆད་མྱུར་སེལ་མཁའ་འགྲོ་ཆོས་སྐྱོང་དང་། ། དམ་ཚིག་གཙང་མའི་མཆེད་ལྕམ་མ་ལུས་ལ། ། སྙིང་ནས་གསོལ་བ་འདེབས་སོ་བྱིན་གྱིས་རློབས། ། དེ་ལྟར་བླ་མ་ཡི་དམ་ཆོས་སྐྱོང་ལ། ། རྟག་ཏུ་གསོལ་བ་འདེབས་སོ་བྱིན་གྱིས་རློབས། །
གསོལ་བ་འདེབས་སོ་སྐྱབས་མཆོག་བླ་མ་རྣམས། ། གསོལ་བ་འདེབས་སོ་བདག་རྒྱུད་བྱིན་གྱིས་རློབས། མ་དག་པའི་སྣང་བ་་་་་་། འཁོར་བའི་རྒྱ་མཚོ་ཐོག་མཐའ་མེད་པ་རུ། ། ཉོན་མོངས་ལས་ཀྱི་རླུང་གིས་དབང་མེད་བདས། ། ཐར་དུས་མེད་པའི་སྡུག་བསྔལ་འདམ་བྱིངས་བའི། ། འགྲོ་རྣམས་མྱུར་དུ་སྒྲོལ་བར་བྱིན་གྱིས་རློབས། སྡུག་བསྔལ་གྱི་སྡུག་བསྔལ་་་་་་། ངན་སོང་གསུམ་གྱི་སྡུག་བསྔལ་དྲག་པོ་དང་། འགྱུར་བའི་སྡུག་བསྔལ་་་་་་།
མཐོ་རིས་གསུམ་གྱི་བདེ་བ་ལྟར་སྣང་སོགས། ། འདུ་བྱེད་ཀྱི་སྡུག་བསྔལ་་་་་་ཟིན་མེད་ལས་ཀྱིས་གཡེངས་པར་གྱུར་རྣམས་ལ། ། ཞེན་ལོག་སྙིང་ནས་སྐྱེ་བར་བྱིན་གྱིས་རློབས། དལ་འབྱོར་རྙེད་དཀའ་་་་་་། མི་ཁོམ་བརྒྱད་སྤངས་འབྱོར་བ་བཅུ་དང་ལྡན། ། མི་ལུས་རིན་ཆེན་ལན་ཅིག་ཐོབ་དུས་འདི། ། གཉའ་ཤིང་བུ་གར་རུས་སྦལ་མགྲིན་ཆུད་ལྟར། ། ཡང་ཡང་དཀོན་པ་དྲན་པར་བྱིན་གྱིས་རློབས། རྙེད་པ་ཕན་ཐོགས་ཆེ་བ་་་་་་། མཐོ་རིས་ཐར་པ་ཐམས་ཅད་མཁྱེན་པ་ནི། །
འགྲོ་བ་གཞན་དུ་སྐྱེས་ན་སྐལ་བ་མེད། ། དལ་འབྱོར་ཁོ་ན་ལས་གཞན་མི་འགྲུབ་པས། ། ཐར་པའི་དོན་ཆེན་བསྒྲུབ་པར་བྱིན་གྱིས་རློབས། ཐོབ་པའི་དལ་བ་ཡུན་དུ་མི་གནས་པ་་་་་་། འདུས་བྱས་སྐད་ཅིག་མི་རྟག་འགྱུར་ཞིང་འཇིག ། སེམས་ཅན་སྐྱེ་འཆི་ཉིན་མཚན་འཁོར་ལོ་འདྲ། ། ཚེ་འདིའི་སྣང་བ་བར་སྣང་གློག་འདྲ་བས། ། མི་རྟག་རྒྱུད་ལ་སྐྱེ་བར་བྱིན་གྱིས་རློབས། ངེས་པར་འཆི་བ་བསམས་པ་་་་་་། གཅེས་པར་བཟུང་བའི་ལུས་སེམས་དབང་མེད་བྲལ། །
ཁ་དྲག་གཉེན་དང་ཟས་ནོར་ཤུལ་དུ་ལུས། ། གཅིག་པུར་གཤིན་རྗེས་བར་དོར་མྱུར་དུ་ཁྲིད། ། འཆི་བའི་འཇིགས་པ་དྲན་པར་བྱིན་གྱིས་རློབས། ནམ་འཆི་ཆ་མེད་བསམ་པ་་་་་་། ལུས་འདི་རླུང་གིས་བཏབ་པའི་ཆུ་ལྦུར་བཞིན། ། འཆི་རྐྱེན་སྣ་ཚོགས་མང་པོ་དྲག་ལ་མྱུར། ། འཆི་བདག་བདུད་པོ་ནམ་ཡོང་མི་ངེས་པས། ། ལོང་མེད་རྒྱུད་ལ་སྐྱེ་བར་བྱིན་གྱིས་རློབས། འཆི་བའི་དུས་ཆོས་མ་ཡིན་པ་གང་གིས་ཀྱང་མི་ཕན་པ་་་་་་། ཞེན་པས་བསགས་པའི་ཟས་ནོར་གཞན་གྱིས་སྤྱོད། །
བསྐྱངས་པའི་འཁོར་གྱིས་གནོད་པ་སྐྱེལ་བ་མང་། ། རྟག་རྩིས་འབད་ཀྱང་བསླུ་བས་སྙིང་པོ་མེད། ། དགོས་མེད་རྒྱུད་ལ་སྐྱེ་བར་བྱིན་གྱིས་རློབས། ཚེ་འདི་ལ་ཞེན་པ་སྤངས་བ་་་་་་། དགྲ་གཉེན་འདུལ་སྐྱོང་འཇིག་རྟེན་ཤོམ་ར་ཡིད། ། ཟིན་མེད་བྱ་བས་མི་ཚེ་གྲབ་ལ་འཛད། ། འགྲུབ་པའི་ངེས་མེད་འགྲུབ་ཀྱང་ཆགས་སྡང་རྒྱུ། ། ཚེ་འདིའི་བྱ་བ་ཐོང་བར་བྱིན་གྱིས་རློབས། མ་ཤི་བར་ལ་ངེས་པར་ཆོས་བྱེད་སྙམ་དུ་བསམ་ཞིང་ལག་ཏུ་ལེན་པ་་་་་་། སྡིག་སྤྱོད་རྣམ་གཡེངས་ཆོས་ལུགས་ངན་པ་དང་། །
དོན་མེད་བྱ་བ་སྤངས་ནས་དམ་པའི་ཆོས། ། ཚུལ་བཞིན་རྒྱུད་ལ་སྦྱར་ཏེ་རྩེ་གཅིག་ཏུ། ། དལ་འབྱོར་སྙིང་པོ་ལེན་པར་བྱིན་གྱིས་རློབས། མི་དགེ་བའི་འབྲས་བུ་བསམས་པ་་་་་་། ངན་སོང་སྡུག་བསྔལ་ཐམས་ཅད་བསྐྱེད་པའི་རྒྱུ། རྒྱུ་་་་་་། འདོད་ཆགས་ཞེ་སྡང་གཏི་མུག་སེམས་ཀྱིས་འཕངས། ། ལུས་ངག་ཡིད་ཀྱི་སྡིག་པ་མི་དགེ་བཅུས། ། དུག་ཅན་ཟས་བཞིན་དེ་སྤོང་བར་བསམས་པ་་་་་་འདོར་བར་བྱིན་གྱིས་རློབས། དགེ་བའི་འབྲས་བུ་་་་་་།
ཕན་བདེའི་བསམ་པ་དག་པའི་སྦྱིན་་་་་་དགེ་བའི་ལས་བསམ་པ་པ་དང་། ། ཚུལ་ཁྲིམས་བཟོད་བརྩོན་བསམ་གཏན་ཤེས་རབ་སོགས། ། སྒོ་གསུམ་དགེ་བ་བཅུ་པོ་དཔག་མེད་ལ། དེ་བསྒྲུབ་པར་བསམ་པ་་་་་་། ཉིན་མཚན་ཆོས་ཀྱིས་འདའ་བར་བྱིན་གྱིས་རློབས། ལུང་མ་བསྟན་གྱི་ལས་་་་་་། ཟ་ཉལ་གཉིད་དང་འགྲོ་འདུག་ལ་སོགས་པ། ། ལུང་མ་བསྟན་གྱི་བྱ་བ་ཐམས་ཅད་ཀྱང་། ། དྲན་དང་ཤེས་བཞིན་བག་ཡོད་ལྡན་པ་ཡིས། དེ་དག་དགེ་བར་ཁ་ལོ་བསྒྱུར་བ་་་་་་།
ཐམས་ཅད་དགེ་བར་བསྒྱུར་བར་བྱིན་གྱིས་རློབས། དགེ་སྡིག་གི་ལས་ཆ་མཐུན་ལ་འབད་ཀྱང་འཁོར་བ་ལས་མི་ཐར་བས་ཐར་པ་ཅིག་ངེས་པར་བསྒྲུབ་དགོས་པར་བསམ་པ་་་་་། འཁོར་བའི་སྡུག་བསྔལ་མི་རྟག་སྙིང་པོ་མེད། ། བཙོན་ར་མེ་འོབས་ཟོ་ཆུའི་འཁོར་ལོ་བཞིན། ། མཐའ་མེད་འཁྱམས་པའི་ཉམས་ཐག་འདི་མཐོང་ནས། འཁོར་པ་མ་ཞེན་པའོ་་་་་་། ཐར་པ་ངེས་པར་བསྒྲུབ་པར་བྱིན་གྱིས་རློབས། ། ཐོག་མེད་དུས་ནས་འགྲོ་དྲུག་སེམས་ཅན་རྣམས། ། དགྲ་གཉེན་ཐམས་ཅད་ཕ་མར་ཤེས་བྱས་ནས། ། བདེ་དང་བདེ་བའི་རྒྱུ་ལ་འགོད་བྱེད་ཅིང་།
བྱམས་པ་བསྒོམ་པ་་་་་་། ཚད་མེད་ཕན་བདེས་ཚིམ་པར་བྱིན་གྱིས་རློབས། ། བདག་གི་དྲིན་ཅན་མ་རྣམས་འཁོར་བ་ན། ། ཉོན་མོངས་སྡིག་དང་སྡུག་བསྔལ་མི་བཟད་གཟིར། ། དགེ་བའི་ལམ་སྟོར་མ་རིག་མུན་པར་འཁྱམས། སྙིང་རྗེ་བསྒོམ་པ་་་་་་། སྡུག་བསྔལ་རྒྱུ་འབྲས་སེལ་བར་བྱིན་གྱིས་རློབས། ། སྡུག་བསྔལ་གསུམ་གྱིས་གདུངས་པའི་སེམས་ཅན་རྣམས། གནས་སྐབས་མཐར་ཐུག་བདེ་ལ་འགོད་པའི་ཕྱིར། ། སྲིད་དང་ཞི་བའི་མཐའ་ལ་མི་གནས་པར།
སྨོན་པ་བྱང་ཆུབ་ཀྱི་སེམས་བསྒོམ་པ་་་་་་། རྫོགས་པའི་སངས་རྒྱས་སྒྲུབ་པར་བྱིན་གྱིས་རློབས། ། བདེ་བ་འདོད་དང་སྡུག་བསྔལ་མི་འདོད་པ། ། བདག་གཞན་སེམས་ཅན་ཐམས་ཅད་མཉམ་ལགས་ན། ། བདེ་དགེ་ཐམས་ཅད་སེམས་ཅན་གཞན་ལ་སྟེར། བདག་གཞན་བརྗེ་བ་བསྒོམ་པ་་་་་་། སྡིག་སྡུག་བདག་གིས་ལེན་པར་བྱིན་གྱིས་རློབས། དེའི་སྤྱོད་པ་ལ་བསླབ་པ་་་་་་། བྱང་ཆུབ་སེམས་གཉིས་ངེས་པར་བསྒོམ་པ་ན། ། ནད་གདོན་དགྲ་བགེགས་བདེ་སྡུག་སྣ་ཚོགས་རྐྱེན། །
གཅེས་འཛིན་དགྲ་བོ་འདུལ་བའི་དཔའ་བོ་ཡིན། བདག་དོན་ལ་མ་ཞེན་པའོ་་་་་་། རྐྱེན་ངན་གྲོགས་སུ་འཆར་བར་བྱིན་གྱིས་རློབས། དོན་དམ་བྱང་ཆུབ་ཀྱི་སེམས་བསྒོམ་པ་་་་་་། ཆོས་ཀུན་རྨི་ལམ་བཞིན་དུ་རང་གི་སེམས། དེ་ཡང་་་་་་། ཆུ་ཟླ་བཞིན་དུ་སྣང་ཡང་་་་་་སྒྱུ་མར་རང་བཞིན་མེད། ། བྲག་ཆ་བཞིན་དུ་འགྲོ་འོང་གནས་མེད་པས།་་་་་ དེ་ཡང་རྟེན་འབྲེལ། དབྱེར་མེད་པ་་་་་་།
གནས་ལུགས་མཚན་ལ་མ་ཞེན་པའོ་་་་་་བརྗོད་བྲལ་རྟོགས་པར་བྱིན་གྱིས་རློབས། དོན་དམ་་་་་་། ཆོས་ཉིད་དེ་བཞིན་ཉིད་དུ་དབྱེར་མེད་་་་་་པའི་ཆ་ཅིང་། ཀུན་རྫོབ་་་་་་། ཆོས་ཅན་མཚན་ཉིད་སྣ་ཚོགས་་་་་་སུ་སྣང་བའི་ཆ་རྟེན་འབྲེལ་གྱི། རྟེན་འབྲེལ་་་་་་། ཡན་ལག་བཅུ་གཉིས་ལུགས་འབྱུང་ལུགས་ལྡོག་་་་་་ལས་འཁོར་བ་ལས་མྱ་ངན་ལས་འདས་པ་གནད། ། འཁོར་འདས་རྒྱུ་རྐྱེན་རྟེན་འབྲེལ་་་་་་རྟོགས་པར་བྱིན་གྱིས་རློབས། ། སེམས་ཉིད་་་་་་སྣ་ཚོགས་སུ་གསལ་དང་སྟོང་པ་་་་་་གཉིས་ཟུང་་་་་་དུ་འཇུག་ལ། ། རྒྱུ་ལམ་འབྲས་བུའི་་་་་་གནས་སྐབས་ཀྱི་རང་བཞིན་ཆོས་རྣམས་མ་ལུས་པ།
རྒྱུ་་་་་་། མ་དག་ཉམས་་་་་་འདི་དང་དག་པའི་་་་་་འབྲས་བུ་སྣང་བ་རུ། བྱ་ལུས་ཟག་བཅས་དང་སེམས་རྟོག་བཅས།་་་་་། སྤང་རྟོགས་མཐའ་རུ་ཕྱིན་པར་བྱིན་གྱིས་རློབས། རྒྱུ། ཐབས། འབྲས་བུ་གསུམ་དང་།་་་་་། རྒྱུད་གསུམ་ལུང་། གདམ་ངག བླ་མ།
ཉམས་མྱོང་།་་་་་ ཚད་མ་བཞི་ཡིས་ངེས་པར་རྟོགས། ། གདམས་ངག་དྲུག་དང་སྙན་རྒྱུད་བཞི་པོ་་་་་་ཚིག་དོན་བརྡ་ལག་ལེན་ཡིས། ། རྟེན་འབྲེལ་ལྔ་པོ་་་་་་ཕྱི། ནང་། གསང་བ། དེ་ཁོ་ན་ཉིད། མཐར་ཐུག ལུས་དང་སེམས་ལ་འགྲིག ཐབས་ཤེས་ཐུན་མོང་གི་་་་་་བར་ཆད་གསུམ་ལས་གྲོལ་བར་བྱིན་གྱིས་རློབས།
རླུང་། ཐིག་ལེ། རྩ་ཡི་གེ་་་་་། འཁྲིད་ལུགས་གསུམ་དང་ལམ་ལྔ་དང་བྱང་ཕྱོགས་སོ་བདུན་ལྟར་་་་་་བགྲོད་ལུགས་གཉིས་ཤེས་ནས། ལས་འཕྲོ། མོས་གུས། བརྩོན་འགྲུས།་་་་་། འདུ་ལུགས་གསུམ་དང་གནས་ལུགས་གསུམ་པོ་་་་་་སེམས་གནས་ལུགས་གསུམ་ཏེ། རླུང་ལོག བདག་བྱིན་གྱིས་རླབས།
བརྟེན་མཉམ་འདྲེས་སོ་ཡིས། ། དྲོད་གསུམ་་་་་་རྣམ་རྟོག ཁམས་དགུ ཐིག་ལེ། བྱུང་རྒྱལ་བཏང་དང་མི་བཏང་་་་་་བའི་གནད་བཞི། ། ཉམས་་་་་་བཅོ་ལྔ་ཀྱི་བྱེ་བྲག་ཤེས་པར་བྱིན་གྱིས་རློབས། ཁམས། རླུང་ལོག རླུང་རེངས།་་་་་། འདུས་པ་གསུམ་ལ་མཐོང་སྣང་། ཐིག་ལེ་འབར་བ།
སྟོང་པ་དགྲ་ལངས། བདེ་བ། རྒྱས་པ། ཉམ་ང་་་་་་འཕྲང་བདུན་མན་ངག་བདུན། སྟོང་པ་དང་བདེ་བས་བརྒྱལ་བའི་་་་་་། སྐྱོན་རྣམས་དྲན་པ་ཉེར་བཞག་ཡང་དག་སྤོང་བ་བཞིས་་་་་་ཡོན་ཏན་ཀྵ་ཡིག་གི་་་་་་བར་ཆད་ཧཱུྃ་རིང་གིས་་་་་་དངོས་གྲུབ་ལེན། ཉམས་ཐམས་ཅད་རང་གིས་་་་་་། རླུང་སེམས་གྱི་་་་་རྟེན་འབྲེལ་དུ་་་་་་ཤེས་པས་ཕྱིའི་ངོ་བོ་གྲུབ། བར་ཆད་ཀྱི་་་་་་རེ་དོགས་བྲལ། མཚན་ཉིད་སྣ་ཚོགས་རང་བཞིན་སྟོང་པ་ཉིད་དབྱེར་མེད་པའི་ངོ་བོ་་་་་་།
ཟུང་འཇུག་ཡེ་ཤེས་སྐྱེ་བར་བྱིན་གྱིས་རློབས། རྒྱུ་ལ་གནས་པ་་་་་་། ཟག་བཅས་རྩ་་་་་་ལུས་ཡི་གེ་་་་་་ངག་ཁམས་་་་་་སེམས་དང་རླུང་་་་་་ཡེ་ཤེས་བཞི། དབང་ལས་ཐོབ་པ།་་་་་། དབང་བཞིས་སྨིན་ཅིང་ལམ་ལ་གོམས་པ།་་་་་ རིམ་གཉིས་བསྒོམས་པ་ཡིས། ། ལྟ་་་་་་བ་བཞི། འདྲ་བ་ཉམས་སུ་མྱོང་བ་་་་་་གྲུབ་མཐའ་བཞི་་་་་་ཉམས་སུ་མྱོང་ཞིང་གྲུབ་མཐའ་ལ་རྟགས་སུ་ཤར་བ།་་་་་ རྟགས་སུ་ཤར། འབྲས་བུ་ལ་མངོན་དུ་གྱུར་པ།་་་་་།
སྐུ་ལྔ་མངོན་དུ་གྱུར་་་་་་རང་གི་ཆེ་བའོ་པར་་་་་་དག་པའི་སྣང་བའོ་བྱིན་གྱིས་རློབས། ། དེང་ནས་འཁོར་བ་མ་སྟོངས་བར་དག་དུ། ། མཐོང་ཐོས་དྲན་རེག་སེམས་ཅན་མ་ལུས་པ། ། ཐབས་མཆོག་དཔག་མེད་རྒྱུན་ཆད་མེད་པ་ཡིས། ། སངས་རྒྱས་ས་ལ་འགོད་པར་བྱིན་གྱིས་རློབས། ། ཅེས་གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་བླ་མ་བརྒྱུད་པ་ལ་སྙིང་ནས་གསོལ་བ་འདེབས་པ་དངོས་གྲུབ་བསམ་འཕེལ་ཞེས་བྱ་བ། འཁྲིད་ཀྱི་ལམ་རིམ་དང་སྦྱར་ཏེ་ཚིགས་སུ་བཅད་པ་སུམ་ཅུ་རྩ་དགུ་པ་འདི་ནི། དམིགས་པ་མེད་པའི་མཁྱེན་རབ་དང་ཐུགས་རྗེའི་མངའ་བདག་བཀའ་དྲིན་གྱི་རྩ་བའི་བླ་མ་དམ་པ་སྔགས་འཆང་ངག་གི་དབང་པོ་ཀུན་དགའ་རིན་ཆེན་བཀྲ་ཤིས་གྲགས་པ་རྒྱལ་མཚན་དཔལ་བཟང་པོ་ཞེས་མཚན་ཡོངས་སུ་གྲགས་པ་དེ་ཉིད་ཀྱི་ཞབས་རྡུལ་སྤྱི་བོས་བླངས་ཤིང་། དེ་ཉིད་ཀྱི་སློབ་བུའི་ཐ་ཆུང་དུ་གྱུར་པ་བརྩོན་འགྲུས་སྤངས་པའི་རྣལ་འབྱོར་པ་པུཎྱ་ཨིནྡྲས་རང་བཟོའི་སྐྱོན་སྤངས་ཏེ། གཙོ་བོ་རང་གི་ཁ་ཏོན་དང་།
ཆོས་ཀྱི་བུ་དང་རང་གི་ཚ་བོ་ལ་སོགས་པའི་སྐལ་བ་དང་ལྡན་པའི་སློབ་མ་རྣམས་ལ་ཕན་པའི་ལྷག་བསམ་རྣམ་པར་དག་པ་དང་ལྡན་པས། སཱ་དྷཱ་ར་ཎཱ་སྟེ་ཐུན་མོང་ཞེས་པ་ལྕགས་ཕོ་ཁྱིའི་ལོ་ཧོར་ཟླ་གསུམ་པའི་དཀར་ཕྱོགས་དགའ་བ་དང་པོའི་ཚེས་ལ། རིགས་ལྡན་ཆོས་ཀྱི་རྒྱལ་པོའི་བསྟི་གནས་དམ་པ་གཞིས་ཀ་བསམ་གྲུབ་རྩེའི་ཡང་སྟེང་དགའ་ལྡན་ཆོས་ཀྱི་ཕོ་བྲང་ཆེན་པོར་ལེགས་པར་བགྱིས་པའི་དགེ་བས། གསུང་ངག་རིན་པོ་ཆེའི་བསྟན་པ་ཕྱོགས་དུས་གནས་སྐབས་ཐམས་ཅད་དུ་དར་ཞིང་རྒྱས་པ་དང་། སེམས་ཅན་ཐམས་ཅད་ལ་ཕན་པ་རྒྱ་ཆེན་པོ་འབྱུང་བར་གྱུར་ཅིག ཅེས་པའི་ཡི་གེ་པ་ནི་རྣམ་པར་དཔྱོད་པའི་བློ་གྲོས་ཀྱི་མིག་རབ་ཏུ་གསལ་བའི་རྣལ་འབྱོར་པ་རིན་ཆེན་འབྲུག་རྒྱས་ཀྱིས་དད་གུས་ཀྱིས་ཀུན་ནས་བླངས་ཏེ་བགྱིས་པའོ།། །། སརྦ་མངྒ་ལཾ།། །། PAGE * MERGEFORMAT 6 པུཎྱཨིནྡྲས། ལམ་འབྲས་བརྒྱུད་པའི་གསོལ་འདེབས། PAGE * MERGEFORMAT 5
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
