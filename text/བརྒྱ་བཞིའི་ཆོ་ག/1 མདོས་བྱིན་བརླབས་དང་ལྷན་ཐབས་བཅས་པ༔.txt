བརྒྱ་བཞིའི་ཆོ་ག
པོད ༡
མདོས་བྱིན་བརླབས་དང་ལྷན་ཐབས་བཅས་པ༔
མདོས་བྱིན་བརླབས་དང་ལྷན་ཐབས་བཅས་པ་བཞུགས་སོ༔ བདག་ལྷར་གསལ་བའི་ཐུགས་ཀའི་ཧཱུཾ་ལས་ཡི་གེ་རཾ་ཡཾ་ཁཾ་གསུམ་སྤྲོས་ཏེ༔ ཧཱུཾ་ལས་རཾ་འཕྲོས་པས་རཾ་འོད་དུ་ཞུ་མེ་འབར་བས་མདོས་ཀྱི་དངོས་པོ་དང་མཚན་མ་རྣམས་བསྲེག༔ རཾ་ཛྭ་ལ་མཎྜལ་ལ་རཾ། ཧཱུཾ་ལས་ཡཾ་འཕྲོས་འོད་དུ་ཞུ་རླུང་དུ་གྱུར་མདོས་ཀྱིས་དངོས་པོ་དང་བག་ཆགས་ངན་པ་ཐམས་ཅད་གཏོར༔ ཡཾ་མཎྜལ་ཡཾ། ཧཱུཾ་ལས་ཁཾ་འཕྲོས་འོད་དུ་ཞུ་ཆུར་གྱུར་མདོས་ཀྱི་དངོས་པོ་དང་རྣམ་པར་རྟོག་པ་མ་ལུས་པ་བཀྲུས༔ ཁཾ་མཎྜལ་ཁཾ༔ ཨོཾ་སྭ་བྷ་ཝ༴ གླུད་རྫས་ཤིན་ཏུ་དག་པར་བསམ་པ་ཆོས་ཉིད་རྣམ་དག་གི་ཏིང་ངེ་འཛིན་དུ་གྱུར།
ན་མཿསརྦ་ཏ་ཐཱ་ག་ཏ་བྷྱོ༴ འཇིག་རྟེན་དང་འཇིག་རྟེན་ལས་འདས་པའི་ལོངས་སྤྱོད་མི་ཟད་པ་འབྱུང་བ་ནམ་མཁའི་མཛོད་དུ་གྱུར༔ ཨོཾ་བཛྲ་ཨ་མྲྀ་ཏ༴ ནམ་མཁའི་མཛོད་དེ་ལས་སོ་སོའི་ཐུགས་བཞེད་ཇི་ལྟ་བ་མོད་ལ་དབང་པོ་ལྔའི་བདུད་རྩིའི་དུག་ལྔའི་གསོས་སུ་ཅི་ཡང་འབྱུང་བར་གྱུར། ན་མ༔ སརྦ་ཏ་ཐཱ་ག་ཏ་ཨ་བ་ལོ་ཀི༴ མགྲོན་རྣམས་རང་རང་མདུན་དུ་མཆོད་རྫས་ཅི་འདོད་པ་ཐམས་ཅད་འབྱུང་བར་གྱུར༔ ཨོཾ་ཛྙཱ་ན་ཨ་བ་ལོ་ཀི་ཏེ་ན་མཿ ས་མནྟ་སྥ་ར་ཎ་རསྨི་སཾ་བྷ་བ་མ་ཧཱ་མ་ཎི་དུ་རུ་དུ་རུ་ཧྲི་ད་ཡ་ཛྭ་ལ་ནི་ཧཱུཾ་ཕཊ༔ བདག་གི་ལུས་ཞིང་རྡུལ་ཀྱི་གྲངས་སུ་སོང་བས་ཡར་མཆོད་མར་སྙིང་རྗེའི་མགྲོན་ཐམས་ཅད་ལ་ཕམ་རྒྱལ་མེད་པ་བློ་ཁ་རྫོགས་པར་ཕུལ་བར་འགྱུར༔
ན་མ༔ ས་མནྟ་བུདྡྷ་ནཾཿ གྲ་ཧེ་ཤྭ་རི་པྲ་བཉྫ་ཏི་མ་ཧཱ་ས་མ་ཡེ་སྭཱ་ཧཱ༔ མགྲོན་ཐམས་ཅད་ལ་བདག་གིས་གཏོང་གྲོགས་ཅི་དགོས་པ་བྱེད་པར་གྱུར༔ ནང་ལྟར་འབྲུ་ལྔས་སྤེལ་བ་ནི། ཨོཾ་ཧཱུཾ་ཏྲཾ་ཧྲཱིཿཨཱཿ ལན་གསུམ་བརྗོད། ཨོཾ་ལས་ཡེ་ཤེས་ལྔ་དང་ལྡན་པར་གྱུར༔ བྷྲུཾ་ལས་རིན་པོ་ཆེའི་གཞལ་ཡས་ཁང་དང་ལྡན་པར་གྱུར༔ ཏྲཾ་ལས་འདོད་པའི་ཡོན་ཏན་ལྔ་དང་ལྡན་པར་འགྱུར༔
ཧྲཱིཿལས་གསུང་དབྱངས་ཡན་ལག་དྲུག་ཅུ་དང་ལྡན་པར་གྱུར༔ ཨཱཿལས་བཟའ་བཏུང་བདུད་རྩིའི་རྒྱ་མཚོ་དང་ལྡན་པར་གྱུར༔ གཟུགས་བརྙན་རྣམས་སྲོག་ཆགས་དངོས་སུ་བསྒྱུར་ཏེ་ལུས་མཛེས་ཤིང་ལྟ་ན་སྡུག་པ༔ ངག་སྙན་པ༔ ཡིད་དྭངས་པ༔ ལག་ན་འདོད་ཡོན་ལྔའི་རྫས་ཐོགས་པ༔ རེ་རེ་ལ་ཡང་མང་པོ་བསམ་གྱིས་མི་ཁྱབ་པ་འཕྲོས་ནས༔ རྒྱལ་བ་རྒྱ་མཚོ༔ སྣང་སྲིད་མ་མོ༔ རིགས་དྲུག་སེམས་ཅན༔
བུ་ལོན་ལན་ཆགས་ཀྱི་བདག་པོ༔ སྣང་སྲིད་ལྷ་འདྲེ་ཐམས་ཅད་རེ་རེ་ལ་ཡང་འདོད་ཡོན་གླིང་བཞི་རི་རབ་སྐྱེ་འགྲོ་སེམས་ཅན་འདོད་ཡོན་གྱི་བྱེ་བྲག་བསམ་གྱིས་མི་ཁྱབ་པ་རེ་རེ་ལ་ཡང་སོ་སོའི་སྤྱོད་ཡུལ་དང་མཐུན་པར་གྱུར༔ ན་མོ་བདག་གི་བསམ་པའི་སྟོབས་དག་བརྗོད་ནས་གསེར་སྐྱེམས་ནི༔ ཀྱཻ༑ གསན་ཅིག་དགོངས་ཤིག་སྲིད་པའི་ལྷ་དང་འདྲེ༔ འདི་རིང་བདག་གིས་བདུད་རྩིས་སྐྱེམས་མཆོད་དོ༔ སྐྱབས་མཆོག་བླ་མ་རྣམས་ནི་མགྲོན་དུ་གཉེར༔ རྒྱལ་བ་དགོངས་པ་བརྒྱུད་པ་མན་ཆད་ནས༔ གང་ཟག་སྙན་ཁུང་བརྒྱུད་པ་ཡན་ཆད་ཀྱིས༔ རྩ་བརྒྱུད་བླ་མའི་རིགས་སུ་རྟོགས་པ་ལ༔
གསེར་སྐྱེམས་འབུལ་ལོ་མགོན་དང་སྐྱབས་མཛོད་ཅིག༔ ཀྱཻ༑ ཡི་དམ་ལྷ་ཚོགས་ཐམས་ཅད་མགྲོན་དུ་གཉེར༔ ཞི་བ་རྡོར་དབྱིངས་ལྷ་ཚོགས་མན་ཆད་ནས༔ ཁྲག་འཐུང་ཁྲོ་བོ་ཡབ་ཡུམ་ཡན་ཆད་དུ༔ ཡི་དམ་ལྷ་ཚོགས་མ་ལུས་ཐམས་ཅད་ལ༔ གསེར་སྐྱེམས་འབུལ་ལོ་དངོས་གྲུབ་རྣམས་གཉིས་སྩོལ༔ ཀྱཻ༑ དཔའ་བོ་མཁའ་འགྲོ་ཐམས་ཅད་མགྲོན་དུ་གཉེར༔ མཁའ་འགྲོ་རྡོ་རྗེ་ཕག་མོ་མན་ཆད་ནས༔
གནས་དང་ཡུལ་གྱི་ཌཀྐི་ཡན་ཆད་དུ༔ མཁའ་འགྲོའི་རིགས་སུ་རྟོགས་པ་ཐམས་ཅད་ལ༔ གསེར་སྐྱེམས་འབུལ་ལོ་འཕྲིན་ལས་རྒྱས་པར་མཛོད༔ ཀྱཻ༑ ཆོས་སྐྱོང་བཀའ་བསྲུང་ཐམས་ཅད་མགྲོན་དུ་གཉེར༔ དཔལ་འབར་མ་ཧཱ་ཀཱ་ལ་མན་ཆད་ནས༔ བཀའ་བསྲུང་གཏེར་བདག་ཐམས་ཅད་ཡན་ཆད་དུ༔ བཀའ་བསྲུང་དམ་ཅན་རིགས་སུ་རྟོགས་པ་ལ༔ གསེར་སྐྱེམས་འབུལ་ལོ་འགལ་རྐྱེན་བར་ཆད་བསྲུང་༔ ཀྱཻ༑
སྟེང་ཕྱོགས་ལྷ་ཡི་རིགས་རྣམས་མགྲོན་དུ་གཉེར༔ ལྷ་ཆེན་ཚངས་པ་བརྒྱ་བྱིན་མན་ཆད་ནས༔ ལྷ་ཕྲན་སིལ་མ་ཕོ་མོ་ཡན་ཆད་དུ༔ ལྷ་ཡི་རིགས་སུ་རྟོགས་པ་ཐམས་ཅད་ལ༔ གསེར་སྐྱེམས་འབུལ་ལོ་བཅོལ་བའི་འཕྲིན་ལས་མཛོད༔ ཀྱཻ༑ ནག་པོ་བདུད་ཀྱི་ཚོགས་རྣམས་མགྲོན་དུ་གཉེར༔ བདུད་མགོན་སེང་གེའི་གདོང་ཅན་མན་ཆད་ནས༔ བདུད་པོ་ནག་པོ་ཀྲག་མེད་ཡན་ཆད་ཀྱི༔ བདུད་ཀྱི་རིགས་སུ་རྟོགས་པ་ཐམས་ཅད་ལ༔
གསེར་སྐྱེམས་འབུལ་ལོ་བར་ཆད་བསྲུངས་པར་མཛོད༔ ཀྱཻ༑ གཤིན་རྗེའི་དམ་ཅན་ཚོགས་རྣམས་མགྲོན་དུ་གཉེར༔ ཐུབ་པ་ཆོས་ཀྱི་རྒྱལ་པོ་མན་ཆད་ནས༔ ལས་བྱེད་ཤན་པ་དམར་ནག་ཡན་ཆད་དུ༔ གཤིན་རྗེའི་རིགས་སུ་རྟོགས་པ་ཐམས་ཅད་ལ༔ གསེར་སྐྱེམས་འབུལ་ལོ་སྐྱབས་དང་མགོན་མཛོད་ཅིག ། ཀྱཻ༑ དྲང་སྲོང་གཟའི་རིགས་རྣམས་མགྲོན་དུ་གཉེར༔ ཁྱབ་འཇུག་ཆེན་པོ་ར་ཧུ་མན་ཆད་ནས༔
པི་ཊི་པ་ཏྲ་ལ་སོགས་ཡན་ཆན་དུ༔ གཟའ་ཡི་རིགས་སུ་གྱུར་པ་ཐམས་ཅད་ལ༔ གསེར་སྐྱེམས་འབུལ་ལོ་སྐྱབས་དང་མགོན་མཛོད་ཅིག༔ ཀྱཻ༑ ནོར་བདག་གནོད་སྦྱིན་ཚོགས་རྣམས་མགྲོན་དུ་གཉེར༔ ཞང་བློན་རྡོ་རྗེ་བདུད་འདུལ་མན་ཆད་ནས༔ གནོད་སྦྱིན་སྟོང་སྡེའི་ཚོགས་རྣམས་ཡན་ཆད་དུ༔ གནོད་སྦྱིན་རིགས་སུ་གྱུར་པ་ཐམས་ཅད་ལ༔ གསེར་སྐྱེམས་འབུལ་ལོ་ཅི་བསམ་འགྲུབ་པར་མཛོད༔ ཀྱཻ༑
ནག་པོ་ཀླུ་ཡི་ཚོགས་རྣམས་མགྲོན་དུ་གཉེར༔ ཀླུ་བདུད་ནཱ་ག་རཀྵ་མན་ཆད་ནས༔ ཀླུ་ཕྲན་སིལ་མའི་ཚོགས་རྣམས་ཡན་ཆད་དུ༔ ཀླུ་ཡི་རིགས་སུ་གྱུར་པ་ཐམས་ཅད་ལ༔ གསེར་སྐྱེམས་འབུལ་ལོ་རྐྱེན་དང་བར་ཆད་བསྲུངས༔ ཀྱཻ༑ འགྱོགས་པ་བཙན་གྱི་རིགས་རྣམས་མགྲོན་དུ་གཉེར༔ བཙན་རྒོད་རྦེད་གདོང་ལྕམ་དྲལ་མན་ཆད་ནས༔ ཡ་མ་སྐྱབས་བདུན་འཁོར་བཅས་ཡན་ཆད་དུ༔ བཙན་གྱིས་རིགས་སུ་གྱུར་པ་ཐམས་ཅད་ལ༔
གསེར་སྐྱེམས་འབུལ་ལོ་མགོན་དང་སྐྱབས་གཉེན་མཛོད༔ ཀྱཻ༑ སྲོག་བདག་རྒྱལ་པོ་ཚོགས་རྣམས་མགྲོན་དུ་གཉེར༔ དགྲ་ལྷ་དཔེ་དཀར་ཆེན་པོ་མན་ཆད་ནས༔ རྒྱལ་པོ་སིལ་མ་དྲུག་ཅུ་ཡན་ཆད་དུ༔ རྒྱལ་པོའི་རིགས་སུ་གྱུར་པ་ཐམས་ཅད་ལ། གསེར་སྐྱེམས་འབུལ་ལོ་མཐུན་རྐྱེན་གྲུབ་ཏུ་གསོལ༔ ཀྱཻ༑ གཉན་གྱིས་རིགས་རྣམས་མ་ལུས་མགྲོན་དུ་གཉེར༔ གཉན་ཆེན་ཐང་ལྷ་ཡཱ་ཞུ་མན་ཆད་ནས༔
དམན་ཆེན་སྤོམ་ར་འཁོར་བཅས་ཡན་ཆད་དུ༔ གཉན་གྱིས་རིགས་སུ་རྟོགས་པ་ཐམས་ཅད་ལ༔ གསེར་སྐྱེམས་འབུལ་ལོ་བདག་གིས་གཏོང་གྲོགས་མཛོད༔ བདག་ལྷར་གསལ་བའི་ཐུགས་ཁའི་ཧཱུཾ་ལས་བྷྲུཾ་ཁ་མདོག་སྣ་ལྔ་པ་ཞིག་འཕྲོས་སྟེ་སྒྲུབ་རྫས་རྣམས་ལ་ཕོག་དེ་ལས་འོད་ཟེར་འཕྲོས་འཕགས་པ་མཆོད་ཚུར་འདུས་སེམས་ཅན་རྣམས་ལ་ཕོག་འགྲོ་བའི་སྡིག་སྒྲིབ་སྦྱངས། མི་དམིགས་པར་གྱུར། སྟོང་ཉིད་དེའི་ངང་ལས་བྷྲུཾ་བྷི་ཤྭ་བི་ཤུདྡྷེ་རཏྣ་མཎྜལ་བྷྲུཾ། བྷྲུཾ་འོད་དུ་ཞུ་བ་ལས་རིན་པོ་ཆེའི་གཞལ་ཡས་ཁང་སྒོ་བཞི་གྲུ་བཞི་རྟ་བབ་བཞི་ལྡན། རྩིག་པ་ལྔ་ལྡན་འཕའ་དགུ་མདའ་གཡབ་ཤར་བུ་ཆོས་འཁོར་གདུགས་ཏོག་རི་དྭགས་ཟུང་དང་བཅས་པའི་དབུས་སུ་པདྨ་འདབ་བཞིའི་མཐར་པད་འདབ་བརྒྱད་གདན་ཉི་ཟླ་དང་བཅས་པར་སྐྱེད། བདག་གི་ཐུགས་ཁ་ནས་ཨོཾ་ཨཱཿཧཱུཾ་སྭཱ་ཧཱ། ལཾ་མ་མ་མ་མ།
ཨཱོཾ་ཨཱོཾ་ཨཱོཾ་ཨཱོཾ། བཱ་བཱ་བཱ་བཱ། ཛ་ཧཱུཾ་བཾ་ཧོཿ ཞེས་འཕགས་པ་རྣམས་མཆོད་འོད་ཟེར་ཚུར་བསྡུས་ལྷ་སོ་སོའི་ཕྱག་མཚན་དུ་གྱུར་དེ་དག་འོད་དུ་ཞུ་བ་ལས་ཆུ་ལས་ཉ་ལྟར་ལྷ་ཚོགས་རྣམས་དབུས་སུ་ཀུན་བཟང་ཡབ་ཡུམ། མདུན་དུ་སྣང་མཛད། ཤར་རྡོར་སེམས། ལྷོ་རིན་ཆེན་འབྱུང༌། ནུབ་སྣང་མཐའ། བྱང་དོན་འགྲུབ། དེའི་ཕྱོགས་བཞིར་ཡུམ་ཆེན།
ཤར་དུ་དཀར་མོ་དབུ་དགུ་མ། ལྷོར་མཚོ་སྨན་རྒྱལ་མོ། ནུབ་ཏུ་ནག་མོ་རིམས་བདག་མོ། བྱང་དུ་སྨུག་མོ་དབུ་ལྔ་མ། དེའི་ཕྱོགས་བཞིར་རྒྱལ་ཆེན་བཞི། ཟུར་བཞིར་ལས་མཁན་བཞི། སྒོ་བཞིར་སྒོ་མ་བཞི་དང༌། བྱང་ཤར་མཚམས་སུ་དཔལ་ལྡན་འདོད་ཁམས་ཀྱི་བདག་མོ་རེ་མ་ཏི་འཁོར་དང་བཅས་པར་སྐྱེད། གཙོ་འཁོར་དེ་རྣམས་གྱི་སྤྱི་བོར་ཨོཾ། མགྲིན་པར་ཨཱཿ
ཐུགས་ཁར་ཧཱུཾ་དེ་ལས་འོད་ཟེར་འཕྲོས་པས་རང་བཞིན་ཡེ་ཤེས་ཀྱི་གནས་ནས་བཛྲ་ས་མཱ་ཛ༔ ཨོཾ་ཨཱཿཧཱུཾ། ཨོཾ་ཧཱུཾ་སྭཱ་ཨཾ་ཨཱཿ དབང་བསྐུར་སྤྱི་ལྟར་མཛད་དགོས་གཞུང་ན་གསལ། ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་སེམས་ཐམས་ཅད་བདག་ལ་དགོངས་སུ་གསོལ། ཇི་སྲིད་ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད་ཀྱི་ཁམས་རྣམས་མི་གནས་པའི་མྱ་ངན་ལས་འདས་པའི་ས་ལ་མ་བཞག་གི་བར་བརྟན་པར་བཞུགས་སུ་གསོལ། བྱེ་བྲག་ཏུ་སྐུ་གསུང་ཐུགས་ཀྱི་རྟེན་འདི་དག་འབྱུང་བ་ཆེན་པོ་བཞིའི་གནོད་པ་མ་འབྱུང་བར་དུ་བཞུགས་ནས། གང་གི་མཐོང་བ་དང་ཐོས་པ་དང་རེག་པ་ཐམས་ཅད་བླ་ན་མེད་པའི་བྱང་ཆུབ་ཀྱི་ལམ་ལ་འགོད་པར་མཛད་དུ་གསོལ། ཡེ་དྷར༴ སུ་པྲ་ཏིཥྛ་བཛྲ་སྭཱ་ཧཱ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
