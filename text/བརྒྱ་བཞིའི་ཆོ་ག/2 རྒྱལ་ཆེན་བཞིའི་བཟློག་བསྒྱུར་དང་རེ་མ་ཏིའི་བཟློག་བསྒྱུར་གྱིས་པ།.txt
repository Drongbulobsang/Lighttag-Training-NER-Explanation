བརྒྱ་བཞིའི་ཆོ་ག
པོད ༢
རྒྱལ་ཆེན་བཞིའི་བཟློག་བསྒྱུར་དང་རེ་མ་ཏིའི་བཟློག་བསྒྱུར་གྱིས་པ།
"$ ༄༅། །རྒྱལ་ཆེན་བཞིའི་བཟློག་བསྒྱུར་དང་རེ་མ་ཏིའི་བཟློག་བསྒྱུར་གྱིས་པ་བཞུགས།། བྷྱོ་བྷྱོ་ཕྱོགས་ཕྱོགས་དེ་ནི་ཕ་གི་ན། ། ཉི་མ་ཤར་ཕྱོགས་ཕ་གི་ན། ། ཡུལ་ཡང་དཀར་པོ་དུང་གིས་ཡུལ། ། མཁར་ཡང་དཀར་པོ་དུང་གིས་མཁར། ། དུང་མཁར་དཀར་པོ་ལྡེམས་སེ་ལྡེམས། ། གཡུ་ཡི་བེད་སྟག་ཕྱ་ར་ར། ། ཁྲོ་ཆུའི་སྒོ་མོ་ཐབས་སེ་ཐབས། ། སྐུ་འཁར་དེ་ཡི་ནང་ཤེ་ན། །
མངའ་བདག་རྒྱལ་པོ་སུ་བཞུགས་ན། ། རྒྱལ་པོ་ཆེན་པོ་ཡུལ་འཁོར་བསྲུངས། ། སྐུ་མདོག་དཀར་པོ་འོད་ཟེར་འབར། ། དབུ་ལ་ཟངས་ཀྱིས་རྨོག་ཞུ་གསོལ། ། ལུས་ལ་གསེར་གྱིས་བེར་ཆེན་གསོལ། ། ཕྱག་ན་དུང་གིས་བེར་ཀ་བསྣམས། ། དྲི་ཟ་འབུམ་གྱིས་འཁོར་གྱིས་བསྐོར། ། དྲི་ཟའི་དམག་དཔུང་སྟོང་གིས་བསྐོར། ། རྒྱལ་པོ་གཉན་སྟེ་དེ་ན་གཉན། ། བཙུན་མོ་བཟང་སྡུག་དེ་ན་སྡུག །
རྒྱལ་ལྕམ་དག་ཀྱང་འཕན་ཅིག་གྲགས། ། དེ་ན་མི་བཟང་རྟ་རེ་མགྱོགས། ། དེ་ན་མཛེས་སྡུག་གཏམ་རེ་མཁས། ། དེ་ན་འཁོར་མང་གཡོག་རེ་དགའ། ། སྡེ་བརྒྱད་ཁྲཾ་ཁ་དེ་རུ་བསྒྱུར། ། སྤྱན་གྱིས་རུ་ཡོག་དེ་རུ་གཟིགས། ། ཕྱག་གིས་སོར་རྡོ་དེ་རུ་ཐོབ། ། ལྗགས་ཀྱིས་མཆིས་ཐབས་དེ་རུ་སྒྱུར། ། ཐུགས་ཀྱིས་གནག་པ་དེ་རུ་ཆོས། ། ཞལ་གྱིས་འདེམ་སྐུགས་དེ་རུ་སྐྱོལ། །
མགྱོགས་ཀྱི་ཆིབས་ཁ་དེ་རུ་སྒྱུར། ། ཚ་ཚ་བརྒྱ་དང་མདོ་ཚར་བརྒྱ། ། སྐྱེས་པ་ཕོ་ཡི་ངན་པ་བཟློག ། ངར་མི་བརྒྱ་དང་ཆབ་གཏོར་བརྒྱ། ། ཟ་མ་མོ་ཡི་ངན་པ་བཟློག ། ལྷ་ཤོས་བརྒྱ་དང་ཞུ་མེར་བྱ། ། བྱིས་པ་ཆུང་གྱི་ངན་པ྾། ནོར་དང་རྫས་ཀྱིས་ངན་པ྾། བྷྱཽ་བྷྱཽ་སྡང་བའི་དགྲ་ལ་བྷྱཽ། ། ཟོར་ཟོར་གནོད་པའི་བགེགས་ལ་ཟོར། །
ཤར་གྱིས་ཕྱོགས་ཀྱི་དགྲ་དང་བགེགས་ལ་བྷྱོ། ། དྲི་ཟའི་དམག་དཔུང་བརྒྱ་བཞི་འདི་ཡིས་བཟློག ། ཨོཾ་པ་ར་ཙཀྲ་ཧྲི་དི་ཡ་མ་ར་ཙ་ཨ་པ་ན་ཡེ་སྭཱ་ཧཱ། ། ལྟས་ངན་གྱི་འཇིགས་པ་ལྟས་ངན་རང་ལ་སྡིག་ཅིག་སྭཱ་ཧཱ། ཡོན་བདག་རྣམས་ལ་གང་འཚེ་བ། ། བརྒྱ་བཞི་འདི་ཡིས་བཟློག་པར་མཛོད། ། ཡོན་བདག་སྐྱེས་པ་ཁྱོ་ག་ལ། ། ཡས་ཀྱིས་བདུད་ཡོས་འདི་ཡིས་བཟློག ། རྒྱུ་སྦྱོར་ཟ་མ་བུད་མེད་ལ། ། མས་ཀྱིས་སྲི་ལངས་འདི་ཡིས་བཟློག །
ཕས་ཀྱིས་བཙན་རོལ་འདི་ཡིས྾། རྒྱ་གར་ངན་སྔགས་འདི་ཡིས྾། བལ་པོ་ཐུན་ཟོར་འདི྾། ཞང་ཞུང་རྩོ་ཟོར྾། སུམ་པའི་གླང་ཟོར྾། གཤིན་རྗེའི་འཁོར་ལོ྾། མ་མོའི་རྦོད་སྟོང་྾། ཀླུ་གཉན་གཏད་ཁྲཾ྾། རྣལ་འབྱོར་དམ་སྲི྾། ཕ་ཁུའི་རྒན་སྲིད྾།
མ་བུའི་བྱུར་སྲི྾། བྱིས་པའི་ཆུང་སྲི྾། བདུད་ཀྱི་ཁྲཾ་ཁ྾། བཙན་གྱི་རྒྱལ་ཁ྾། རྒྱལ་པོའི་ཆོ་འཕྲུལ྾། མ་མོའི་དལ་ཡཾ྾། ས་བདག་འཆིབ་ཁ྾། ལོ་སྐེག་ཟླ་སྐེག྾། ཞག་སྐེག་ཟ་སྐེག྾། མ་ཉེས་ཁ་ཡོག྾།
སྡང་བའི་དགྲ་རྣམས྾། ཆོས་པའི་ཆོས་ཟོར྾། བོན་པོའི་བོན་ཟོར྾། དགྲ་རྐུན་སྡང་བ྾། སྐྱེ་བོའི་ཡ་ག྾། རིམས་ནད་འགོ་ནད྾། ཕྱུགས་ཀྱིས་གོད་ཁ྾། གཟའ་སྐར་ངན་པ྾། མ་ཉེས་ཁ་ཡོག྾། རྨི་ལམ་ངན་པ྾།
མཚན་མ་ངན་པ྾། སྤྲ་ངན་སྲོག་སྡིག྾། ངན་དགུ་དུག་ཆུ྾། ཉམས་ཆགས་ཆེ་བ྾། སྐེག་ཆེན་གཡོས་པ་ཐམས་ཅད་འདི་ཡིས་བཟློག ། ངར་མི་འདི་ལ་བཀྲ་ཤིས་ཏེ། ། ཉི་མ་ཤར་གྱི་ཕྱོགས་སུ་བཟློག་གོ་བསྒྱུར་རོ། ༈ །བྷྱཽ་ཕྱོགས་ཕྱོགས་དེ་ནི་ཕ་གི་ན། ། ཉི་མ་ལྷོ་ཕྱོགས་ཕ་གི་ན། ། ཡུལ་ཡང་སྔོན་པོ་གཡུ་ཡི་ཡུལ། །
མཁར་ཡང་སྔོན་པོ་གཡུ་ཡིས་མཁར། ། གསེར་གྱིས་པ་རྟགས་ཤར་ར་ར། ། གསེར་གྱིས་སྒོ་མོ་ཐབས་སེ་ཐབས། ། སྐུ་མཁར་དེ་ཡི་ནང་ཤེད་ན། ། མངའ་བདག་རྒྱལ་པོ་སུ་བཞུགས་ན། ། རྒྱལ་པོ་ཆེན་པོ་འཕགས་སྐྱེས་པོ། ། སྐུ་མདོག་སྔོན་པོ་འོད་ཟེར་འཕྲོ། ། དབུ་ལ་མཐིང་གིས་རྨོག་ཞྭ་གསོལ། ། ལུས་ལ་བསེ་ཡི་ཁྲབ་ཆེན་གསོལ། ། ཕྱག་ན་ཤེས་རབ་རལ་གྲི་བསྣམས། །
གཤིན་རྗེ་འབུམ་གྱིས་འཁོར་གྱིས་བསྐོར། ། གཤིན་རྗེའི་དམག་དཔུང་སྟོང་གིས་བསྐོར། ། རྒྱལ་པོ་གཉན་སྟེ་དེ་ན་གཉན། ། བཙུན་མོ་བཟང་སྡུག་དེ་ན་སྡུག ། རྒྱལ་ལྕམ་དག་ཀྱང་འཕན་ཅིག་གྲགས། ། དེ་ན་མི་བཟང་རྟ་རེ་འགྱོགས། ། དེ་ན་མཛེས་སྡུག་གཏམ་རེ་མཁས། ། དེ་ན་འཁོར་མང་གཡོག་རེ་དགའ། ། སྡེ་བརྒྱད་ཁྲཾ་ཁ་དེ་རུ་བསྒྱུར། ། སྤྱན་གྱིས་རུ་ཡོགས་དེ་རུ་གཟིགས། །
ཕྱག་གིས་སོར་རྡོ་དེ་རུ་ཐོབ། ། ལྗགས་ཀྱིས་མཆིལ་ཐབས་དེ་རུ་སྐུར། ། ཐུགས་ཀྱིས་གནག་པ་དེ་རུ་ཆོས། ། ཞལ་གྱིས་འདེམ་སྐུགས་དེ་རུ་སྐྱོལ། ། མགྱོགས་ཀྱིས་ཆིབས་ཁ་དེ་རུ་སྒྱུར། ། ཚ་ཚ་བརྒྱ་དང་མདོ་ཚར་བརྒྱ། ། སྐྱེས་པ་ཕོ་ཡི་ངན་པ་བཟློག ། ངར་མི་བརྒྱ་དང་ཆབས་གཏོར་བརྒྱ། ། ཟ་མ་མོ་ཡི་ངན་པ་བཟློག ། ལྷ་བཤོས་བརྒྱ་དང་ཞུ་མེར་བརྒྱ། །
བྱིས་པ་ཆུང་གིས་ངན་པ་བཟློག ། ནོར་དང་རྫས་ཀྱིས་ངན་པ་བཟློག ། བྷྱཽ་བྷྱཽ་སྡང་བའི་དགྲ་ལ་བྷྱཽ། ། ཟོར་ཟོར་གནོད་པའི་བགེགས་ལ་ཟོར། ། ལྷོའི་དགྲ་དང་བགེགས་བཟློག་ཅིག ། གཤིན་རྗེའི་དམག་དཔུང་བརྒྱ་བཞི་འདི་བཟློག་ཅིག ། ཨོཾ་པ་ར་ཙཀྲ་ཧྲི་ཏི་ཡ་མ་ར་ཙ་ཨ་པ་ན་ཡེ་སྭཱ་ཧཱ། ལྟས་ངན་གྱིས་འཇིགས་པ་ལྟས་ངན་རང་ལ་སྡིག་ཅིག་སྭཱ་ཧཱ། ། ཡོན་བདག་རྣམས་ལ་གང་འཚེ་བ། ། བརྒྱ་བཞི་འདི་ཡིས་བཟློག་པར་མཛོད། །
ཡོན་བདག་སྐྱེས་པ་ཁྱོ་ག་ལ། ། ཡས་ཀྱིས་བདུད་གཡོས་འདི་ཡིས་བཟློག ། རྒྱུ་སྦྱོར་ཟ་མ་བུད་མེད་ལ྾། མས་ཀྱིས་སྲི་ལངས྾། ཕས་ཀྱིས་བཙན་རོལ྾། རྒྱ་གར་ངན་སྔགས྾། བལ་པོའི་ཐུན་ཟོར྾། ཞང་ཞུང་རྩོ་ཟོར྾། སུམ་པའི་གླང་ཟོར྾། གཤིན་རྗེའི་འཁོར་ལོ྾།
མ་མོའི་རྦོད་སྟོང་྾། ཀླུ་གཉན་གཏད་ཁྲཾ྾། རྣལ་འབྱོར་དམ་སྲི྾། ཕ་ཁུའི་རྒན་སྲིད྾། མ་བུའི་བྱུར་སྲི྾། བྱིས་པའི་ཆུང་སྲི྾། བདུད་ཀྱི་ཁྲམ་ཁ྾། བཙན་གྱི་རྒྱལ་ཁ྾། རྒྱལ་པོའི་ཆོ་འཕྲུལ྾། མ་མོའི་དལ་ཡམ྾།
ས་བདག་འཆིབ་ཁ྾། ལོ་སྐེག་ཟླ་སྐེག྾། ཞག་སྐེག་ཟ་སྐེག྾། མ་ཉེས་ཁ་ཡོག྾། སྡང་བའི་དགྲ་རྣམས྾། ཆོས་པའི་ཆོས་ཟོར྾། བོན་པོའི་བོན་ཟོར྾། དགྲ་རྐུན་སྡང་བ྾། སྐྱེ་བོའི་ཡ་ག྾། རིམས་ནད་འགོ་ནད྾།
ཕྱུགས་ཀྱིས་རྒོད་ཁ྾། གཟའ་སྐར་ངན་པ་འདི྾། མ་ཉེས་ཁ་ཡོག྾། རྨི་ལམ་ངན་པ྾། མཚན་མ་ངན་པ྾། སྤྲ་ངན་སྲོག་སྡིག྾། ངན་དགུ་དུག་ཆུ྾། ཉམས་ཆགས་ཆེ་བ྾། སྐེག་ཆེན་གཡོས་པ་ཐམས་ཅད་འདི་ཡིས་བཟློག ། ངར་མི་འདི་ལ་བཀྲ་ཤིས་ཏེ། །
ཉི་མ་ལྷོ་ཡིས་ཕྱོགས་སུ་བཟློག་གོ་བསྒྱུར་རོ། ། བྷྱཽ་བྷྱཽ་ཕྱོགས་ཕྱོགས་འདི་ནི་ཕ་གི་ན། ། ཉི་མ་ནུབ་ཕྱོགས་ཕ་གི་ན། ། ཡུལ་ཡང་དམར་པོ་ཟངས་ཀྱི་ཡུལ། ། མཁར་ཡང་དམར་པོ་ཟངས་ཀྱི་མཁར། ། དམར་པོ་ཟངས་མཁར་ལྡེམས་སེ་ལྡེམས། ། དུང་གི་ཁ་བད་ཆ་ར་ར། ། མཆོང་གི་སྒོ་མོ་ཐབས་སེ་ཐབས། ། སྐུ་མཁར་དེའི་ནང་ཤེད་ན། ། མངའ་བདག་རྒྱལ་པོ་སུ་བཞུགས་ན། །
རྒྱལ་པོ་ཆེན་པོ་སྤྱན་མི་བཟང༌། ། སྐུ་མདོག་དམར་པོ་འོད་ཟེར་འཕྲོ། ། དབུ་ལ་ལེབ་རྒན་རྨོག་ཞུ་གསོལ། ། ལུས་ལ་བསེ་ཁྲབ་དམར་པོ་གསོལ། ། ཕྱག་ན་སྦྲུལ་ཞག་འབར་བ་བསྣམས། ། ཀླུ་གདོན་འབུམ་གྱི་འཁོར་གྱིས་བསྐོར། ། ས་བདག་དམག་དཔུང་སྟོང་གིས་བསྐོར། ། རྒྱལ་པོ་གཉན་སྟེ་དེ་ན་གཉན། ། བཙུན་མོ་བཟང་སྡུག་དེ་ན་སྡུག ། རྒྱལ་ལྕམ་དག་ཀྱང་འཕན་ཅིག་གྲགས། །
དེ་ན་མི་བཟང་རྟ་རེ་མགྱོགས། ། དེ་ན་མཛེས་སྡུག་གཏམ་རེ་མཁས། ། དེ་ན་འཁོར་མང་གཡོག་རེ་དགའ། ། སྡེ་བརྒྱད་ཁྲཾ་ཁ་དེ་རུ་བསྒྱུར། ། སྤྱན་གྱིས་རུ་ཡོགས་དེ་རུ་གཟིགས། ། ཕྱག་གིས་སོར་རྡོ་དེ་རུ་ཐོབ། ། ལྗགས་ཀྱིས་མཆིལ་ཐབས་དེ་རུ་སྒྱུར། ། ཐུགས་ཀྱི་གནག་པ་དེ་རུ་ཆོས། ། ཞལ་གྱིས་འདེམ་སྐུགས་དེ་རུ་སྐྱོལ། ། འགྱོགས་པའི་ཆིབས་ཁ་དེ་རུ་སྒྱུར། །
ཚ་ཚ་བརྒྱ་དང་མདོ་ཚར་བརྒྱ། ། སྐྱེས་པ་ཕོ་ཡི་ངན་པ་བཟློག ། ངར་མི་བརྒྱ་དང་ཆབ་གཏོར་བརྒྱ། ། ཟ་མ་མོ་ཡི་ངན་པ་ཟློག ། ལྷ་བཤོས་བརྒྱ་དང་ཞུ་མེ་བརྒྱ། ། བྱིས་པ་ཆུང་གི་ངན་པ་བཟློག ། ནོར་དང་རྫས་ཀྱིས་ངན་པ་བཟློག ། བྷྱཽ་བྷྱཽ་སྡང་བའི་དགྲ་ལ་བྷྱཽ། ། ཟོར་ཟོར་གནོད་པའི་བགེགས་ལ་ཟོར། ། ནུབ་ཀྱི་དགྲ་དང་བགེགས་བཟློག་ཅིག །
ཀླུ་ཡི་དམག་དཔུང་བརྒྱ་བཞི་འདི་བཟློག་ཅིག ། ཨོཾ་པ་ར་ཙཀྲ་ཧྲི་ཏི་ཡ་མ་ར་ཙ་ཨ་པ་ན་ཡེ་སྭཱ་ཧཱ། ལྟས་ངན་གྱི་འཇིགས་པ་ལྟས་ངན་རང་ལ་སྡིག་ཅིག་སྭཱ་ཧཱ། ཡོན་བདག་རྣམས་ལ་གང་འཚེ་བ། ། བརྒྱ་བཞི་འདི་ཡིས་བཟློག་པར་མཛོད། ། ཡོན་བདག་སྐྱེས་པ་ཁྱོ་ག་ལ། ། ཡས་ཀྱིས་བདུད་གཡོས་འདི་ཡིས་བཟློག ། རྒྱུ་སྦྱོར་ཟ་མ་བུད་མེད་ལ། ། མས་ཀྱིས་སྲི་ལངས་འདི་ཡིས་བཟློག ། ཕས་ཀྱིས་བཙན་རོལ྾།
རྒྱ་གར་ངན་སྔགས྾། བལ་པོའི་ཐུན་ཟོར྾། ཞང་ཞུང་རྩོ་ཟོར྾། སུམ་པའི་གླང་ཟོར྾། གཤིན་རྗེའི་འཁོར་ལོ྾། མ་མོའི་རྦོད་སྟོང་྾། ཀླུ་གཉན་གཏད་ཁྲཾ྾། རྣལ་འབྱོར་དམ་སྲི྾། ཕ་ཁུའི་རྒན་སྲི྾། མ་བུའི་བྱུར་སྲི྾།
བྱིས་པའི་ཆུང་སྲི྾། བདུད་ཀྱི་ཁྲཾ་ཁ྾། བཙན་གྱི་རྒྱལ་ཁ྾། རྒྱལ་པོའི་ཆོ་འཕྲུལ྾། མ་མོའི་དལ་ཡཾ྾། ས་བདག་འཆིབ་ཁ྾། ལོ་སྐེག་ཟླ་སྐེག྾། ཞག་སྐེག་ཟ་སྐེག྾། མ་ཉེས་ཁ་ཡོག྾། སྡང་བའི་དགྲ་རྣམས྾།
ཆོས་པའི་ཆོས་ཟོར྾། བོན་པོའི་བོན་ཟོར྾། དགྲ་རྐུན་སྡང་བ྾། སྐྱེ་བོའི་ཡ་ག྾། རིམས་ནད་འགོ་ནད྾། ཕྱུགས་ཀྱིས་རྒོད་ཁ྾། གཟའ་སྐར་ངན་པ྾། མ་ཉེས་ཁ་ཡོག྾། རྨི་ལམ་ངན་པ྾། མཚན་མ་ངན་པ྾།
སྤྲ་ངན་སྲོག་སྡིག྾། ངན་དགུ་དུག་ཆུ྾། ཉམས་ཆགས་ཆེ་བ྾། སྐེག་ཆེན་གཡོས་པ་ཐམས་ཅད་འདི་ཡིས་བཟློག ། ངར་མི་འདི་ལ་བཀྲ་ཤིས་སྟེ། ། ཉི་མ་ནུབ་ཀྱི་ཕྱོགས་སུ་བཟློག་གོ་བསྒྱུར་རོ། ། བྷྱཽ་ཕྱོགས་ཕྱོགས་འདི་ནི་ཕ་གི་ན། ། ཉི་མ་བྱང་ཕྱོགས་ཕ་གི་ན། ། ཡུལ་ཡང་སེར་པོ་གསེར་གྱིས་ཡུལ། ། མཁར་ཡང་སེར་པོ་གསེར་གྱི་མཁར། །
གཡུ་ཡི་ཁ་བད་ཆ་ར་ར། ། དངུལ་གྱིས་སྒོ་མོ་ཐབས་སེ་ཐབས། ། སྐུ་མཁར་དེ་ནི་ནང་ཤེད་ན། ། མངའ་བདག་རྒྱལ་པོ་སུ་བཞུགས་ན། ། རྒྱལ་པོ་ཆེན་པོ་རྣམ་ཐོས་སྲས། ། སྐུ་མདོག་ལྗང་ཁུ་འོད་ཟེར་འབར། ། དབུ་ལ་གསེར་གྱིས་རྨོག་ཞུ་གསོལ། ། ལུས་ལ་གསེར་གྱིས་ཁྲབ་ཆེན་གསོལ། ། ཕྱག་ན་ནེའུ་ལེའི་རྐྱལ་པ་བསྣམས། གནོད་སྦྱིན་སྟོང་གིས་འཁོར་གྱིས་བསྐོར། །
རྒྱལ་པོ་གཉན་སྟེ་དེ་ན་གཉན། ། བཙུན་མོ་བཟང་སྡུག་དེ་ན་སྡུག ། རྒྱལ་ལྕམ་དག་ཀྱང་འཕན་ཅིག་གྲགས། ། དེ་ན་མི་བཟང་རྟ་རེ་འགྱོགས། ། དེ་ན་མཛེས་སྡུག་གཏམ་རེ་མཁས། ། དེ་ན་འཁོར་མང་གཡོག་རེ་དགའ། ། སྡེ་བརྒྱད་ཁྲམ་ཁ་དེ་རུ་བསྒྱུར། ། སྤྱན་གྱིས་རུ་གཡོགས་དེ་རུ་གཟིགས། ། ཕྱག་གིས་སོར་རྡོ་དེ་རུ་ཐོབ། ། ལྗགས་ཀྱིས་མཆིལ་ཐབས་དེ་རུ་བསྒྱུར། །
ཐུགས་ཀྱིས་གནག་པ་དེ་རུ་ཆོས། ། ཞལ་གྱིས་འདེམ་སྐུགས་དེ་རུ་སྐྱོལ། ། མགྱོགས་ཀྱིས་ཆིབས་ཁ་དེ་རུ་སྒྱུར། ། ཚ་ཚ་བརྒྱ་དང་མདོ་ཚར་བརྒྱ། ། སྐྱེས་པ་ཕོ་ཡི་ངན་པ྾། ངར་མི་བརྒྱ་དང་ཆབ་གཏོར་བརྒྱ། ། ཟ་མ་མོ་ལ་ངན་པ྾། ལྷ་བཤོས་བརྒྱ་དང་ཞུ་མེར་བརྒྱ། ། བྱིས་པ་ཆུང་ལ་ངན་པ྾། ནོར་དང་རྫས་ལ་ངན་པ་བཟློག །
བྷྱཽ་བྷྱཽ་སྡང་བའི་དགྲ་ལ་བྷྱཽ། ། ཟོར་ཟོར་གནོད་པའི་བགེགས་ལ་ཟོར། ། བྱང་གི་ཕྱོགས་ཀྱི་དགྲ་དང་བགེགས་ལ་བྷྱཽ། ། གནོད་སྦྱིན་དམག་དཔུང་བརྒྱ་བཞི་བསྒྱུར། ། ཨོཾ་པ་ར་ཙཀྲ་ཧྲི་ཏི་ཡ་མ་ར་ཙ་ཨ་པ་ན་ཡེ་སྭཱ་ཧཱ། ལྟས་ངན་གྱིས་འཇིགས་པ་ལྟས་ངན་རང་ལ་སྡིག་ཅིག་སྭཱ་ཧཱ། ཡོན་བདག་རྣམས་ལ་གང་འཚེ་བ། ། བརྒྱ་བཞི་འདི་ཡིས་བཟློག་པར་མཛོད། ། ཡོན་བདག་སྐྱེས་པ་ཁྱོ་ག་ལ། ། ཡས་ཀྱིས་བདུད་གཡོས་འདི་ཡིས་བཟློག །
རྒྱུ་སྦྱོར་ཟ་མ་བུད་མེད་ལ། ། མས་ཀྱིས་སྲི་ལངས྾། ཕས་ཀྱིས་བཙན་རོལ྾། རྒྱ་གར་ངན་སྔགས྾། བལ་པོའི་ཐུན་ཟོར྾། ཞང་ཞུང་རྩོ་ཟོར྾། སུམ་པའི་གླང་ཟོར྾། གཤིན་རྗེའི་འཁོར་ལོ྾། མ་མོའི་རྦོད་སྟོང་྾། ཀླུ་གཉན་གཏད་ཁྲཾ྾།
རྣལ་འབྱོར་དམ་སྲི྾། ཕ་ཁུའི་རྒན་སྲི྾། མ་བུའི་བྱུར་སྲི྾། བྱིས་པའི་ཆུང་སྲི྾། བདུད་ཀྱི་ཁྲཾ་ཁ྾། བཙན་གྱི་རྒྱལ་ཁ྾། རྒྱལ་པོའི་ཆོ་འཕྲུལ྾། མ་མོའི་དལ་ཡཾ྾། ས་བདག་འཆིབ་ཁ྾། ལོ་སྐེག་ཟླ་སྐེག྾།
ཞག་སྐེག་ཟ་སྐེག྾། མ་ཉེས་ཁ་ཡོག྾། སྡང་བའི་དགྲ་རྣམས྾། ཆོས་པའི་ཆོས་ཟོར྾། བོན་པོའི་བོན་ཟོར྾། དགྲ་རྐུན་སྡང་བ྾། སྐྱེ་བོའི་ཡ་ག྾། རིམ་ནད་འགོ་ནད྾། ཕྱུགས་ཀྱིས་རྒོད་ཁ྾། གཟའ་སྐར་ངན་པ྾།
མ་ཉེས་ཁ་ཡོག྾། རྨི་ལམ་ངན་པ྾། མཚན་མ་ངན་པ྾། སྤྲ་ངན་སྲོག་སྡིག྾། ངན་དགུ་དུག་ཆུ྾། ཉམས་ཆགས་ཆེ་བ྾། སྐེག་ཆེན་གཡོས་པ་ཐམས་འདི་ཡིས་བཟློག ། ངར་མི་འདི་ལ་བཀྲ་ཤིས་ཏེ། ། ཉི་མ་བྱང་གིས་ཕྱོགས་སུ་བཟློག་གོ་བསྒྱུར་རོ། ། དེ་ནས་མ་མོ་ལ་ལས་ཀྱིས་གཉེར་གཏད་པ་འདི་སྐད་དོ། །
བྷྱཽ་བྷྱཽ་བྷྱཽ་ལན་གསུམ་མི་བགྱི་རུ། ། ཁྱོད་མ་མོ་རྣམས་ཀྱིས་སྲོག་ནས་འདྲེན། ། དེ་ཕྱིར་བྷྱོ་བྷྱོ་ལན་གསུམ་བགྱིས། ། ཕྱོགས་ཕྱོགས་དེ་ནི་ཕ་གི་ན། ། ཉི་མ་བྱང་ཤར་ཕ་གི་ན། ། མི་མེད་ཞག་བདུན་འདས་པ་ན། ། ཆུ་མེད་ཞག་བདུན་འདས་པ་ན། ། བྱང་ཐང་སྐྱ་མོ་ཕྱག་མ་ཕྱོད། ། བྱང་རི་དམར་པོ་བང་མ་བུང༌། ། ངང་སྙན་དུར་སྙན་དར་མ་འདིར། །
བརྩཽ་དང་ཤ་རྐྱང་བྲང་མ་བྲེང༌། ། གོང་མོ་སྲེག་པ་དང་མ་ལྡིང༌། ། རྒྱ་མཚོ་སྔོ་དང་མེ་རེ་རེ། ། གཡུ་མཚོ་དེ་ཡི་ནང་ཤེད་ན། ། མཐིང་གི་དགུར་ཕུག་དི་རི་རི། ། གསེར་གྱིས་ཆུན་ཕུར་རོང་སེ་རོང༌། ། གཡུ་ཡི་ཆུན་ཐག་རྒྱང་སེ་རྒྱང༌། ། དུང་གི་ཆུན་ཕུར་ཐབས་སེ་ཐབས། ། གུར་ཆེན་དེ་ཡི་ནང་ཤེད་ན། ། བསེ་ཡི་སྐུ་མཁར་གྲུ་བཞི་ལ། །
འགྲམ་བཞི་ནག་པོ་ལྕགས་ལ་བྱས། ། དེ་ལ་གཉན་ཏེ་བྱི་མི་འཛུལ། ། ལོགས་བཞི་སྨུག་པོ་མཆོང་ལ་བྱས། ། དེ་ལ་གཉན་སྟེ་སྦྲུལ་མི་འཁྲིལ། ། ཟུར་བཞི་སེར་པོའི་གསེར་ལ་བྱས། ། དེ་ལ་གཉན་སྟེ་སྤྲེལ་མི་འཛེག ། ཁ་བད་སྔོན་པོ་གཡུ་ལ་བྱས། ། དེ་ལ་གཉན་སྟེ་བྱ་མི་ལྡིང༌། ། སྒོ་མོ་དེ་ནི་ཟངས་ལ་བྱ། ། དེ་ལ་གཉན་སྟེ་རྒྱལ་མི་འཛུལ། །
དེ་འདྲ་མཁར་གྱི་ནང་ཤེད་ན། ། མངའ་བདག་རྒྱལ་ལོ་སུ་བཞུགས་ན། ། མི་རོ་རྟ་རོའི་བཅལ་སྟེང་ན། ། ཁྲག་དང་ཞག་གི་ནང་ཤེད་ན། ། མངའ་བདག་རྒྱལ་མོ་ཆེན་མོ་ནི། ། དཔལ་ལྡན་ལྷ་མོ་རེ་མ་ཏི། ། ཆིབས་སུ་དྲེལ་རྟ་རྐང་གསུམ་ཆིབས། ། དྲ་བ་དགུ་ཡི་རྟེན་ལེན་ཅན། ། སྐུ་ལ་རྨ་བྱའི་ཐུལ་པ་གསོལ། ། ཉིན་བཞིན་ཁྱོད་ནི་གུག་གནས་འགྱེད། །
མཚན་བཞིན་དྲོད་དུ་གནས་ཉུལ་མ། ། རྣལ་འབྱོར་ཆེན་མོ་ཨ་ལ་ལ། ། དབང་ཕྱུག་ཆེན་མོ་ཨ་ལ་ལ། ། ཁྱོད་ཀྱི་ཕྲག་པ་གཡས་པ་ན། ། བདུད་ཀྱི་ཁྲཾ་བམ་ཡེ་རེ་རེ། ། སང་ཕོད་ད་ཙམ་སུ་འཆི་བ། ། དོ་ཅིག་ཁྱོད་ཀྱི་ཁྲཾ་ལ་འདེབས། ། བདག་དང་རྒྱུ་སྦྱོར་ཡོན་བདག་ལ། ། བདུད་ཀྱི་ཁྲམ་ལ་བཏབ་པ་རེ། ། ཁྲཾ་བམ་ཕྱིས་ཅིག་མ་ཅིག་མ། །
ཁྱོད་ཀྱི་མཚན་ཁུང་གཡོན་པ་ན། ། བཙན་གྱི་ཤོ་རྡེ་དཀར་ནག་འགྲེམས། ། སང་ཕོད་ད་ཙམ་སུ་འཆི་བ། ། དོ་ཅིག་ཁྱོད་ཀྱིས་ཤོ་ལ་འཛུག ། བདག་དང་རྒྱུ་སྦྱོར྾། ཤོ་རྡེའུ་སོལ་ཅིག་མ་ཅིག་མ། ། ཁྱོད་ཀྱི་མཚན་ཁུང་གཡས་པ་ན། ། བྱད་དམར་ཀྱུས་ཀྱི་བུམ་པ་བསྣམས། ། སང་ཕོད་ད་ཙམ་སུ་འཆི་བ། ། དོ་ཅིག་ཁྱོད་ཀྱིས་ཤོ་ལ་འདེབས། །
བདག་དང་྾། བྱད་དམར་ཀྱུས་ནས་ཕྱུང་ཅིག་མ་ཅིག་མ། ། ཁྱོད་ཀྱི་མཚན་ཁུང་གཡོན་པ་ན། ། ནད་ཀྱི་རྐྱལ་པ་སྔོ་དམར་བསྣམས། ། སྦྲུལ་ནག་ལྔ་བརྒྱའི་ཁ་ཆིངས་བྱས། ། སང་ཕོད་ད་ཙམ྾། དོ་ཅིག་ཁྱོད་ཀྱིས་རྩིས་སུ་ཆུད། ། སྤྲུལ་པ་མང་པོ་ཕོ་ཉར་འགྱེད། ། བདག་དང་྾། ནད་ཁ་ཆོས་ཅིག་མ་གཅིག་མ། །
དལ་ཁ་སྒྱུར་ཅིག་མ་གཅིག་མ། ། ཁྱོད་ཀྱིས་འཆིབས་ཀྱིས་སྣ་ཐུལ་མ། ། མཚོན་གྱི་གྲུ་གུ་སྔོ་དམར་འཐུལ། ། ཆིབས་ཀྱི་ལྔ་ལོགས་གཡས་པ་ན། ། རུ་དར་ནག་པོའི་རྒྱལ་མཚན་འཆར། ། སྣང་སྲིད་ལྷ་འདྲེ་དབང་དུ་སྡུད། ། བདག་དང་྾། སྡེ་བརྒྱད་ཁྲཾ་སྣ་ཁྱོད་ཀྱིས་སྒྱུར། ། ཆིབས་ཀྱིས་ཕྱི་ལོགས་གཡོན་པ་ན། ། མཚོན་གྱིས་གྲུ་གུ་སྔོ་དམར་ཐུལ། །
བདག་དང་྾། མཚོན་གྱི་གྲུ་གུ་སྣ་བསྡུས་ཅིག ། ལྔ་བརྒྱ་དུས་ཀྱི་ཐ་མ་ལ། ། གསང་སྔགས་བཞིན་དུ་མི་སྤྱོད་པས། ། དེ་ཚེ་སྲིད་པའི་མ་མོ་འཁྲུགས། ། མ་མོ་འཁྲུགས་པའི་རྟགས་བསྟན་པ། ། ཁྱོད་ཀྱིས་ཁ་རླངས་སྔོན་པོ་ལས། ། བུད་མེད་སྔོན་པོ་སྟོང་ཁམས་ཁྱེངས། ། ཆེ་ཞེས་བལ་ནང་ཚང་པ་སྟོང༌། ། ཁྱོད་ཀྱི་ཁ་རླངས་སེར་པོ་ལས། །
བུད་མེད་སེར་མོས་སྟོང་ཁམས་ཁྱེངས། ། ཆེ་ཞེས་འཁྲིས་ནས་མིག་སེར་གཏོང༌། ། ཁྱོད་ཀྱི་ཁ་རླངས་ཁྲ་བོ་ལས། བུད་མེད་ཁྲ་མོས་སྟོང་ཁམས་ཁྱེངས། ། ཆེ་ཞེས་དལ་ཡཾ་གཟེར་ནད་སྟོང༌། ། ནད་བདག་མོ་ལ་རིམས་བདག་མོ། ། ཁྱོད་ཀྱི་ཐུགས་དམ་དུས་ལ་བབ། ། བདག་དང་རྒྱུ་སྦྱོར་ཡོན་བདག་གིས། ། ནད་ཁ་རིམས་ཁ་ཁྱོད་ཀྱིས་བཟློག ། བྷྱོ་བྷྱོ་སྡང་བའི་དགྲ་ལ་བྷྱོ། །
ཟོར་ཟོར་གནོད་པའི་བགེགས་ལ་ཟོར། ། ངན་པ་བཟློག་ལ་བདུག་པ་འཆིང༌། ། དགྲ་དཔུང་ཤིག་ལ་བགེགས་དཔུང་ཆོམས། ། བྷྱཽ་མ་མོའི་གནོད་པ་བརྒྱ་བཞི་འདི་ཡི་བཟློག ། ཨོཾ་པ་ར་ཙཀྲ་ཧྲི་ཏི་ཡ་མ་ར་ཙ་ཨ་པ་ན་ཡེ་སྭཱ་ཧཱ། ལྟས་ངན་གྱི་འཇིགས་པ་ལྟས་ངན་རང་ལ་སྡིག་ཅིག་སྭཱ་ཧཱ། དགྲ་བགེགས་གནོད་བྱེད་ཐམས་ཅད་སརྦ་ཤ་ཏྲུཾ།
ཅེས་ཟླས་སོ། ། བཀྲ་ཤིས་པར་གྱུར་ཅིག ། དགེའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
