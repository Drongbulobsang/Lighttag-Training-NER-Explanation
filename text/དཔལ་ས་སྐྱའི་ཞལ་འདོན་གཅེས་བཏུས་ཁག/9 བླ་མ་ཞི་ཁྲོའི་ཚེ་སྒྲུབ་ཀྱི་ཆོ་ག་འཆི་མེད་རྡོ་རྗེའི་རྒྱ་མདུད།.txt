ཆག་མེད་རྣམ་བཞི་གཙོས་པའི་དཔལ་ས་སྐྱའི་ཞལ་འདོན་གཅེས་བཏུས་ཁག
པོད ༩
བླ་མ་ཞི་ཁྲོའི་ཚེ་སྒྲུབ་ཀྱི་ཆོ་ག་འཆི་མེད་རྡོ་རྗེའི་རྒྱ་མདུད།
༄༅། །བླ་མ་ཞི་ཁྲོའི་ཚེ་སྒྲུབ་ཀྱི་ཆོ་ག་འཆི་མེད་རྡོ་རྗེའི་རྒྱ་མདུད་ཅེས་བྱ་བ་བཞུགས་སོ།། ༈ །ན་མོ་གུ་རུ་བྷྱཿ
བཅོམ་ལྡན་མགོན་པོ་ཚེ་དཔག་མེད་པ་དང༌། ། དབྱེར་མེད་བླ་མ་མཆོག་ལ་གུས་བཏུད་ནས། ། ཚེ་རྟ་ཟུང་འབྲེལ་འཆི་མེད་དཔལ་སྟེར་གྱི། ། ཕྱག་ལེན་བཀླགས་ཆོག་བླ་མའི་གསུང་བཞིན་བྲི། ། དེ་ལ་འདིར་ཚེ་རྟ་ཟུང་འབྲེལ་འཆི་མེད་དཔལ་སྟེར་བླ་མ་ཞི་ཁྲོའི་ཚེ་སྒྲུབ་རང་ཉིད་ཉམས་སུ་བྱེད་ཚུལ་ནི། གནས་ཁང་ཡིད་དང་མཐུན་པར། ཚེ་དཔག་མེད་ཀྱི་རྟེན་བྲིས་འབུར་གང་རིགས་ཀྱི་མདུན་དུ། སྟེགས་ཀྱི་ཁར་རས་སོགས་གཞི་གཙང་མའི་སྟེང་དུ་ནས་ཀྱི་ཚོམ་བུ་པདྨ་འདབ་བརྒྱད་ཀྱི་ཚུལ་དུ་བཀོད།
དེའི་སྟེང་དུ་མཉྫིའི་ཁར་ཚེ་བུམ་རྟ་མགོ་ཅན། གཡས་སུ་ཚེ་རིལ། གཡོན་དུ་ཚེ་ཆང་ཀ་ར་དང་སྦྱར་བ། ཚེ་བུམ་གྱི་གཡས་སུ་ཚེ་དཔག་མེད་ཀྱི་གཏོར་མ་ཟླུམ་པོ་དམར་པོ་ཐེབ་ཀྱུ་བཞིས་བརྒྱན་པ། གཡོན་དུ་མཁའ་འགྲོ་སྤྱི་གཏོར་དེ་བས་ཆུང་ཙམ་ཟླུམ་གཏོར་དམར་པོ་ཐེབ་ཀྱུ་བཞིས་བརྒྱན་པ། དེའི་མདུན་དུ་ཆུ་གཉིས་སྔོན་འགྲོའི་ཉེར་སྤྱོད་ལྔ་སྦྲེང་ཚར། གཞན་ཡང་སྔོན་འགྲོའི་གཏོར་མ་ཟླུམ་གཏོར་ཆུང་ངུ་གཅིག སློབ་དཔོན་གྱི་མདུན་དུ་རྡོར་དྲིལ། ཌཱ་མ་རུ། ནང་མཆོད།
འཐོར་ནས། ཐུན་དོང༌། ནས་འབོ་གང་ལ་ཚེ་མདའ་དར་ཚོན་སྣ་ལྔ་ཚེ་གཡུ་མེ་ལོང་ཆུང་ངུ་བཏགས་པ་ཕྱག་ལེན་བཞིན་བཤམས་ལ། ཆོ་ག་དངོས་ལ་འཇུག་པ་ནི། སྔོན་འགྲོ་གཏོར་མ་ལ་ཆབ་བྲན་ཏེ། ཨོཾ་བཛྲ་ཨ་མྲྀ་ཏ ས་བསང༌། སྭ་བྷཱ་བ ས་སྦྱང༌། སྟོང་པའི་ངང་ལས་གཏོར་མ་འདོད་ཡོན་ལྔ་དང་ལྡན་པ་བདུད་རྩིའི་རྒྱ་མཚོ་ཆེན་པོར་གྱུར། ཨོཾ་ཨཱཿཧཱུྃ་ཧོཿ ལན་གསུམ་གྱི་བྱིན་གྱིས་བརླབ།
རང་གི་སྙིང་ག་ནས་འོད་ཟེར་འཕྲོས་པས་ཕྱོགས་སྐྱོང་འབྱུང་པོ་བགེགས་ཀྱི་རིགས་རྣམས་ཨཱ་ཀརྵ་ཡ་ཛཿ ཞེས་བཀུག་ལ། ཨོཾ་ལོ་ཀ་པཱ་ལ་མ་ཧཱ་བྷཱུ་ཏ་ས་པ་རི་ཝཱ་ར་ཨ་ཀཱ་རོ་མུ་ཁཾ་སརྦ་དྷརྨཱ་ཎཱཾ་ཨཱདྱ་ནུཏྤནྣ་ཏྭཱཏ་ཨོཾ་ཨཱཿཧཱུྃ་ཕཊ་སྭཱ་ཧཱ། ཞེས་ལན་གསུམ་གྱིས་བསྔོ། མཆོད་སྦྱིན་གྱི་གཏོར་མ་རྒྱ་ཆེན་པོ་འདི་ཕྱོགས་སྐྱོང་བཅུ་ལྷ་ཀླུ་གནོད་སྦྱིན་འབྱུང་པོའི་ཚོགས་རྣམས་ལ་འབུལ་ལོ། ། བདག་ཅག་འཁོར་དང་བཅས་པ་རྣམས་ཀྱི་འགལ་རྐྱེན་བར་ཆད་ཐམས་ཅད་ཞི་བ་དང་འཆི་མེད་ཚེ་དབང་ཟབ་མོ་སྒྲུབ་པར་བྱེད་པ་ལ་བར་ཆད་མི་འབྱུང་བའི་ཕྲིན་ལས་མཛོད། ཨོཾ་མུཿ ཞེས་གཤེགས་སུ་གསོལ། གང་དག་ནག་པོའི་ཕྱོགས་ལ་དགའ་བའི་བགེགས་རིགས་གདུག་པ་ཅན་གསང་སྤྱོད་ལ་ལྟ་བར་མི་དབང་བ་རྣམས་གཏོར་མ་འདིས་ཚིམས་པར་གྱིས་ལ། སའི་ཕྱོགས་འདིར་མ་གནས་པར་གཞན་དུ་སོང་ཞིག
སུམྦྷ་ བརྗོད། གནས་ཡོ་བྱིན་རླབས་ནི། ཨ་མྲྀ་ཏ ས་བསང༌། སྭ་བྷཱ་བ ས་སྦྱང༌། སྟོང་པའི་ངང་ལས་གནས་ཁང་བྷྲཱུྃ་ལས་ཐར་པ་ཆེན་པོའི་གཞལ་ཡས་ཁང་མཚན་ཉིད་ཐམས་ཅད་ཡོངས་སུ་རྫོགས་པའི་ནང་དུ། བྷྲཱུྃ་ལས་རིན་པོ་ཆེ་ལས་གྲུབ་པའི་སྣོད་ཡངས་ཤིང་རྒྱ་ཆེ་བར་ལྷ་རྫས་ལས་གྲུབ་པའི་མཆོད་ཡོན། ཞབས་བསིལ། མེ་ཏོག བདུག་སྤོས། མར་མེ།
དྲི་མཆོག ཞལ་ཟས། རོལ་མོ་ལ་སོགས་པ་མཆོད་རྫས་བསམ་གྱིས་མི་ཁྱབ་པར་གྱུར། ཨོཾ་བཛྲ་ཨརྒྷཾ་པྲ་ཏཱིཙྪ་སྭཱ་ཧཱ། ཨོཾ་བཛྲ་པཱ་དྱཾ་པྲ་ཏཱིཙྪ་སྭཱ་ཧཱ། ཨོཾ་བཛྲ་པུཥྤེ་ཨཱཿཧཱུྃ། སོགས་ནས། ཤབྡ འི་བར་དང༌། གྷཎྜེ་ར་ཎི་ ཚར་གསུམ་བརྗོད། སྐྱབས་སུ་འགྲོ་བ་ནི།
མ་ནམ་མཁའ་དང་མཉམ་པའི་སེམས་ཅན་ཐམས་ཅད་བླ་མ་སངས་རྒྱས་རིན་པོ་ཆེ་ལ་སྐྱབས་སུ་མཆིའོ། ། སངས་རྒྱས་ཆོས་དང་དགེ་འདུན་རྣམས་ལ་སྐྱབས་སུ་མཆིའོ། ། བླ་མ་ཡི་དམ་མཁའ་འགྲོའི་ཚོགས་ལ་སྐྱབས་སུ་མཆིའོ། ། རང་སེམས་སྟོང་གསལ་ཆོས་ཀྱི་སྐུ་ལ་སྐྱབས་སུ་མཆིའོ། ། ཅི་ནུས་དང༌། བླ་མ་དང་དཀོན་མཆོག་རིན་པོ་ཆེ་རྣམ་པ་གསུམ་ལ་བདག་ཕྱག་འཚལ་ཞིང་སྐྱབས་སུ་མཆིའོ། ། ཁྱེད་རྣམས་ཀྱིས་བདག་གི་རྒྱུད་བྱིན་གྱིས་བརླབ་ཏུ་གསོལ། ཞེས་དང༌། སེམས་བསྐྱེད་ནི། སེམས་ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱ།
དེའི་ཆེད་དུ་ཚེ་སྒྲུབ་ཟབ་མོ་ཉམས་སུ་བླང་བར་བགྱིའོ། ། ལན་གསུམ། རང་ཚེ་དཔག་ཏུ་མེད་པར་གསལ་བའི་ཐུགས་ཀའི་ཧྲཱིཿཡིག་ལས་འོད་འཕྲོས། བླ་མ་དང་གཉིས་སུ་མེད་པའི་བཅོམ་ལྡན་འདས་མགོན་པོ་ཚེ་དང་ཡེ་ཤེས་དཔག་ཏུ་མེད་པ་ལ་བརྒྱུད་པའི་བླ་མ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་ཨོཾ་བཛྲ་ས་མཱ་ཛཿ ཞེས་པས་མདུན་གྱི་ནམ་མཁར་བྱོན་པ་ལ། ན་མོ་གུ་རུ་ཨ་ཡུརྫྙཱ་ན་ཨ་པ་རི་མི་ཏ་ས་པ་རི་ཝཱ་ར་མཎྜལ་ལ་བྷྱཿ ཨོཾ་གུ་རུ་ཨཱ་ཡུརྫྙཱ་ན་ཨ་པ་རི་མི་ཏ་ས་པ་རི་ཝཱ་ར་ཨརྒྷཾ་ སོགས་ཀྱིས་མཆོད། དཀོན་མཆོག་གསུམ་ལ་བདག་སྐྱབས་མཆི། ། སོགས་རྒྱུན་བཤགས་ལན་གསུམ་དང༌། སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག
སོགས་ཚད་མེད་བཞི་བསྒོམ། བདག་མདུན་གཉིས་ཀ་ཐ་མི་དད་དུ་ལྷར་གསལ་འདེབས་བཞིན་པས། ཨོཾ་སྭ་བྷཱ་ཝ་ སོགས་དང༌། སྟོང་པའི་ངང་ལས་རང་ཉིད་གནས་པའི་ཞིང་འདི་ས་གཞི་ལག་མཐིལ་ལྟར་མཉམ་པ་བཻ་ཌཱུརྻའི་རང་བཞིན་རིན་པོ་ཆེ་སྣ་བདུན་མཆོག་ཏུ་འབར་བ་བཀོད་པས་ལེགས་པར་མཛེས་ཤིང་ལྷུན་སྟུག་པའི་དབུས་སུ་རྨ་བྱས་བཏེགས་པའི་རིན་པོ་ཆེའི་ཁྲི་པདྨ་དང་ཟླ་བའི་སྟེང་དུ་རང་གི་སེམས་ཉིད་ཀྱི་ངོ་བོ་ཡི་གེ་ཧྲཱིཿདམར་པོ་དེ་ཡོངས་སུ་གྱུར་པ་ལས། རང་ཉིད་བཅོམ་ལྡན་འདས་མགོན་པོ་ཚེ་དང་ཡེ་ཤེས་དཔག་ཏུ་མེད་པ་སྐུ་མདོག་དམར་པོ་ཞལ་གཅིག་ཕྱག་གཉིས་སྤྱན་དཀྱུས་རིང་ཞིང་སྤྱན་གཉིས་སེམས་དཔའི་ལྟ་སྟངས་ཀྱིས་འགྲོ་བ་མཐའ་དག་ལ་ཐུགས་རྗེའི་སྤྱན་གྱིས་གཟིགས་ཤིང་ཞལ་འཛུམ་པ་ལོངས་སྤྱོད་རྫོགས་སྐུའི་ཆ་ལུགས་ཅན། ཕྱག་གཉིས་མཉམ་གཞག་གི་སྟེང་ན་འཆི་མེད་བདུད་རྩིས་གང་བའི་ཚེའི་བུམ་པ་འཛིན་པ། རལ་པའི་ཐོར་ཚུགས་ཅན། དར་དང་རིན་པོ་ཆེས་བརྒྱན་པ། རྡོ་རྗེ་སྐྱིལ་ཀྲུང་གིས་བཞུགས་ཤིང༌། མཚན་དཔེའི་གཟི་འོད་འབར་བའི་སྐུར་གྱུར་པའི་དབུའི་སྤྱི་བོའི་གཙུག་ཏུ་བདག་ཅག་གི་དྲིན་ཅན་རྩ་བའི་བླ་མ་དམ་པ།
མི་འཕྲོག་པའི་མཁྱེན་རབ་དང་ཐུགས་རྗེ་ལྡན་པ། ཁམས་གསུམ་ཆོས་ཀྱི་རྒྱལ་པོ་རིགས་དང་དཀྱིལ་འཁོར་རྒྱ་མཚོའི་ཁྱབ་བདག་འཁོར་ལོའི་མགོན་པོ་ངེས་པ་དོན་གྱི་རྡོ་རྗེ་འཆང་མཁན་ཆེན་ཐམས་ཅད་མཁྱེན་པ་ངག་དབང་བློ་གྲོས་གཞན་ཕན་སྙིང་པོ་བཀྲ་ཤིས་གྲགས་པའི་རྒྱལ་མཚན་དཔལ་བཟང་པོའི་ཞལ་སྔ་ནས་དང༌། བདག་ཅག་གི་དྲིན་ཅན་རྩ་བའི་བླ་མ་དམ་པ་དཔལ་ས་སྐྱ་པ་ཆེན་པོ་སྔགས་འཆང་བླ་མ་ཐམས་ཅད་མཁྱེན་པ་ཡབ་རྗེ་རྡོ་རྗེ་འཆང་ཆེན་པོ་ངག་དབང་ཀུན་དགའ་རིན་ཆེན་བཀྲ་ཤིས་གྲགས་པའི་རྒྱལ་མཚན་དཔལ་བཟང་པོ་གཉིས་ཐ་མི་དད་པའི་ཚུལ་གྱི་བཞུགས་པ། དེའི་དབུའི་སྤྱི་བོའི་གཙུག་ཏུ་དཔལ་ས་སྐྱ་པ་ཆེན་པོ་སྔགས་འཆང་བླ་མ་ཐམས་ཅད་མཁྱེན་པ་དྲག་ཤུལ་འཕྲིན་ལས་རིན་ཆེན། དེའི་དབུའི་སྤྱི་བོའི་གཙུག་ཏུ་དཔལ་ས་སྐྱ་པ་ཆེན་པོ་སྔགས་འཆང་བླ་མ་ཐམས་ཅད་མཁྱེན་པ་འདྲེན་མཆོག་ཀུན་དགའ་སྙིང་པོ། དེའི་དབུའི་སྤྱི་བོའི་གཙུག་ཏུ་དཔལ་ས་སྐྱ་པ་ཆེན་པོ་སྔགས་འཆང་བླ་མ་ཐམས་ཅད་མཁྱེན་པ་ཐེག་ཆེན་བཀྲ་ཤིས་རིན་ཆེན། དེའི་དབུའི་སྤྱི་བོའི་གཙུག་ཏུ་དཔལ་ས་སྐྱ་པ་ཆེན་པོ་སྔགས་འཆང་བླ་མ་ཐམས་ཅད་མཁྱེན་པ་པདྨ་བདུད་འདུལ་དབང་ཕྱུག དེའི་དབུའི་སྤྱི་བོའི་གཙུག་ཏུ་དཔལ་ས་སྐྱ་པ་ཆེན་པོ་སྔགས་འཆང་བླ་མ་ཐམས་ཅད་མཁྱེན་པ་འགྲོ་མགོན་དབང་སྡུད་སྙིང་པོ། དེའི་དབུའི་སྤྱི་བོའི་གཙུག་ཏུ་དཔལ་ས་སྐྱ་པ་ཆེན་པོ་སྔགས་འཆང་བླ་མ་ཐམས་ཅད་མཁྱེན་པ་ངག་དབང་ཀུན་དགའ་བློ་གྲོས། དེའི་དབུའི་སྤྱི་བོའི་གཙུག་ཏུ་དཔལ་ས་སྐྱ་པ་ཆེན་པོ་སྔགས་འཆང་བླ་མ་ཐམས་ཅད་མཁྱེན་པ་ངག་དབང་བསོད་ནམས་རིན་ཆེན།
དེའི་དབུའི་སྤྱི་བོའི་གཙུག་ཏུ་དཔལ་ས་སྐྱ་པ་ཆེན་པོ་སྔགས་འཆང་བླ་མ་ཐམས་ཅད་མཁྱེན་པ་ངག་དབང་ཀུན་དགའ་བཀྲ་ཤིས། དེའི་དབུའི་སྤྱི་བོའི་གཙུག་ཏུ་དཔལ་ས་སྐྱ་པ་ཆེན་པོ་སྔགས་འཆང་བླ་མ་ཐམས་ཅད་མཁྱེན་པ་ངག་དབང་བསོད་ནམས་དབང་ཕྱུག དེའི་དབུའི་སྤྱི་བོའི་གཙུག་ཏུ་དཔལ་ས་སྐྱ་པ་ཆེན་པོ་སྔགས་འཆང་བླ་མ་ཐམས་ཅད་མཁྱེན་པ་ངག་དབང་ཀུན་དགའ་བསོད་ནམས། དེའི་དབུའི་སྤྱི་བོའི་གཙུག་ཏུ་སྤྱན་སྔ་ཆོས་ཀྱི་སྤྱན་ལྡན་ཀུན་དགའ་དོན་གྲུབ། དེའི་དབུའི་སྤྱི་བོའི་གཙུག་ཏུ་མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེའི་དབུའི་སྤྱི་བོའི་གཙུག་ཏུ་མཁན་ཆེན་དབང་ཕྱུག་དཔལ་བཟང༌། དེའི་དབུའི་སྤྱི་བོའི་གཙུག་ཏུ་བསྟན་འཛིན་ངག་དབང་ཉི་ཟླ་བཟང་པོ། དེའི་དབུའི་སྤྱི་བོའི་གཙུག་ཏུ་འཇམ་དབྱངས་ཀུན་དགའ་གྲོལ་མཆོག དེའི་དབུའི་སྤྱི་བོའི་གཙུག་ཏུ་རྡོ་རིང་ཀུན་སྤངས་ཆེན་པོ། དེའི་དབུའི་སྤྱི་བོའི་གཙུག་ཏུ་གྲུབ་ཆེན་ཐང་སྟོང་རྒྱལ་པོ།
དེའི་དབུའི་སྤྱི་བོའི་གཙུག་ཏུ་སློབ་དཔོན་རིན་པོ་ཆེ་པདྨ་འབྱུང་གནས། དེའི་དབུའི་སྤྱི་བོའི་གཙུག་ཏུ་བཅོམ་ལྡན་འདས་རྟ་མགྲིན་དབང་གི་རྒྱལ་པོ། སྐུ་མདོག་དམར་པོ་ཞལ་གཅིག་ཕྱག་གཉིས་པ་ཁྲོ་བོའི་རྣམ་པ་ཅན་སྤྱི་གཙུག་ཏུ་རྟ་མགོ་ལྗང་གུས་མཚན་པ། ཕྱག་གཡས་ཐོད་དབྱུག་དཀར་པོ་ནམ་མཁའ་ལ་འཕྱར་ཞིང༌། ཕྱག་གཡོན་ཐུགས་ཀར་སྡིགས་མཛུབ་མཛད་པ། ཞབས་གཡས་བསྐུམ་གཡོན་བརྐྱང༌། དུར་ཁྲོད་ཆས་བརྒྱད་ཀྱིས་སྐུ་ལ་བརྒྱན་པ། དེའི་དབུའི་སྤྱི་བོའི་གཙུག་ཏུ་མགོན་པོ་ཚེ་དཔག་མེད། དེའི་དབུའི་སྤྱི་བོའི་གཙུག་ཏུ་ཆོས་སྐུ་སྣང་བ་མཐའ་ཡས་རྣམས་ཕྱག་མཉམ་གཞག་གི་སྟེང་ན་འཆི་མེད་ཚེའི་བུམ་པ་བསྣམས་པ། ཞབས་རྡོ་རྗེའི་སྐྱིལ་མོ་ཀྲུང་གིས་བཞུགས་པ་རྣམས་ཐོ་བརྩེགས་སུ་བཞུགས་པའི་སོ་སོའི་ཐུགས་ཀ་ནས་འོད་འཕྲོས།
བརྒྱུད་པའི་བླ་མ་དང་སངས་རྒྱས་དང་བྱང་ཆུབ་སེམས་དཔའི་ཚོགས་ཐམས་ཅད་སྤྱན་དྲངས། སྤྱི་བོའི་སྟེང་གི་བླ་མ་བརྒྱུད་པ་རྣམས་དང༌། རང་ཉིད་ལ་ཛཿཧཱུྃ་བཾ་ཧོཿགཉིས་སུ་མེད་པར་ཐིམ། དེ་ལ་གསོལ་བ་འདེབས་པ་ནི། ཐལ་མོ་སྦྱར་བའམ། དྲིལ་གསིལ་གང་རིགས་བྱས་ལ། ཨོཾ་ཨཱཿཧཱུྃ་ཧྲཱིཿཧྲཱིཿ སྣང་བ་མཐའ་ཡས་འགྲོ་ཀུན་རྗེས་སུ་སྐྱོང༌། ། ཚེ་དཔག་མེད་མགོན་འགྲོ་ལ་འཆི་མེད་སྟེར། ། རྟ་མགྲིན་དབང་རྒྱལ་འགྲོ་བའི་བར་ཆད་སེལ། །
པདྨ་འབྱུང་གནས་སྙིགས་དུས་འགྲོ་བའི་སྐྱབས། ། ཐང་སྟོང་རྒྱལ་པོར་གསོལ་བཏབ་བསླུ་བ་མེད། ། གསོལ་བ་འདེབས་སོ་འགལ་རྐྱེན་བར་ཆད་སོལ། ། བྱིན་གྱིས་རློབས་ཤིག་འཆི་མེད་དངོས་གྲུབ་སྩོལ། ། མཁས་བཙུན་གྲུབ་པའི་སར་བཞུགས་ཀུན་སྤངས་རྗེ། ། འཇམ་མགོན་གྲུབ་པའི་དཔའ་བོ་གྲོལ་མཆོག་ཞབས། ། དཔལ་ལྡན་གྲུབ་རིག་འཛིན་པ་ཉི་ཟླའི་མཚན། ། གསོལ་བ་འདེབས་སོ་འགལ་རྐྱེན་བར་ཆད་སོལ། ། བྱིན་གྱིས་རློབས་ཤིག་འཆི་མེད་དངོས་གྲུབ་སྩོལ། ། འཆི་མེད་གྲུབ་པའི་དཔའ་བོ་དབང་ཕྱུག་དཔལ། །
འཆི་མེད་བརྙེས་པ་ངག་དབང་ཆོས་གྲགས་ཞབས། ། རྒྱལ་སྲས་སྤྱན་སྔ་ཀུན་དགའ་དོན་གྲུབ་ལ། ། གསོལ་བ་འདེབས་སོ་འགལ་རྐྱེན་བར་ཆད་སོལ། ། བྱིན་གྱིས་རློབས་ཤིག་འཆི་མེད་དངོས་གྲུབ་སྩོལ། ། ཐམས་ཅད་མཁྱེན་པ་ཀུན་དགའ་བསོད་ནམས་དང༌། ཁ་སྐོང༌།་་་་་ ། འཇམ་དཔལ་རྡོ་རྗེ་བསོད་ནམས་དབང་ཕྱུག་ཞབས། རིག་འཛིན་བརྙེས་པ་ཀུན་དགའ་བཀྲ་ཤིས་ལ། ། གསོལ་བ་འདེབས་སོ་འགལ་རྐྱེན་བར་ཆད་སོལ། ། བྱིན་གྱིས་རློབས་ཤིག་འཆི་མེད་དངོས་གྲུབ་སྩོལ། །
ངག་གི་དབང་པོ་བསོད་ནམས་རིན་ཆེན་དང༌། ། བསྟན་པའི་ཉི་མ་ཀུན་དགའ་བློ་གྲོས་ཞབས། ། འཆི་མེད་འགྲོ་མགོན་དབང་འདུད་སྙིང་པོ་ལ། ། གསོལ་བ་འདེབས་སོ་འགལ་རྐྱེན་བར་ཆད་སོལ། ། བྱིན་གྱིས་རློབས་ཤིག་འཆི་མེད་དངོས་གྲུབ་སྩོལ། ། འཆི་མེད་གྲུབ་བརྙེས་ཡབ་རྗེ་པདྨའི་མཚན། ། འཆི་མེད་མཆོག་སྩོལ་བཀྲ་ཤིས་རིན་ཆེན་དང༌། ། འཆི་མེད་བརྙེས་པ་ཨ་ནན་གྷརྦྷ་ལ། ། གསོལ་བ་འདེབས་སོ་འགལ་རྐྱེན་བར་ཆད་སོལ། ། བྱིན་གྱིས་རློབས་ཤིག་འཆི་མེད་དངོས་གྲུབ་སྩོལ། །
སྐྱབས་གནས་ཀུན་འདུས་འཕྲིན་ལས་རིན་ཆེན་མཚན། ། རིགས་བརྒྱའི་ཁྱབ་བདག་ཀུན་དགའ་རིན་ཆེན་ཞབས། ། རྣམ་འདྲེན་མཚུངས་མེད་གཞན་ཕན་སྙིང་པོ་ལ། ། གསོལ་བ་འདེབས་སོ་འགལ་རྐྱེན་བར་ཆད་སོལ། ། བྱིན་གྱིས་རློབས་ཤིག་འཆི་མེད་དངོས་གྲུབ་སྩོལ། ། གཞན་ཡང་འཆི་མེད་གདམས་ཟབ་བདུད་རྩིའི་རྒྱུན། ། སྩོལ་མཛད་དངོས་བརྒྱུད་བླ་མའི་ཚོགས་རྣམས་དང༌། ། ཡི་དམ་ཞི་ཁྲོ་ཆོས་སྐྱོང་སྲུང་མ་ལ། ། གསོལ་བ་འདེབས་སོ་འགལ་རྐྱེན་བར་ཆད་སོལ། ། བྱིན་གྱིས་རློབས་ཤིག་འཆི་མེད་དངོས་གྲུབ་སྩོལ། །
ཨོཾ་ཨཱཿཧཱུྃ་ཧྲཱིཿཧྲཱིཿབཛྲ་གུ་རུ་པདྨ་སིདྡྷི་པུཎྱེ་ཛྙཱ་ན་ཨཱ་ཡུཿསིདྡྷི་ཛཿ ཞེས་གསོལ་བ་བཏབ་པས་དེ་རྣམས་ཀྱི་སྐུ་ལུས་ལས་འོད་ཟེར་འཕྲོས་སྣོད་བཅུད་ཐམས་ཅད་ལ་ཁྱབ་པས་རང་དང་བསྒྲུབ་བྱའི་བླ་ཚེ་ཡར་བ་དང་འཐོར་བ། ཉམས་ཆགས་སུ་གྱུར་པ་རྣམས་དང༌། འབྱུང་བ་བཞིའི་བཅུད། སེམས་ཅན་ཐམས་ཅད་ཀྱི་ཚེ་དཔལ་བསོད་ནམས། སངས་རྒྱས་བྱང་སེམས། ཉན་རང་ཆོས་སྲུང་སོགས་འཁོར་འདས་ཐམས་ཅད་ཀྱི་བཅུད་དང་དགེ་མཚན་རྣམས་བསྡུས། རྩ་བརྒྱུད་ཀྱི་བླ་མ་རྣམས་ལ་ཐིམ། སླར་ཡང་དེ་དག་གི་སྐུ་ལུས་ལས་འཆི་མེད་བདུད་རྩི་རྒྱུན་བབས། རང་དང་བསྒྲུབ་བྱའི་སྤྱི་བོ་ནས་ཞུགས།
ལུས་ཀྱི་ནང་ཐམས་ཅད་བདུད་རྩིས་ཁྱབ་པས་འཆི་མེད་ཚེའི་དངོས་གྲུབ་ཐོབ་པར་གྱུར། ཅེས་དམིགས་པའི་དུས་ཚེ་བཅུད་ཚེ་རིལ་ལ་ཡང་ཡང་བསྟིམས་ལ། ཨོཾ་ཨཱཿཧཱུྃ་ཧྲཱིཿཧྲཱིཿབཛྲ་གུ་རུ་པདྨ་སིདྡྷི་པུཎྱེ་ཛྙཱ་ན་ཨཱ་ཡུཿསིདྡྷི་ཛཿ ཞེས་པའི་སྔགས་ཅི་ནུས་བཟླས་ལ། ཚེ་འགུགས་ནི། རྡོར་དྲིལ་མདའ་དར་འཛིན་པས། ཧྲཱིཿ དཀར་མོ་མགྱོགས་མ་ཞི་བའི་ལས་མཛད་མ། ། རྡོ་རྗེ་རིགས་ཀྱི་མཁའ་འགྲོ་འབུམ་དང་བཅས། ། ཚེ་བདག་ཆེན་མོ་མཁའ་འགྲོའི་ཚོགས་རྣམས་ཀྱིས། །
རྡོ་རྗེའི་ཚེ་མཆོག་འགུགས་པའི་ལས་མཛོད་ཅིག ། ཨོཾ་ཨ་མཱ་ར་ཎི་ཛཱི་ཝནྟི་ཡེ་སྭཱ་ཧཱ། ཧྲཱིཿ སེར་མོ་མགྱོགས་མ་རྒྱས་པའི་ལས་མཛད་མ། ། རིན་ཆེན་རིགས་ཀྱི་མཁའ་འགྲོ་འབུམ་དང་བཅས། ། ཚེ་བདག་ཆེན་མོ་མཁའ་འགྲོའི་ཚོགས་རྣམས་ཀྱིས། ། རྡོ་རྗེའི་ཚེ་མཆོག་འགུགས་པའི་ལས་མཛོད་ཅིག ། ཨོཾ་ཨ་མཱ་ར་ཎི་ཛཱི་ཝནྟི་ཡེ་སྭཱ་ཧཱ། ཧྲཱིཿ དམར་མོ་མགྱོགས་མ་དབང་སྡུད་ལས་མཛད་མ། །
པདྨ་རིགས་ཀྱི་མཁའ་འགྲོ་འབུམ་དང་བཅས། ། ཚེ་བདག་ཆེན་མོ་མཁའ་འགྲོའི་ཚོགས་རྣམས་ཀྱིས། ། རྡོ་རྗེའི་ཚེ་མཆོག་འགུགས་པའི་ལས་མཛོད་ཅིག ། ཨོཾ་ཨ་མཱ་ར་ཎི་ཛཱི་ཝནྟི་ཡེ་སྭཱ་ཧཱ། ཧྲཱིཿ སྔོན་མོ་མགྱོགས་མ་དྲག་པོའི་ལས་མཛད་མ། ། ལས་ཀྱི་རིགས་ཀྱི་མཁའ་འགྲོ་འབུམ་དང་བཅས། ། ཚེ་བདག་ཆེན་མོ་མཁའ་འགྲོའི་ཚོགས་རྣམས་ཀྱིས། ། རྡོ་རྗེའི་ཚེ་མཆོག་འགུགས་པའི་ལས་མཛོད་ཅིག ། ཨོཾ་ཨ་མཱ་ར་ཎི་ཛཱི་ཝནྟི་ཡེ་སྭཱ་ཧཱ།
ཞེས་མགྱོགས་མ་བཞིའི་ཚེ་འགུགས་བྱས་ལ། ཐལ་མོ་སྦྱར་ཏེ། ངག་ཏུ། རྩ་བརྒྱུད་བླ་མ་ཡི་དམ་མཁའ་འགྲོ་ཡི། ། མཐུ་དང་ནུས་པའི་བྱིན་རླབས་དཔུང་བསྐྱེད་ནས། ། འགལ་རྐྱེན་ནད་གདོན་སྡིག་སྒྲིབ་བྱང་བ་དང༌། ། ཚེ་དང་ཡེ་ཤེས་འཆི་མེད་དངོས་གྲུབ་སྩོལ། ། ཞེས་གསོལ་བ་བཏབ་པས། ཆོས་སྐུ་སྣང་བ་མཐའ་ཡས་འོད་དུ་ཞུ། མགོན་པོ་ཚེ་དཔག་མེད་ལ་ཐིམ།
དེ་རྟ་མགྲིན་དབང་གི་རྒྱལ་པོ་ལ་ཐིམ། དེ་སློབ་དཔོན་རིན་པོ་ཆེ་པདྨ་འབྱུང་གནས་ལ་ཐིམ། དེ་གྲུབ་ཆེན་ཐང་སྟོང་རྒྱལ་པོ་ལ་ཐིམ། དེ་རྡོ་རིང་པ་ཀུན་སྤངས་ཆེན་པོ་ལ་ཐིམ། དེ་རྗེ་བཙུན་ཀུན་དགའ་གྲོལ་མཆོག་ལ་ཐིམ། དེ་བསྟན་འཛིན་ངག་དབང་ཉི་ཟླ་བཟང་པོ་ལ་ཐིམ། དེ་མཁན་ཆེན་དབང་ཕྱུག་དཔལ་བཟང་ལ་ཐིམ། དེ་མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས་ལ་ཐིམ། དེ་སྤྱན་སྔ་ཆོས་ཀྱི་སྤྱན་ལྡན་ཀུན་དགའ་དོན་གྲུབ་ལ་ཐིམ། དེ་དཔལ་ས་སྐྱ་པ་ཆེན་པོ་སྔགས་འཆང་བླ་མ་ཐམས་ཅད་མཁྱེན་པ་ངག་དབང་ཀུན་དགའ་བསོད་ནམས་ལ་ཐིམ།
དེ་དཔལ་ས་སྐྱ་པ་ཆེན་པོ་སྔགས་འཆང་བླ་མ་ཐམས་ཅད་མཁྱེན་པ་ངག་དབང་བསོད་ནམས་དབང་ཕྱུག་ལ་ཐིམ། དེ་དཔལ་ས་སྐྱ་པ་ཆེན་པོ་སྔགས་འཆང་བླ་མ་ཐམས་ཅད་མཁྱེན་པ་ངག་དབང་ཀུན་དགའ་བཀྲ་ཤིས་ལ་ཐིམ། དེ་དཔལ་ས་སྐྱ་པ་ཆེན་པོ་སྔགས་འཆང་བླ་མ་ཐམས་ཅད་མཁྱེན་པ་ངག་དབང་བསོད་ནམས་རིན་ཆེན་ལ་ཐིམ། དེ་དཔལ་ས་སྐྱ་པ་ཆེན་པོ་སྔགས་འཆང་བླ་མ་ཐམས་ཅད་མཁྱེན་པ་ངག་དབང་ཀུན་དགའ་བློ་གྲོས་ལ་ཐིམ། དེ་དཔལ་ས་སྐྱ་པ་ཆེན་པོ་སྔགས་འཆང་བླ་མ་ཐམས་ཅད་མཁྱེན་པ་འགྲོ་མགོན་དབང་སྡུད་སྙིང་པོ་ལ་ཐིམ། དེ་དཔལ་ས་སྐྱ་པ་ཆེན་པོ་སྔགས་འཆང་བླ་མ་ཐམས་ཅད་མཁྱེན་པ་པདྨ་བདུད་འདུལ་དབང་ཕྱུག་ལ་ཐིམ། དེ་དཔལ་ས་སྐྱ་པ་ཆེན་པོ་སྔགས་འཆང་བླ་མ་ཐམས་ཅད་མཁྱེན་པ་ཐེག་ཆེན་བཀྲ་ཤིས་རིན་ཆེན་ལ་ཐིམ། དེ་དཔལ་ས་སྐྱ་པ་ཆེན་པོ་སྔགས་འཆང་བླ་མ་ཐམས་ཅད་མཁྱེན་པ་འདྲེན་མཆོག་ཀུན་དགའ་སྙིང་པོ་ལ་ཐིམ། དེ་དཔལ་ས་སྐྱ་པ་ཆེན་པོ་སྔགས་འཆང་བླ་མ་ཐམས་ཅད་མཁྱེན་པ་དྲག་ཤུལ་འཕྲིན་ལས་རིན་ཆེན་ལ་ཐིམ། དེ་བདག་ཅག་གི་དྲིན་ཅན་རྩ་བའི་བླ་མ་དམ་པ་དཔལ་ས་སྐྱ་པ་ཆེན་པོ་སྔགས་འཆང་བླ་མ་ཐམས་ཅད་མཁྱེན་པ་ངག་དབང་ཀུན་དགའ་རིན་ཆེན་བཀྲ་ཤིས་གྲགས་པའི་རྒྱལ་མཚན་དཔལ་བཟང་པོ་དང༌།
བདག་ཅག་གི་དྲིན་ཅན་རྩ་བའི་བླ་མ་དམ་པ་མི་འཕྲོགས་པའི་མཁྱེན་རབ་དང་ཐུགས་རྗེར་ལྡན་པ། ཁམས་གསུམ་ཆོས་ཀྱི་རྒྱལ་པོ་རིགས་དང་དཀྱིལ་འཁོར་རྒྱ་མཚོའི་ཁྱབ་བདག་འཁོར་ལོའི་མགོན་པོ་ངེས་པ་དོན་གྱི་རྡོ་རྗེ་འཆང་མཁན་ཆེན་ཐམས་ཅད་མཁྱེན་པ་ངག་དབང་བློ་གྲོས་གཞན་ཕན་སྙིང་པོ་བཀྲ་ཤིས་གྲགས་པའི་རྒྱལ་མཚན་དཔལ་བཟང་པོ་གཉིས་ཐ་མི་དད་པ་ལ་ཐིམ། དེ་རང་ཚེ་དཔག་མེད་དུ་གསལ་བ་ལ་ཐིམ་པས་འཆི་བ་མེད་པ་ཚེའི་དངོས་གྲུབ་ཐོབ་པར་གྱུར། འཆི་མེད་ཚེ་ཡི་དཔལ་ལ་ལོངས་སྤྱོད་ཅིང༌། ། རིག་པའི་བློ་དང་རྣམ་དཔྱོད་ཤེས་རབ་དང༌། ། སྲི་དང་ཞི་བའི་དཔལ་འབྱོར་གང་ལགས་པ། ། དེ་ཀུན་ལྷུན་གྱིས་གྲུབ་པར་མཛད་དུ་གསོལ། ། ཅེས་འདོད་གསོལ་བྱ། འདི་ཡན་རྒྱུན་གྱི་ཉམས་ལེན་ནོ། ། གཏོར་མ་ལ་ཆབ་བྲན་ལ།
དང་པོ་ཚེ་དཔག་མེད་ལ་འབུལ་ཏེ། ཨོཾ་བཛྲ་ཨ་མྲྀ་ཏ་ཀུཎྜ་ལཱི་ སོགས། ཨོཾ་སྭ་བྷཱ་ཝ་ སོགས། སྟོང་པའི་ངང་ལས་ཡྃ་ལས་རླུང༌། རྃ་ལས་མེའི་དཀྱིལ་འཁོར་གྱི་སྟེང་དུ་ཨ་ལས་ཡེ་ཤེས་ཀ་པཱ་ཡངས་ཤིང་རྒྱ་ཆེ་བའི་ནང་དུ་གཏོར་མ་ཤ་ལྔ། བདུད་རྩི་ལྔ་རྣམས་བསྐོལ་ཞིང་ཞུ་བ་ལས་བྱུང་བའི་བདུད་རྩིའི་རྒྱ་མཚོ་ཆེན་པོར་གྱུར། ཨོཾ་ཨཱཿཧཱུྃ་ཧོཿཧྲཱིཿ ཞེས་པའི་སྔགས་ཕྱག་རྒྱ་དང་བཅས་པ་ལན་གསུམ་གྱིས་བྱིན་གྱིས་བརླབ། རང་གི་སྙིང་གའི་འོད་ཟེར་གྱིས་བཅོམ་ལྡན་འདས་མགོན་པོ་ཚེ་དང་ཡེ་ཤེས་དཔག་ཏུ་མེད་པའི་ལྷ་ཚོགས་རྣམས་མཆོད་སྦྱིན་གཏོར་མའི་མགྲོན་དུ་བཛྲ་ས་མཱ་ཛཿ ཛཿཧཱུྃ་བཾ་ཧོཿ
མདུན་བསྐྱེད་ལ་གཉིས་སུ་མེད་པར་ཐིམ་པར་གྱུར་ པར་བསམས་ལ། པདྨ་ཀ་མ་ལཱ་ཡ་སྟྭཾ་ གྱིས་གདན་ཕུལ། ཨོཾ་ཨཱཿཧཱུྃ་ཧྲཱིཿཧྲཱིཿབཛྲ་གུ་རུ་པདྨ་མཎྜ་ལ་ས་པ་རི་ཝཱ་ར་ཨི་དཾ་བ་ལིནྟ་ཁ་ཁ་ཁཱ་ཧི་ཁཱ་ཧི། ལན་གསུམ་མམ་ལྔས་གཏོར་མ་འབུལ། ཨོཾ་ཨཱཿཧཱུྃ་ཧྲཱིཿཧྲཱིཿབཛྲ་གུ་རུ་པདྨ་མཎྜ་ལ་ས་པ་རི་ཝཱ་ར་ཨརྒྷཾ་པྲ་ཏཱིཙྪ་སྭཱ་ཧཱ། པཱ་དྱཾ་ ནས། ཤབྡ་པྲ་ཏཱིཙྪ་སྭཱ་ཧཱ འི་བར་བརྗོད། ཌཱ་དྲིལ་དང་བཅས་པས་ གྷཎྜེར་ཎི་ ཚར་གཅིག་བརྗོད་པས་ཕྱི་མཆོད་ནང་མཆོད་འཐོར་ཞིང༌། ཨོཾ་ཨཱཿཧཱུྃ། འཇིག་རྟེན་འདྲེན་པའི་གཙོ་བོ་ཚེ་དཔག་མེད། །
དུས་མིན་འཆི་བ་མ་ལུས་འཇོམས་པའི་དཔལ། ། མགོན་མེད་སྡུག་བསྔལ་གྱུར་པ་རྣམས་ཀྱི་སྐྱབས། ། སངས་རྒྱས་ཚེ་དཔག་མེད་ལ་ཕྱག་འཚལ་བསྟོད། ། ཕྱག་བྱར་འོས་པ་ཐམས་ཅད་ལ། ། ཞིང་རྡུལ་ཀུན་གྱི་གྲངས་སྙེད་དུ། ། ལུས་བཏུད་པ་ཡིས་རྣམ་ཀུན་ཏུ། ། མཆོག་ཏུ་དད་པས་ཕྱག་འཚལ་བསྟོད། ། སྤྲོ་ན། ཚེ་དཔག་མེད་མགོན་འཁོར་བཅས་རྣམས། ། མཆོད་སྦྱིན་གཏོར་མ་འདི་བཞེས་ལ། །
སོགས་ནས། ཡིད་ལ་འདོད་པ་ཀུན་འགྲུབ་ཤོག་ གི་བར་བརྗོད། གཏོར་མ་གཉིས་པ། ཨ་མྲྀ་ཏ ས་བསང༌། སྭ་བྷཱ་ཝ ས་སྦྱང༌། ཨོཾ་ཨཱཿཧཱུྃ་ཧོཿཧྲཱིཿ ཕཻཾ། བཛྲ་ཨཱ་རལླི་ཧོཿ ཛཿཧཱུྃ་བཾ་ཧོཿ ཌཱ་ཀི་ནཱི་ས་མ་ཡ་སྟྭཾ།
དྲྀ་ཤྱ་ཧོཿ ཨོཾ་ཨ་ཀཱ་རོ་མུ་ཁཾ་སརྦ་དྷརྨཱ་ཎཱཾ་ཨཱདྱ་ནུཏྤནྣ་ཏྭཱ་ཏ་ཨོཾ་ཨཱཿཧཱུྃ་ཕཊ་སྭཱ་ཧཱ། ལན་ལྔའམ་གསུམ་གྱིས་བསྔོ། ཨོཾ་བཛྲ་ཨརྒྷཾ་ ནས། ཤབྡ་ཨཱཿཧཱུྃ་ དང༌། ཨོཾ་ཨཱཿཧཱུྃ་ ཞེས་ནང་མཆོད་གཏོར། ཌཱ་དྲིལ་གསིལ་ཞིང༌། མཆོད་སྦྱིན་གཏོར་མ་ ནས། ཡིད་ལ་འདོད་པ་ཀུན་འགྲུབ་ཤོག་ གི་བར་བརྗོད་ལ། གནས་གསུམ་གྱི་དཔའ་བོ་དང་མཁའ་མགྲོ་མ་རྣམས་མཆོད་སྤྱིན་གྱི་གཏོར་མ་རྒྱ་ཆེན་པོ་འདི་བཞེས་ལ་བར་ཆད་ཞི་ཞིང་མཐུན་རྐྱེན་ཡིད་བཞིན་དུ་འགྲུབ་པའི་གྲོགས་མཛད་དུ་གསོལ།
ཅེས་བརྗོད། རྗེས་ནི་མཆོད་པ་རྣམས་ཞལ་གསོ། གོང་གནས་ཡོའི་སྐབས་ལྟར་བྱིན་གྱིས་བརླབ། ཨོཾ་ཨཱཿཧཱུྃ་ཧྲཱིཿཧྲཱིཿབཛྲ་གུ་རུ་པདྨ་མཎྜ་ལ་ས་པ་རི་ཝཱ་ར་ཨརྒྷཾ་ སོགས་ཀྱིས་མཆོད། ཨོཾ་ཨཱཿཧཱུྃ་ གིས་ནང་མཆོད་འཐོར། འཇིག་རྟེན་འདྲེན་པའི་ སོགས་དང༌། ཕྱག་བྱར་འོས་པ་ཐམས་ཅད་ལ། ། སོགས་ཤློ་ཀ་གཅིག་གིས་བསྟོད། བཅོམ་ལྡན་འདས་བདག་དང་སེམས་ཅན་ཐམས་ཅད་ལ་མཆོག་དང་ཐུན་མོང་གི་དངོས་གྲུབ་སྩོལ་དུ་གསོལ། ཞེས་གསོལ་བ་གདབ།
ཧེ་རུ་ཀའི་ཡིག་བརྒྱ་ལན་གསུམ་གྱིས་ལྷག་ཆད་ཁ་བསྐང༌། མ་འབྱོར་པ་དང་ སོགས་བཟོད་པར་གསོལ། ཕྱོགས་བཅུ་ན་བཞུགས་པའི་ སོགས། ཨོཾ་ཁྱེད་ཀྱིས་སེམས་ཅན་དོན་ཀུན་མཛད། ནས། འབྱོན་པར་མཛད་དུ་གསོལ། ། བཛྲ་མུཿ གཏོར་མགྲོན་གྱི་ཡེ་ཤེས་པ་གཤེགས། དམ་ཚིག་པ་བདག་ཉིད་ལ་ཛཿཧཱུྃ་བཾ་ཧོཿ རང་གི་དཔྲལ་བར་ཨོཾ།
མགྲིན་པར་ཨཱཿ ཐུགས་ཀར་ཧཱུྃ། ལུས་ངག་ཡིད་གསུམ་རྡོ་རྗེ་གསུམ་གྱི་ངོ་བོར་གྱུར་གྱིས་སྲུང་བ་དང༌། དགེ་བ་འདི་ཡིས་མྱུར་དུ་བདག ། ཚེ་དཔག་མེད་མགོན་འགྲུབ་གྱུར་ནས། ། སོགས་བསྔོ་སྨོན་བཀྲ་ཤིས་རྒྱས་པར་བྱ། རྒྱུན་གྱི་ཉམས་ལེན་ལ་བདག་སྐྱེད་རྐྱང་པས་འཐུས། བསྙེན་པ་བྱེད་ན་ཐུན་བཞིར་བྱ་ཞིང༌། སྔགས་འབུམ་ཕྲག་བཅུ་བཟླའོ། ། ཚེ་བུམ་སོགས་བཅའ་གཞི་སློབ་མ་ལ་ཇི་ལྟར་བསྐུར་བ་བཞིན་སྒྲུབ་རྫས་བསགས་ལ་བསྒྲུབ་པ་ཕྱག་ལེན་ལགས།
གྲོལ་ཉིན་ཚེ་བུམ་མགོ་བོར་བཞག ཚེ་རིལ་ཚེ་ཆང་རང་གི་ཁར་མྱངས་ནས་དངོས་གྲུབ་བླང་ངོ༌། ། དེ་ལྟར་སློབ་དཔོན་ཆེན་པོ་པདྨ་འབྱུང་གནས་ལ་གྲུབ་པའི་དབང་ཕྱུག་ཐང་སྟོང་རྒྱལ་པོས་དངོས་སུ་གསན་པའི་འཆི་མེད་ཉེ་བརྒྱུད་ཚེ་རྟ་ཟུང་འབྲེལ་འཆི་མེད་དཔལ་སྟེར་བླ་མ་ཞི་ཁྲོའི་ཚེ་སྒྲུབ་རང་གི་ཉམས་ལེན་སྙན་བརྒྱུད་བཀླག་ཆོག་ཏུ་བཀོད་པ་འདི་ནི། སློབ་མའི་མཆོག་གདོང་ཁ་དཔོན་སློབ་བསོད་ནམས་ཆོས་འཕེལ་གྱིས་ནན་ཏན་དུ་བསྐུལ་བའི་ངོར་ས་སྐྱ་པ་ངག་དབང་ཀུན་དགའ་བཀྲ་ཤིས་ཀྱིས་འདིའི་སྐོར་ལ་ངེས་ཤེས་ཁྱད་པར་ཅན་ཡོད་ཅིང་མི་འཇིགས་པའི་གདེངས་དང་ལྡན་པས། ལྷ་ཆེན་ཕུན་ཚོགས་གླིང་དུ་སྦྱར་བའི་ཡི་གེ་པ་ནི་བསོད་ནམས་ཚེ་རིང་གིས་གུས་སྤྲོའི་སྒོ་ནས་བྲིས་པ་དགེ་ཞིང་འཆི་མེད་རྡོ་རྗེའི་གོ་འཕང་ཐོབ་པར་གྱུར་ཅིག་་་་༌། འདིའི་གོང་འོག་གི་བརྒྱུད་པའི་ཁ་སྐོང་རྣམས་འཇམ་དབྱངས་མཁྱེན་བརྩེའི་དབང་པོས་བྲིས་པའོ།། །། དགེ་ལེགས་འཕེལ།། ཨོཾ་ཡེ་དྷརྨཱ་ཧེ་ཏུ་པྲ་བྷ་ཝ། ཧེ་ཏུནྟེ་ཥཱནྟ་ཐཱ་ག་ཏོ་ཧྱ་ཝ་ད་ཏ་ཏེཥཱཉྩ་ཡོ་ནི་རོ་དྷ་ཨེ་ཝཾ་བཱ་དཱི་མཧཱ་ཤྲ་མ་ཎ་ཡེ་སྭཱ་ཧཱ།། །། སརྦ་མངྒ་ལཾ།། །།
༈ བལ་ཡུལ་མཆོད་རྟེན་ཉེ་འདབས་ནས་རྒྱལ་ཡོངས་ས་ཆེན་ཞེས་པ་ལས། སློབ་བུ་ཐ་ཤལ་པ་གུ་རུས་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
