ཆག་མེད་རྣམ་བཞི་གཙོས་པའི་དཔལ་ས་སྐྱའི་ཞལ་འདོན་གཅེས་བཏུས་ཁག
པོད ༡༩
བླ་མའི་རྣལ་འབྱོར་ཉུང་ངུ་བསམ་འཕེལ།
༄༅། །བླ་མའི་རྣལ་འབྱོར་ཉུང་ངུ་བསམ་འཕེལ་ཞེས་བྱ་བཞུགས་སོ།། ༈ །ཨོཾ་སྭ་སྟི།
བླ་མའི་རྣལ་འབྱོར་མདོར་བསྡུས་ཉམས་སུ་ལེན་པར་འདོད་པས། སངས་རྒྱས་ཆོས་ ཚོགས་མ་ལན་གསུམ། སེམས་ཅན་ཐམས་ཅད་བདེ་བ་དང་ སོགས་ཚད་མེད་བཞི་སྒོམས། ཨོཾ་ཤཱུ་ནྱཱ་ཏཱ ས་སྟོང་པར་སྦྱངས། སྟོང་པའི་ངང་ལས་ཡེ་ཤེས་ཀྱི་རང་སྣང་ལས་གྲུབ་པའི་ཐར་པ་ཆེན་པོའི་གཞལ་ཡས་ཁང་ཚད་དང་མཚན་ཉིད་ཐམས་ཅད་ཡོངས་སུ་རྫོགས་པའི་དབུས་སུ། སེང་ཁྲི་པདྨ་ཉི་མ་བདུད་བཞི་བརྩེགས་པའི་གདན་གྱི་སྟེང་དུ་ཟུང་འཇུག་སྐུ་བཞི་དང་ཡེ་ཤེས་ལྔའི་བདག་ཉིད་གདན་གསུམ་ཚང་བའི་དེད་དཔོན་དྲིན་ཅན་རྩ་བའི་བླ་མ་རིན་པོ་ཆེ་དཔལ་ཧེ་རུ་ཀའི་རྣམ་པར་རོལ་པ་སྙིང་པོ་ཀྱཻ་རྡོ་རྗེ་སྐུ་མདོག་སྔོན་པོ། ཞལ་བརྒྱད། ཕྱག་བཅུ་དྲུག་པ།
ཞབས་བཞི་པ། ཡུམ་རྡོ་རྗེ་བདག་མེད་མ་དང་མཉམ་པར་སྦྱོར་བའི་སྐུ་མཚན་དཔེའི་དཀྱིལ་འཁོར་ཉི་མ་བྱེ་བའི་གཟི་འོད་འབར་ཞིང་བདག་ལ་དགྱེས་འཛུམ་བརྩེ་བའི་ཚུལ་གྱིས་བཞུགས་པ་དེའི་སྤྱི་བོར་ཨོཾ། མགྲིན་པར་ཨཱཿ ཐུགས་ཀར་ཧཱུྃ། ཧཱུྃ་ལས་འོད་འཕྲོས་པས་རྩ་བརྒྱུད་ཀྱི་བླ་མ་ཡི་དམ། སངས་རྒྱས་བྱང་སེམས། མཁའ་འགྲོ་ཆོས་སྐྱོང༌། ནོར་ལྷའི་ཚོགས་དང་བཅས་པ་ཨོཾ་བཛྲ་ས་མཱ་ཛཿ ཛཿཧཱུྃ་བཾ་ཧོཿ གཉིས་སུ་མེད་པར་ཐིམ།
དེ་ནས་མཆོད་པ་ནི། ཨོཾ་བཛྲ་ཨརྒྷཾ་ཨཱཿཧཱུྃ་ ནས་ ཤབྡ འི་བར་གྱིས་ཕྱི་མཆོད། ཨོཾ་ཨཱཿཧཱུྃ་ གིས་ནང་མཆོད། སླར་ཡང༌། དཀར་མོ་རི་དྭགས་མཚན་མ་འཛིན། ། ཆོམ་རྐུན་བདུད་ལས་རྒྱལ་བའི་སྣོད། ། རོ་ལངས་མ་ནི་ཆུ་ལག་མ། ། གྷསྨ་རཱི་ནི་སྨན་འཛིན་ཅིང༌། ། པུཀྐ་སཱི་ནི་རྡོ་རྗེའི་ལག ། དེ་བཞིན་རི་ཁྲོད་མ་རོ་འཛིན། །
གདོལ་པ་མོ་ནི་ཅང་ཏེའུ་བརྡུང༌། ། འདི་རྣམས་ཀྱིས་ནི་གཙོ་བོར་མཆོད། ། འདོད་ཆགས་ཆེན་པོས་རྗེས་ཆགས་པས། ། གཡུང་མོས་སྐུ་ལ་འཁྱུད་པ་ཉིད། ། ཀྱིས་མཆོད། གང་གི་དྲིན་གྱིས་བདེ་ཆེན་ཉིད། ། སྐད་ཅིག་ཉིད་ལ་འཆར་བ་གང༌། ། བླ་མ་རིན་ཆེན་ལྟ་བུའི་སྐུ། ། རྡོ་རྗེ་ཅན་ཞབས་པད་ལ་འདུད། ། ཤླཽ་ཀ་གཅིག་གིས་བསྟོད།
དེ་ནས། ཨོཾ་ཨཱཿཝ་གིནྡྲ་པྲཛྙཱ་སུ་བྷ་ཥི་ཏ་ས་མུ་དྲ་སརྦ་སིདྡྷི་ཧཱུྃ། ཅི་ནུས་བཟླས། མཐར། སྐྱབས་གསུམ་ཀུན་འདུས་རིགས་བརྒྱའི་ཁྱབ་བདག་ཆེ། ། བདག་སོགས་སྐལ་བར་མཉམ་པའི་བཤེས་གཉེན་མཆོག ། དམ་པ་ཁྱོད་ལས་སྐྱབས་གཞན་མ་མཆིས་ན། ། ཡེ་ཤེས་གཟིགས་པའི་བྱིན་རླབས་གཞུག་ཏུ་གསོལ། ། ནམ་ཡང་ཆོས་མིན་བྱ་བར་མི་འཆོར་ཞིང༌། ། བར་ཆད་བགེགས་རྣམས་རང་སེམས་འཁྲུལ་ངོར་ཤེས། །
ཇི་ལྟ་ཇི་སྙེད་དག་པའི་སྣང་བ་ཡིས། ། ཡང་དག་ལམ་དུ་ལོངས་པར་བྱིན་གྱིས་རློབས། ། ཚེ་འདིར་ཚེ་རིང་དཔལ་དང་དབང་ཕྱུག་རྒྱས། ། ཕྱི་མར་དམ་པ་ཁྱེད་དང་མི་འབྲལ་ཞིང༌། ། ཐུགས་ཡིད་ཆོས་ཀྱི་དབྱིངས་སུ་རོ་གཅིག་ནས། ། རྡོ་རྗེ་འཛིན་པའི་གོ་འཕང་མངོན་གྱུར་ཤོག ། ཅེས་གདུང་ཤུགས་དྲག་པོས་གསོལ་བ་བཏབ་པ་ལ་བརྟེན་ནས། བླ་མ་འོད་དུ་ཞུ་ནས་རང་གི་སྤྱི་བོ་ནས་ཐིམ་པས། བླ་མའི་སྐུ་གསུང་ཐུགས་ཀྱི་བྱིན་རླབས་ལུས་ངག་ཡིད་གསུམ་ལ་ཞུགས། སྒོ་གསུམ་གྱི་དྲི་མ་དག
དབང་བཞི་ཐོབ་པར་གྱུར་ པར་བསམ་ལ་ཅུང་ཟད་མཉམ་པར་བཞག ཐུན་ལས་ལྡང་བ་ན། དགེ་བ་འདི་ཡིས་སྐྱེ་བོ་ཀུན། ། གཞོན་ནུ་ནོར་བཟང་ཇི་བཞིན་དུ། ། ཡོན་ཏན་རྒྱ་མཚོ་ལྟ་བུ་ཡིས། ། བླ་མ་དམ་པ་མཉེས་བྱེད་ཤོག ། སོགས་ཀྱིས་དགེ་བ་བསྔོ་བར་བྱའོ། ། གལ་ཏེ་ཀུ་ས་ལིའི་ཚོགས་བསགས་བྱ་བར་འདོད་ན་མཆོད་པ་རྣམས་ཀྱི་འཇུག་ཏུ་རང་གི་ཐོད་པ་རལ་གྲིས་བཅད་ལ་མི་མགོའི་སྒྱེད་བུ་གསུམ་གྱི་ཁར་བཞག དེའི་ནང་དུ་ཤ་རུས་རྣམས་གཏུབ་ནས་བླུག་པར་བསམ། རང་རླུང་སེམས་ཙམ་ལས་གྲུབ་པའི་ཀྱཻ་རྡོར་བསྒོམ།
ཤ་རུས་རྣམས་འབྲུ་གསུམ་གྱིས་བྱིན་གྱིས་རླབས་ལ། དྲིན་ཅན་རྩ་བའི་བླ་མའི་ཞལ་དུ་ཨོཾ་ཨཱཿཧཱུྃ། ཞེས་ལན་བདུན་གྱིས་ཕུལ། གལ་ཏེ་མ་བྱས་ཀྱང་སྐྱོན་མེད་དོ། ། དེ་ལྟར་བླ་མའི་རྣལ་འབྱོར་ཉུང་ངུ་བསམ་འཕེལ་ཞེས་བྱ་བ་འདི་ནི་དཔལ་དྷི་ཕུའི་ཆོས་རྗེ་མཆོག་སྤྲུལ་རིན་པོ་ཆེ་རྡོ་རྗེ་འཛིན་པ་ཨ་ནནྡའི་མཚན་ཅན་གྱི་བཞེད་སྐོངས་སུ་གཟིམ་འོག་སྤྲུལ་མིང་ཡ་ཤའི་མིང་ཅན་གྱིས་བྲིས་པ་སརྦ་ཛ་ག་ཏཾ།། །། ༈ བལ་ཡུལ་མཆོད་རྟེན་ཉེ་འདབས་ནས་རྒྱལ་ཡོངས་ས་ཆེན་ཞེས་པ་ལས། སློབ་བུ་ཐ་ཤལ་པ་གུ་རུས་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
