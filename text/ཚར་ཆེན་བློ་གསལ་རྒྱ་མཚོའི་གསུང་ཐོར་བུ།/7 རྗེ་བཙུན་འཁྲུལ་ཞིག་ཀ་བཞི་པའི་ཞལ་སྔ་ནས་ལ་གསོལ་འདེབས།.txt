ཚར་ཆེན་བློ་གསལ་རྒྱ་མཚོའི་གསུང་ཐོར་བུ།
པོད ༧
རྗེ་བཙུན་འཁྲུལ་ཞིག་ཀ་བཞི་པའི་ཞལ་སྔ་ནས་ལ་གསོལ་འདེབས།
༄༅། །རྗེ་བཙུན་འཁྲུལ་ཞིག་ཀ་བཞི་པའི་ཞལ་སྔ་ནས་ལ་གསོལ་འདེབས་བཞུགས་སོ།། ན་མོ་གུ་རུ་རཏྣ་བྷ་དྲཱ་ཡ། དཀོན་མཆོག་གསུམ་དངོས་དངོས་གྲུབ་རིན་ཆེན་གཏེར། ། བཟང་པོའི་ཕྲིན་ལས་ལས་བཞི་ལྷུན་གྱིས་གྲུབ། ། དྲིན་ཅན་བླ་མ་མ་ལུས་འགྲོ་བའི་མགོན། ། སྙིང་ནས་རབ་གུས་གུས་པས་གསོལ་བ་འདེབས། ། ཁྱོད་ནི་ལྷ་རིགས་ཇོ་བོའི་བརྒྱུད་འཁྲུངས་ནས། ། ནགས་རྒྱལ་རི་བོའི་སྨན་ལྗོངས་ཉམས་དགའ་བར། ། དཀོན་མཆོག་རྒྱལ་མཚན་དྲུང་དུ་རབ་བྱུང་ནས། ། ཕྱི་དོན་སྒྲོ་འདོགས་རྒྱ་ཆེན་བཅད་ལ་འདུད། །
ཆོས་ཀྱི་རྒྱལ་པོ་ནམ་མཁའི་མཚན་ཅན་ལ། ། ཤམ་བྷ་ལ་ཡི་ཟབ་དོན་བདུད་རྩིའི་བཅུད། ། ལེགས་པར་བླངས་ནས་རྩེ་གཅིག་བསྒོམས་པའི་མཐུས། ། ངེས་པའི་དོན་གྱི་གནས་ལུགས་གཟིགས་ལ་འདུད། ། རིག་འཛིན་སངས་རྒྱས་བསྟན་པའི་ཞལ་གྱི་རྒྱུན། ། ཐེག་པ་དགུ་ལས་འདས་པའི་བློ་བྲལ་ཆོས། ། དགའ་རབ་རྡོ་རྗེའི་ཐུགས་ཀྱི་ཡང་སྙིང་མཆོག ། ཀུན་བཟང་དགོངས་པ་མངོན་དུ་གྱུར་ལ་འདུད། ། མཐུ་སྟོབས་དབང་ཕྱུག་རྣམ་རྒྱལ་བཟང་པོ་ལས། ། པདྨའི་ཐུགས་བཅུད་ཡང་གསང་ཁྲོས་པ་གསན། །
བསྒྲུབས་པས་དྲག་སྔགས་ནུས་པ་མངོན་དུ་གྱུར། ། བཀའ་སྲུང་དམ་ཅན་བྲན་དུ་འཁོལ་ལ་འདུད། ། བལ་ཡུལ་གྲོང་ཁྱེར་ཆེན་པོའི་ཡུལ་ལྗོངས་སུ། ། ཧེ་རུ་ཀ་དཔལ་གཙང་སྨྱོན་ཆོས་རྗེ་ལས། ། དམ་ཆོས་ཟབ་མོ་ཕྱག་ཆེན་ལེགས་པར་ཐོབ། ། སྣང་སྲིད་ཆོས་སྐུར་ཤར་བ་དེ་ལ་འདུད། ། འཁྲུལ་སྣང་ལས་ཉོན་སྤྲིན་རུམ་དབྱིངས་སུ་དེངས། ། འོད་གསལ་བདེ་ཆེན་ཉིན་བྱེད་ཐུགས་ལ་ཤར། ། ལྷ་དང་སྲུང་མའི་ཞལ་བཟང་མངོན་སུམ་གཟིགས། ། མཐུ་སྟོབས་མཐར་སོན་གྲུབ་དབང་ཆེན་པོར་འདུད། །
ཁྱབ་བདག་གདོད་མའི་སངས་རྒྱས་ཀུན་ཏུ་བཟང་། ། གངས་ཅན་གདུལ་བྱའི་སྐྱབས་མཆོག་ཐོད་འཕྲེང་རྩལ། ། ཡོངས་སུ་གྲགས་པའི་དྲིན་ཅན་ཀ་བཞི་པ། ། རྣམ་གསུམ་དབྱེར་མེད་ཞབས་ལ་སྙིང་ནས་འདུད། ། དེ་ལྟར་རྗེ་བཙུན་བླ་མ་དམ་པ་ལ། ། སྙིང་ནས་གུས་པའི་གསོལ་བ་བཏབ་པའི་མཐུས། ། བདག་དང་ནམ་མཁའ་མཉམ་པའི་སེམས་ཅན་རྣམས། ། མཆོག་གི་བླ་མ་དམ་པས་རྗེས་བཟུང་ནས། ། རབ་འབྱམས་ལས་བཞི་ཐོགས་མེད་འགྲུབ་པ་དང་། ། ཐ་མལ་འཁྲུལ་པའི་སྣང་བ་དབྱིངས་སུ་ཐིམ། །
རང་རིག་རང་ངོ་ཤེས་པའི་དགའ་སྟོན་གྱིས། ། ཀུན་བཟང་དགོངས་པ་ཚེ་འདིར་འགྲུབ་པར་ཤོག ། ཅེས་རྗེ་བཙུན་བླ་མ་དམ་པ་ལྕགས་ཐང་ཀ་བཞི་པ་ཆེན་པོ་འཁྲུལ་ཞིག་རཏྣ་བྷ་དྲའི་ཞབས་ལ་བསྟོད་པའི་རབ་ཏུ་བྱེད་པ་འདི་ནི། རྗེ་ཉིད་ཀྱི་དབོན་སྲས་ཆོས་ཀྱི་རྗེ་སྟོབས་ལྡན་འོད་ཟེར་བའི་གསུང་གིས་བསྐུལ་ཞིང་། རང་ཉིད་ཀྱང་དད་པས་ཀུན་ནས་བསླངས་ཏེ། བནྡེ་བློ་གསལ་རྒྱ་མཚོས་ཉེ་བར་སྦྱར་བའོ།། །། PAGE * MERGEFORMAT 2 ཚར་ཆེན་བློ་གསལ་རྒྱ་མཚོ། རྗེ་བཙུན་འཁྲུལ་ཞིག་ཀ་བཞི་པའི་ཞལ་སྔ་ནས་ལ་གསོལ་འདེབས། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
