ཚར་ཆེན་བློ་གསལ་རྒྱ་མཚོའི་གསུང་ཐོར་བུ།
པོད ༤༢
རྗེ་བཙུན་འབྲོག་མི་ལོ་ཙཱ་བ་ལ་བསྟོད་པ་སྙན་བརྒྱུད་ཀྱི་པད་མཚོ་བཞད་པ།
༄༅། །རྗེ་བཙུན་འབྲོག་མི་ལོ་ཙཱ་བ་ལ་བསྟོད་པ་སྙན་བརྒྱུད་ཀྱི་པད་མཚོ་བཞད་པ་བཞུགས་སོ།། ཨོཾ་སྭསྟི་སིདྡྷཾ། འཕགས་ཡུལ་གྲུབ་པའི་ཁྱུ་མཆོག་རྡོ་རྗེ་འཛིན། ། ལྔ་རིག་རྒྱ་མཚོའི་མཐར་སོན་པཎྜི་ཏ། ། སྙན་བརྒྱུད་གདམས་པའི་གཏེར་མཛོད་ཨཱ་ཙརྻ། ། རྗེ་བཙུན་གཱ་ཡ་དྷ་རར་ཕྱག་བགྱིས་ཏེ། ། ཤཱཀྱའི་ནོར་བུ་ཡེ་ཤེས་གཟི་འོད་ཅན། ། གང་དེའི་ཡོན་ཏན་རྨད་བྱུང་ཚ་ཟེར་གྱིས། ། སྙིང་གི་པདྨོ་བཞད་པའི་འཛུམ་ཞལ་ལས། ། བསྟོད་ཚིག་སྦྲང་རྩིའི་དོག་པ་འདི་འབུལ་ལོ། །
གངས་ཅན་བསོད་ནམས་ཆུ་མཚོ་འཕྱུར་བ་ལས། ། ལེགས་འོངས་སྐད་གཉིས་སྨྲ་བའི་ཟླ་ཤེལ་གྱིས། ། ཐུབ་བསྟན་ཐུན་མཚམས་ནུབ་རིའི་རྩེར་འཛེགས་ཚེ། ། ཕན་བདེའི་འོད་རིས་དཀར་པོ་ཅི་ཡང་སྤྲོས། ། སྙིང་སྟོབས་དྲེགས་པས་མྱོས་པའི་བུང་བ་ཡིས། ། འཕགས་ཡུལ་གཙུག་ལག་པད་ཚལ་ཀུན་ཉུལ་ཏེ། ། པཎ་གྲུབ་ཆུ་སྐྱེས་རྒྱས་པའི་ཐུགས་ཀྱི་བཅུད། ། མདོ་རྒྱུད་སྙིང་པོའི་སྦྲང་རྩི་མ་ལུས་བླངས། ། ཁྱད་པར་དད་པ་པད་མཚོའི་དྲི་ངད་ཀྱིས། ། མཁའ་འགྲོའི་དབང་པོ་གཱ་ཡ་དྷ་རའི་མཚན། །
རང་དབང་མེད་པར་ཐུགས་རྗེའི་གཤོག་ཡངས་བསྐྱོད། ། ཁ་བ་རི་པའི་ནོར་འཛིན་རྒྱན་དུ་བོས། ། གང་ལས་རྣལ་འབྱོར་དབང་ཕྱུག་ཐུགས་ཀྱི་བཅུད། ། གསུང་ངག་བདུད་རྩིའི་རྒྱ་མཚོས་ཁྱོད་ཐུགས་ཀྱི། ། དྲི་བྲལ་ཤེལ་གྱི་བུམ་བཟང་གཏམས་པ་ལས། ། ཐར་འདོད་སྐལ་བཟང་ཡོངས་ཀྱི་སྤྱད་བྱར་གྱུར། ། ཨེ་མ་དེ་ལྟར་རྡོ་རྗེ་ཐེག་པ་ཡི། ། རྒྱུད་སྡེ་བྱེ་བའི་ཟབ་དོན་སྙན་བརྒྱུད་ཀྱི། ། རྒྱ་མཚོའི་གོས་ཅན་ཁྱབ་པར་མཛད་པ་འདིའི། ། ཁྱོད་ནི་ལག་ན་རྡོ་རྗེར་བདག་གིས་འཁུམས། །
དེ་ལྟར་མགོན་ཁྱོད་ཀཻ་ལ་ཤ་རིའི་སྤོར། ། ལོངས་སྤྱོད་རྫོགས་སྐུའི་འཇའ་རིས་འདི་བསྟན་པས། ། སྔོན་མེད་བྱང་ཕྱོགས་འོག་མིན་ཞིང་ཁམས་སུ། ། ངེས་པར་སྤྲུལ་འདི་རྨད་བྱུང་ངོ་མཚར་གཏམ། ། དེ་ལྟར་གངས་རིའི་ལྗོངས་ཀྱི་མིག་གཅིག་པོ། ། སྐད་གཉིས་སྨྲ་བའི་དབང་པོ་རྗེ་བཙུན་འབྲོག ། ཤཱཀྱ་ཡེ་ཤེས་ཞབས་སེན་ཟུར་ཕུད་ལ། ། བརྟེན་ནས་ཐུགས་ཀྱི་སྙིང་པོ་འཕོས་པ་ཡི། ། རྒྱུད་གཞུང་སྨྲ་བའི་མཁས་པ་རྣམ་པ་ལྔ། ། སྙན་བརྒྱུད་གདམས་པ་རྫོགས་པའི་ཐུགས་སྲས་གསུམ། །
གྲུབ་པའི་སར་གནས་རྣལ་འབྱོར་དབང་པོ་གསུམ། ། མཚན་ལྡན་ཌཱ་ཀི་ཟུང་གཉིས་བཅས་པ་རྒྱལ། ། མདོར་ན་ཁྱེད་སྐུ་མཐོང་དང་གསུང་ཐོས་དང་། ། བསེར་བུས་རེག་པའི་འགྲོ་བ་ཇི་སྙེད་པ། ། དོན་དང་ལྡན་ཕྱིར་དེ་དག་ཐམས་ཅད་ལ། ། སྙིང་ནས་དད་པས་ལན་བརྒྱར་ཕྱག་བགྱིད་དོ། ། སྒོ་གསུམ་ལོངས་སྤྱོད་དུས་གསུམ་དགེ་བའི་ཚོགས། ། ཕྱི་ནང་གསང་བའི་མཆོད་སྤྲིན་རྒྱ་མཚོར་འབུལ། ། བཅས་དང་རང་བཞིན་སྡིག་ལྟུང་བགྲང་ཡས་བཤགས། ། རྨད་བྱུང་དགེ་བ་ཀུན་ལ་ཡི་རང་དང་། །
རྗེ་བཙུན་ཁྱོད་ཀྱི་ཐུགས་རྗེའི་བྱིན་རླབས་ཀྱིས། ། རྣམ་པར་གྲོལ་བའི་གནས་ཀྱི་གཙུག་ལག་འདིར། ། གསུང་ངག་ཟབ་མོའི་ཆོས་ཀྱི་འཁོར་ལོ་ཆེ། ། དབྱར་གྱི་མཚོ་བཞིན་ཆེས་ཆེར་རྒྱས་གྱུར་ཅིག ། བསྟན་པ་རིན་ཆེན་འཛིན་པའི་བཤེས་གཉེན་ཀུན། ། མྱ་ངན་མི་འདའ་རྟག་པར་བཞུགས་སུ་གསོལ། ། བདག་གཞན་དགེ་བའི་རྩ་བ་ཇི་སྙེད་ཀྱིས། ། ཟུང་འཇུག་ཧེ་རུ་ཀ་དཔལ་འགྲུབ་པར་ཤོག ། ཅེས་རྗེ་བཙུན་འབྲོག་མི་ལོ་ཙཱ་བ་ཤཱཀྱ་ཡེ་ཤེས་ལ་བསྟོད་པ། སྙན་བརྒྱུད་ཀྱི་པད་མཚོ་བཞད་པ་ཞེས་བྱ་བ་འདི་ནི་རྗེ་བཙུན་རྡོ་རིངས་པ་ཆེན་པོའི་སྐུ་དྲིན་ལས་གསུང་ངག་རིན་པོ་ཆེའི་མཛོད་འཛིན་པའི་དགེ་སློང་རྡོ་རྗེ་འཛིན་པ་བློ་གསལ་རྒྱ་མཚོས་གྲུབ་པའོ།། །།
མངྒལཾ།། །། PAGE * MERGEFORMAT 2 ཚར་ཆེན་བློ་གསལ་རྒྱ་མཚོ། རྗེ་བཙུན་འབྲོག་མི་ལོ་ཙཱ་བ་ལ་བསྟོད་པ་སྙན་བརྒྱུད་ཀྱི་པད་མཚོ་བཞད་པ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
