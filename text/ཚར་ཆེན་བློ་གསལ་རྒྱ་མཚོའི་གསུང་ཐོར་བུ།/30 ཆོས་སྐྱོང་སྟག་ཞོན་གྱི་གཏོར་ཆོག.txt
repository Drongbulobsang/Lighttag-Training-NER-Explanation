ཚར་ཆེན་བློ་གསལ་རྒྱ་མཚོའི་གསུང་ཐོར་བུ།
པོད ༣༠
ཆོས་སྐྱོང་སྟག་ཞོན་གྱི་གཏོར་ཆོག
༄༅། །ཆོས་སྐྱོང་སྟག་ཞོན་གྱི་གཏོར་ཆོག་བཞུགས་སོ།། ཨོཾ་ཨཱཿཧཱུྃ་ཧ་ཧོ་ཧྲཱིཿ མདུན་གྱི་ནམ་མཁར་དུར་ཁྲོད་ཆེན་པོའི་ས་གཞི། གྲུ་གསུམ་མཐིང་ནག་འབར་བའི་ཀློང་དཀྱིལ་དུ། དཔལ་ལྡན་མགོན་པོ་ནག་པོ་སྟག་ཞོན་ལྕམ་དྲལ་བྲན་གཡོག་བཀའ་བསྟོད་འཁོར་དང་བཅས་པ་མངོན་སུམ་བཞིན་དུ་བཞུགས་པའི་དཔྲལ་བར་ཨོཾ། མགྲིན་པར་ཨཱཿ ཐུགས་ཀར་ཧཱུྃ། ཐུགས་ཀའི་ས་བོན་དང་། རང་གི་སྙིང་ག་ནས་འོད་ཟེར་འཕྲོས་པས་ལྕང་ལོ་ཅན་དང་། རི་བོ་མ་ལ་ཡ་ལ་སོགས་པའི་གནས་རྣམས་ནས་བསྟན་སྲུང་ནག་པོ་ཆེན་པོ་ཡེ་ཤེས་པ་འཁོར་བཅས་སྤྲིན་འཐིབས་པར་བྱོན་པར་གྱུར།
ཧཱུྃ་སྔོན་ཚེ་ལངྐ་ཡུལ་གྱི་གྲོང་ཁྱེར་དུ། ། རྡོ་རྗེ་གཏུམ་པོས་དམ་ལ་བཏགས་པ་ཡི། ། གྱིང་ཆེན་རྡོ་རྗེ་སྒྲོལ་བྱེད་དྲག་པོ་རྩལ། ། མགོན་པོ་ནག་པོ་སྟག་ཞོན་གནས་འདིར་བྱོན། ། པདྨ་འབྱུང་གནས་ཤཱནྟི་གརྦྷ་དང་། ། བ་སུ་དྷ་ར་ལ་སོགས་རྒྱ་བལ་གྱི། ། རིག་འཛིན་བརྒྱུད་པས་བཀའ་བསྒོས་གཉེར་གཏད་པའི། ། རྣལ་འབྱོར་དགྲ་ལྷ་ནག་པོ་གནས་འདིར་བྱོན། ། གནུབས་ཆེན་སངས་རྒྱས་ཡེ་ཤེས་ལ་སོགས་པའི། ། བོད་ཡུལ་སྔགས་འཆང་བརྒྱུད་པས་བསྒྲུབས་པ་ཡི། །
སྟག་ཞོག་མགོན་པོ་བཀའ་ཡི་བྱ་ར་བ། ། སློབ་དཔོན་བརྒྱུད་པའི་སྲུང་མ་གནས་འདིར་བྱོན། ། ཁྱད་པར་དྲིན་ཅན་ཕ་རྒོད་བླ་མ་ཡིས། ། མངོན་སུམ་ཞལ་གཟིགས་རྣལ་འབྱོར་སྒོས་དགྲའི་གཤེད། ། སྔགས་འཆང་བདག་གིས་མཆོད་ཅིང་བསྟེན་པའི་ལྷ། ། ཕ་མེས་བརྒྱུད་པའི་སྲུང་མ་གནས་འདིར་བྱོན། ། ཁྲག་ཞག་རྦ་ཀློང་འཁྲུག་པའི་དུར་ཁྲོད་འདིར། ། དམ་ཉམས་བཾ་ཆེན་སྒྱེལ་བའི་ཁྲི་སྟེང་དུ། ། དགྲ་བགེགས་ཤ་ཁྲག་དམར་ལ་རོལ་བ་དང་། ། རྣལ་འབྱོར་འཕྲིན་ལས་བསྒྲུབ་ཕྱིར་བཞུགས་སུ་གསོལ། །
ཧཱུྃ། ལྷ་མཆོག་ཁྱོད་ལ་དམ་རྫས་འབུལ་བ་ནི། ། བནྡྷ་འབར་བ་སྟོང་གསུམ་ཁྱོན་ཡངས་པ། ། དམ་ཉམས་ཤ་རུས་རི་ལྟར་སྤུངས་པ་དང་། ། གསེར་སྐྱེམས་དམར་ཆེན་རཀྟ་བཏུང་བའི་མཚོ། ། ཡེ་ཤེས་བདུད་རྩི་མཆོག་གི་བ་ལིཾ་ཏ། ། ཕྱི་ནང་གསང་བའི་དམ་རྫས་མཆོད་པའི་ཚོགས། ། དངོས་བཤམས་ཡིད་སྤྲུལ་མཆོད་གཏོར་རྒྱ་ཆེན་འདི། ། བསྟན་སྲུང་ནག་པོ་སྟག་བཞོན་འཁོར་བཅས་མཆོད། ། རིག་འཛིན་ཡོངས་ཀྱི་དགྲ་ལྷ་ནག་པོ་མཆོད། །
སློབ་དཔོན་བརྒྱུད་ཀྱི་སྲུང་མ་ནག་པོ་མཆོད། ། ཡུམ་ཆེན་དཔལ་ལྡན་འདོད་ཁམས་གཙོ་མོ་མཆོད། ། སྐུ་གསུང་ཐུགས་ཀྱི་མོན་པ་རྣམ་གསུམ་མཆོད། ། སྲོག་གཅོད་བདུད་ཀྱི་མོན་པ་མཆེད་བདུན་མཆོད། ། ལྷོ་བྱང་གཤིན་རྗེ་གནོད་སྦྱིན་ཚོགས་རྣམས་མཆོད། ། དུར་ཁྲོད་གནས་པའི་མ་མོ་མཁའ་འགྲོ་མཆོད། ། དྲེགས་པ་ལྷ་སྲིན་སྡེ་བརྒྱད་གཉན་པོ་མཆོད། ། སྤྲུལ་པ་ཡང་སྤྲུལ་བཅས་པའི་ཚོགས་རྣམས་མཆོད། ། ཨོཾ་ཤྲཱི་མཧཱ་ཀཱ་ལ་ཏྲི་ཡཾ་ཛཿཛཿ དགྲ་བོ་མཱ་ར་ཡ་ཧཱུྃ་ཕཊ།
ཏྲ་རཀྴ་ཧ་ལ་དགྲ་བོ་མཱ་ར་ཡ་ཛཿཛཿ དུན་རུ་ཏྲ་རུ་ཐུམ་བྷ་ཏི་ཛཿ ཤུད་པ་ར་ཙ་ཏྲཱི་ཤཾ་ཡཾ་ཛཿ བཛྲ་ཏྲིཥྞ་པ་དྷུ་ཁ་ཐུམ། ཏྲི་ས་མཱ་ར་ཡ་ཛཿ ས་པཱ་རི་ཝཱ་ར་སརྦ་བིགྷྣཾ་ཤ་ཏྲུཾ་མཱ་ར་ཡ་ཨི་དཾ་བ་ལིཾ་ཏ་ཁ་ཁ། ཁཱ་ཧི་ཁཱ་ཧི། ཨརྒྷཾ། པཱ་ཏྱཾ། པུཥྤེ།
དྷུཥྤེ། ཨ་ལོ་ཀེ གནྡྷེ། ནཻ་ཝི་ཏེ། ཤཔྟ་ཨཱཿཧཱུྃ། མཧཱ་སརྦ་པཉྩ་ཨ་མྲྀ་ཏ་ཁཱ་ཧི། མཧཱ་རཀྟ་ཁ་ཧི། ཧཱུྃ་བྷྱོ། ལྕང་ལོ་ཅན་གྱི་དུར་ཁྲོད་ནས། ། དཔལ་མགོན་ནག་པོ་སྟག་ཞོན་བསྐྱོད། །
བྱང་ཤར་ཁྲག་མཚོའི་ཀློང་དཀྱིལ་ནས། ། དཔལ་ལྡན་འདོད་ཁམས་དབང་ཕྱུག་བསྐྱོད། ། མཐིང་ནག་འབར་བའི་ཕོ་བྲང་ནས། ། བདུད་བཙན་གྱིང་གི་མོན་པ་བསྐྱོད། ། སྲོག་གཅོད་ཤན་པའི་གྲོང་ཁྱེར་ནས། ། བདུད་ཀྱི་མོན་པ་མཆེད་བདུན་བསྐྱོད། ། ལྷོ་བྱང་ནམ་མཁའ་ས་གཞི་ནས། ། གཤིན་རྗེ་གནོད་སྦྱིན་རྔམས་པ་བསྐྱོད། ། དུར་ཁྲོད་ཁྲག་མཚོའི་ཁོར་ཡུག་ནས། ། ནད་བདག་མ་མོ་འབུམ་སྡེ་བསྐྱོད། །
བདུད་ཡུལ་མཁའ་རག་མགོ་དགུ་ནས། ། བདུད་པོ་རི་ནག་སྤུངས་པ་བསྐྱོད། ། རྒྱ་ཡུལ་ནམ་མཁའ་ཆད་ཆོད་ནས། ། རྒྱལ་པོ་འོད་ལྷ་དཀར་པོ་བསྐྱོད། ། མེ་རླུང་འཁྲུག་པའི་ཀློང་དཀྱིལ་ནས། ། སྲོག་བདག་ལྕགས་གཞུ་ནག་པོ་བསྐྱོད། ། མང་ཡུལ་བྱང་ཤར་མཚོ་གཏིང་ནས། ། མ་མོ་རྡོ་རྗེ་སྡེར་ཆེན་བསྐྱོད། ། ཕྱོགས་བཞིན་ནམ་མཁའི་ཀློང་ཡངས་ནས། ། གཟའ་བདུད་དྲག་པོ་མགོ་དགུ་བསྐྱོད། །
བཙན་ཡུལ་ཟངས་ཐང་དམར་པོ་ནས། ། བཙན་རྗེ་ཤུ་བོ་ལག་རིང་བསྐྱོད། ། ཤར་ལྷོ་རིན་ཆེན་ཐང་དཀྱིལ་ནས། ། གྱིང་ཆེན་རྡོ་རྗེ་ལེགས་པ་བསྐྱོད། ། ཀླུ་ཡུལ་ན་ར་སིང་སྔོན་ནས། ། ཀླུ་གཉན་ནག་པོ་སྲོག་གཅོད་བསྐྱོད། ། དགོངས་ཤིག་མགོན་པོ་འཁོར་བཅས་རྣམས། ། གསང་བདག་རྡོ་རྗེ་གཏུམ་པོ་ནས། ། དྲིན་ཅན་རྩ་བའི་བླ་མའི་བར། ། བསྒྲུབས་ཤིང་བསྟེན་པའི་དམ་ཚིག་དགོངས། །
སྨན་རཀ་ཤ་ཁྲག་གཏོར་མ་ལོངས། ། སངས་རྒྱས་བསྟན་པ་གཉན་པོ་སྲུངས། ། དཀོན་མཆོག་གསུམ་གྱི་དབུ་འཕང་བསྟོད། ། དགེ་འདུན་སྡེ་འདི་གཅེས་པར་སྐྱོངས། ། བདག་ཅག་རྣལ་འབྱོར་སྒྲུབ་པ་པོ། ། མི་ནོར་ཡུལ་འཁོར་བཅས་པ་རྣམས། ། བསྲུང་ཞིང་བསྐྱབ་དང་སྦ་བ་དང་། ། འགལ་རྐྱེན་སོལ་ལ་མཐུན་རྐྱེན་སྒྲུབས། ། སྡང་བའི་དགྲ་དང་གནོད་པའི་བགེགས། ། རྦོད་གཏོང་བྱད་མར་བཅས་པ་ཀུན། །
གཏུམ་ཆེན་ཁྱོད་ཀྱི་དྲག་ཤུལ་གྱིས། ། ད་ལྟ་ཉིད་དུ་བསྒྲལ་བར་གྱིས། ། ཤ་རུས་དོན་སྙིང་ནང་ཁྲོལ་ཟོ། ། སྙིང་ཁྲག་དྲོན་མོ་བཏུང་བར་རོལ། ། མི་ལྤགས་དམར་པོ་གོས་སུ་གྱོན། ། རྒྱུ་རློན་མགོ་འཕྲེང་རྒྱན་དུ་ཐོགས། ། ལས་ཉོན་སྒྲིབ་པ་ཀུན་སྦྱངས་ཏེ། ། སེམས་ཉིད་དག་པའི་ཞིང་དུ་སྤོར། ། བདག་གིས་བཅོལ་བའི་འཕྲིན་ལས་འདི། ། མྱུར་དུ་སྒྲུབས་ཤིག་ས་མ་ཡ། །
ཞེས་ཕ་མེས་གཉན་གྱི་སྲུང་མ་སྟག་ཞོན་ནག་པོའི་མཆོད་གཏོར་མདོར་བསྡུས་གྱེར་སྒོམ་དུ་བྱ་བའི་ཚུལ་འདི་ནི། རྡོ་རྗེ་འཛིན་པ་བློ་གསལ་གྱིས་ལས་དང་པོ་པ་རྣམས་ཀྱི་ཉམས་ལེན་དུ་བཀོད་པའོ།། །། དགེའོ།། །། PAGE * MERGEFORMAT 2 ཚར་ཆེན་བློ་གསལ་རྒྱ་མཚོ ། ཆོས་སྐྱོང་སྟག་ཞོན་གྱི་གཏོར་ཆོག PAGE * MERGEFORMAT 3
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
