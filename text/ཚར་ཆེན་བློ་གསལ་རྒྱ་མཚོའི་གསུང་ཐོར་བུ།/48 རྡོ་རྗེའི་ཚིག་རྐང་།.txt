ཚར་ཆེན་བློ་གསལ་རྒྱ་མཚོའི་གསུང་ཐོར་བུ།
པོད ༤༨
རྡོ་རྗེའི་ཚིག་རྐང་།
༄༅། །རྡོ་རྗེའི་ཚིག་རྐང་བཞུགས་སོ།། རྒྱ་གར་སྐད་དུ། དྷརྨ་ཤྭ་ར་བཛྲ་ཡ་ག་ན་མ། བོད་སྐད་དུ། ཆོས་དྲུག་རྡོ་རྗེའི་ཚིག་རྐང་ཞེས་བྱ་བ། དཔལ་ཟུང་འཇུག་བདེ་བ་ཆེན་པོ་ལ་ཕྱག་འཚལ་ལོ། ། གང་ཞིག་བརྗོད་བྲལ་ལྷུན་གྲུབ་འདུས་མ་བྱས། ། ཁ་སྦྱོར་བདེ་ཆེན་ལོངས་སྐུ་གང་འདུལ་ཤར། ། སྐུ་གསུམ་བདུན་ལྡན་རྡོ་རྗེ་འཆང་ཆེན་གྱིས། ། ཐེག་ཆེན་སྐྱེ་མེད་རང་སྒྲ་འདི་སྐད་ཐོས། །
དབང་བཞིས་སྨིན་བྱས་དད་དང་བརྩོན་འགྲུས་ལྡན། ། མི་རྟག་སྐྱོ་ཤས་ཉེས་དམིགས་སྔོན་འགྲོ་བས། ། ལམ་མཆོག་འདི་ལ་གང་གིས་འབད་གྱུར་ན། ། ཟླ་དྲུག་ལོའམ་ཚེ་འདིར་སངས་རྒྱས་འགྱུར། ། ཐབས་ལམ་བདེ་དྲོད་རང་འབར། ། སྒྱུ་ལུས་ཆགས་སྡང་རང་གྲོལ། ། རྨི་ལམ་གཉིད་འཁྲུལ་རང་དག ། འོད་གསལ་གཏི་མུག་རང་སངས། ། འཕོ་བ་མ་བསྒོམས་སངས་རྒྱས། ། བར་དོ་རྒྱལ་བ་ལོངས་སྤྱོད་རྫོགས་སྐུའོ། །
རང་ལུས་ཐབས་ལྡན་རྩ་གསུམ་འཁོར་ལོ་བཞི། ། ཨ་ཧཾ་འབར་འཛག་སྐད་ཅིག་དགའ་བཞིས་བརྒྱན། ། ཤེས་རབ་ཁ་ཁ་མུ་ཁའི་སྙོམས་འཇུག་གིས། ། ཟག་བཅས་ཟག་མེད་དགའ་བཞི་རིམ་བཞིན་ནོ། ། བཅུད་བསྡུས་དག་བྱེད་སྟོང་རའི་གནད་གསུམ་དང་། ། དྲོད་མྱུར་གཏུམ་མོའི་ཆོས་དྲུག་རིམ་བཞིན་སྟེ། ། རི་བོང་དབབ་བཟུང་བཟློག་དགྲམ་རླུང་དང་བསྲེ། ། ཟག་མེད་ཡེ་ཤེས་ཆེན་པོས་བརྒྱན་པར་བྱའོ། ། གཏུམ་མོ་ཟས་སུ་ཟ་བ། གོས་སུ་གོན་པ།
སྟན་དུ་འདིང་བ། སྲིད་པའི་དབང་ཞུ་བ། གེགས་རང་གྲོལ་དང་། རླུང་རྟར་ཞོན་པའོ། ། སྒྱུ་ལུས་བདེན་མེད་དབང་པོ་རབ་འབྲིང་གསུམ། འབྲལ་མེད་མོས་གུས་རང་ལུས་ཅིར་སྣང་ཀུན། སྣང་སྟོང་ཞེན་བྲལ་ལྷ་སྐུའི་ལམ་ཁྱེར་བྱ། ཆགས་སྡང་རང་གྲོལ་བཅུ་བཞིའི་ས་ཐོབ་འགྱུར། དབང་པོ་རབ་གྲོགས་སུ་བླ་མ་དམ་པ་བསྟེན། འབྲིང་ཚིག་གཞན་གྱིས་བར་མ་ཆད་པར་ཁྲིད་པ།
ཐ་མ་མལ་གཅིག་ཏུ་ཏིང་ངེ་འཛིན་སྐྱེས་པའོ། ། གང་གིས་བསམ་པ་ཐམས་ཅད་ཡོངས་སྤངས་ནས། ། རྨི་ལམ་འདུན་པའི་གནད་ལ་འབྲལ་མེད་བྱ། ། གཉིད་འཁྲུལ་རང་དག་སྒྱུ་མ་ལམ་རིམ་གྱིས། ། ཡོན་ཏན་ཉིན་མཚན་དུས་སུ་རང་ཤར་འབྱུང་། ། རྨི་ལམ་བཟུང་བ། སྦྱང་བ། སྤེལ་བ། སྤྲུལ་བ། བསྒྱུར་བ།
ཡུལ་སྣང་སྟོང་། འཁྲུལ་འབྱམས། སད་འབྱམས། བདེ་འབྱམས། སྟོང་འབྱམས་རྣམས། མོས་གུས་ཚོགས་གསོག་གེགས་སེལ་བརྒྱན་པར་བྱ། ། འོད་གསལ་འཆར་བྱེད་བླ་མའི་མོས་གུས་དང་། ། བདེ་ཆེན་ཟག་བཅས་ཟག་མེད་ལྟ་སྟངས་ཀྱིས། ། བདེ་གསལ་མི་རྟོག་དབྱེར་མེད་རང་ཤར་འབྱུང་། ། སྦྱོར་དངོས་རྗེས་གསུམ་དུས་གནད་བརྒྱན་པར་བྱའོ། །
འོད་གསལ་བཟུང་བ་ལམ་ཁྱེར། བསྲེ་བ། མཐར་ཐུག་གོ ། འོད་གསལ་མངོན་གྱུར་དམ་པ་ཉམས་མྱོང་ཅན། ། འཆར་སྒོ་བོགས་འདོན་གེགས་སེལ་བརྒྱན་པར་བྱ། ། འཕོ་བ་འཕོ་བྱེད་བྲལ་བ་ཡང་རབ་སྟེ། ། འབྲིང་དང་ཐ་མ་ཆགས་སྡང་སྤངས་བྱས་ནས། ། དགའ་ཞིང་མོས་གུས་དམིགས་པ་རྩེ་གཅིག་གིས། ། གྱེན་དུ་འཕང་ཞིང་སྨོན་ལམ་བརྒྱན་པར་བྱ། ། ཆོས་སྐུ་དེ་བཞིན་ཉིད་ཀྱི་འཕོ་བ།
ཟུང་འཇུག་ཡིད་དམ་གྱི་འཕོ་བ། བྱིན་རླབས་བླ་མའི་འཕོ་བ། འཆུག་མེད་མཁའ་སྤྱོད་ཀྱི་འཕོ་བའོ། ། དུས་གནད། ལུས་གནད། རྫས་གནད། སྦྱང་ཞིང་བརྟན་པས་འཕོ་བ་མཆོག་ཡིན་ནོ། ། བར་དོ་སྣང་སོགས་འོད་གསལ་ཆོས་སྐུ་དང་། ། གང་འདུལ་སྤྲུལ་སྐུ་མཚམས་སྦྱོར་སྐྱོ་ཤས་གནད། ། ཆགས་སྡང་ཕྲག་དོག་འོད་གསལ་ལྷ་སྐུས་སྦྱང་། །
དུས་དེར་སྒྲིབ་གཉིས་རང་དག་སྐུ་གསུམ་མངོན་དུ་གྱུར། རབ་བར་དོ་དང་པོའི་འོད་གསལ་རང་ཤར། འབྲིང་རྒྱལ་བ་ལོངས་སྐུ་རང་ཤར། ཐ་མ་སྤྲུལ་སྐུ་འགག་མེད་རང་ཤར། སྤྱི་གནད་འཆུག་མེད་ལམ་ཁྱེར་རོ། ། གཟུགས་སྒྲས་ཆུ་སྣང་མཆེད་ལ་སོགས་པ་ཡི། ། ཐིམ་འགྲོས་རང་བཞིན་བརྒྱད་ཅུ་ཤེས་པར་བྱའོ། ། ལོག་བལྟས་རྒྱུད་དཀྲུགས་རྩོད་ལྡན་སྙིགས་མའི་དུས། ། ཡང་དག་ཆོས་ནི་ཉིན་སྐར་རུས་སྦལ་སྤུ། ། ལོག་ཆོས་ཚོང་འདུས་འོ་མའི་ཆོས་སྤྱོད་ཚེ། །
ཉམས་མྱོང་ལུང་དང་ཐིམ་ཡིག་བརྒྱན་པ་གཅེས། ། ལམ་གྱི་མཆོག་གྱུར་འདི་ཉིད་ཉམས་ལེན་རྣམས། ། གཞན་གྱི་དུས་མིན་འདིའམ་བར་མ་དོར། ། བདེ་སྟོང་དབྱེར་མེད་སྐུ་གཉིས་རང་ཤར་ནས། ། རྣམ་པར་དག་པའི་མཁའ་སྤྱོད་ཉིད་དུ་འགྲོ། ། འདི་ཉིད་མི་རབས་བདུན་དུ་ཆིག་རྒྱུད་ལས། ། མི་སྤེལ་རྡོ་རྗེའི་རྒྱ་ཡིས་གདབ་པར་བྱའོ། ། ཆོས་དྲུག་རྡོ་རྗེའི་ཚིག་རྐང་ཞེས་བྱ་བ་རྫོགས་སོ། ། ཡེ་ཤེས་ཀྱི་ཌ་ཀི་མའི་ཞལ་སྔ་ནས། ལོ་ཙཱ་བ་བརླན་དར་མ་བློ་གྲོས་ཀྱིས་བསྒྱུར་བའོ། །
བདག་ཁྱུང་པོ་རྣལ་འབྱོར་པས་གསེར་སྲང་ལྔ་བརྒྱ་ཕུལ་ནས་ཞུས་ཏེ་ཉམས་སུ་མྱོང་བར་བྱས་སོ། ། ཕྱིས་ཐོ་ལིང་དུ་ལོ་ཙཱ་བ་རིན་ཆེན་བཟང་པོས་གཏན་ལ་ཕབ་པའོ།། །། ༄༅། །རྡོ་རྗེའི་ཚིག་གསལ་བཞུགས་སོ།། བླ་མ་དམ་པའི་ཞབས་པད་ལ། ། གུས་་་་་་ལུས་ངག་ཡིད་གསུམ་བཏུད་ཆོས་དྲུག་རྡོ་རྗེའི་ཚིག ། མ་ནོར་མཁའ་འགྲོའི་་་་་་ནི་གུ་མའི་གསུང་བཞིན་དུ། ། འདི་མོས་པའི་གང་ཟག་་་་་་གཞན་རྣམས་ལ་ཕན་ཕྱིར་དགོད་བྱ་བ། ། དེ་ལ་རྡོ་རྗེ་འཆང་གིས་ཡེ་ཤེས་ཀྱི་མཁའ་འགྲོ་མ་་་་་་ནི་གུ་མ་ལ་གསུངས་པའི་སྙན་རྒྱུད་ཞལ་གྱི་གདམས་པ་འདི་ལ་དྲུག་སྟེ། ཐབས་ལམ་བདེ་དྲོད་རང་འབར་་་་་་དང་། སྒྱུ་ལུས་ཆགས་སྡང་རང་གྲོལ་་་་་་དང་།
རྨི་ལམ་གཉིང་འཁྲུལ་རང་དག་་་་་་དང་། འོད་གསལ་གཏི་མུག་རང་སངས་་་་་་དང་། འཕོ་བ་མ་བསྒོམས་སངས་རྒྱས་་་་་་དང་། བར་དོ་རྒྱལ་བ་ལོངས་་་་་་སྤྱོད་རྫོགས་པའི། སྐུའོ། ། དང་པོ་ཐབས་ལམ་ལ་གསུམ་སྟེ། སྔོན་འགྲོ་དང་། དངོས་གཞི་དང་། རྗེས་སོ། ། དང་པོ་་་་་་སྔོན་འགྲོ་ལ་གསུམ་སྟེ།
སྡིག་སྒྲིབ་་་་་་དག་བྱེད་ཨའི་སྟོང་ར། སྟོང་ར་་་་་་སྡིག་སྒྲིབ་ནད་གདོན་ཐམས་ཅད། ནད་གདོན་སེལ་བྱེད་རྟགས་གསུམ་སྟོང་རའི་ཁྱད་པར་་་་་་སེལ་བར་བྱེད་པ་རོ། ། གཉིས་པ་དངོས་གཞི་ལ་ལྔ་སྟེ། ལུས་གནད་མེའི་སྟོང་ར་དང་། གཏུམ་མོ་ཟས་སུ་ཟ་བ་དང་། གོས་སུ་གོན་པ་དང་། གདན་དུ་འདིངས་པ་དང་། སྲིད་པའི་དབང་ཞུ་བའོ། ། གསུམ་པ་རྗེས་ལ་གཉིས་ཏེ།
གེགས་རང་གྲོལ་དང་། རླུང་རྟར་ཞོན་པའོ། ། གཉིས་པ་སྒྱུ་ལུས་ལ་གསུམ་སྟེ། དབང་པོ་རབ་གྲོགས་སུ་བླ་མ་དམ་པ་བསྟེན་པ་་་་་་འབྲལ་མེད་དུ། འབྲིང་ཚིག་གཏམ་ལ་སོགས་པ་་་་་་གཞན་གྱིས་བར་མ་ཆད་པར་ཁྲིད་པ་་་་་་དང་། ཐ་མ་མལ་གཅིག་ཏུ་་་་་་ཡེངས་མེད་དུ་བསྒོམས་པས་རྒྱུད་ལ་ཏིང་ངེ་འཛིན་སྐྱེས་པའོ། ། དང་པོ་དབང་རབ་ལ་གཉིས་ཏེ། གསོལ་་་་་་བ་རྩེ་གཅིག་ཏུ་འདེབས་་་་་་ཤིང་ཅིར་སྣང་ཐམས་ཅད་བླ་མའི་ལམ་ཁྱེར། ཅིར་སྣང་ཐམས་ཅད་་་་་་བདེན་མེད་དུ་་་་་་ལམ་དུ་ཁྱེར་རོ། ། གཉིས་པ་དབང་པོ་འབྲིང་ལ་ཡང་གཉིས་སྟེ།
རང་ལུས་སྣང་སྟོང་ལྷ་སྐུ་་་་་་དབྱེར་མེད། ཅིར་སྣང་་་་་་ཐམས་ཅད་སྒྱུ་མའི་་་་་་རྨི་ལམ་ལམ་ཁྱེར་རོ། ། གསུམ་པ་དབང་པོ་ཐ་མ་ལ་བཞི་སྟེ། འགྲོ་དྲུག་སྒྱུ་མར་་་་་་ཐམས་ཅད་བདེན་མེད་དུ་འཆར་བར་བྱེད།་་་་་ པའི་ཆོས་འབྱུང་བསྒོམས་པ་དང་། ། ནད་གདོན་ཐམས་ཅད་སྒྱུ་མའི་་་་་་རྨི་ལམ་དུ་ལམ་དུ་ཁྱེར་་་་་་བ་དང་། འཆར་་་་་་དྲོད་སྒྱུ་མ་རང་ཤར་བྱེད་རྨི་ལམ་ཟང་ཟིང་་་་་་ཡོན་ཏན་ཚོགས་དྲུག ། ཞེན་མེད་སྒྱུ་མ་རང་ཤར་རོ། ། གསུམ་པ་རྨི་ལམ་ལ་དྲུག་སྟེ། རྨི་ལམ་བཟུང་བ།
སྦྱང་བ། སྤེལ་བ། སྤྲུལ་བ། སྒྱུར་བ། ཡུལ་སྣང་ངོ་།་་་་་ གཏན་ལ་དབབ་པོ། དང་པོ་རྨི་ལམ་བཟུང་བ་ལ་གཉིས་ཏེ། རང་ཟིན་པ། འཆུག་མེད་དོ། ། དང་པོ་་་་་་རང་ཟིན་ནི།
ཐིག་ལེ་དབང་བཞིའི་གནད་དོ། ། གཉིས་པ་གནད་འཆུག་མེད་ལ་དགུ་སྟེ། དུས་ཀྱི་གནད་གསུམ་་་་་་ཐོ་རང་ཞོགས་པས་ཉི་མ་ཤར་བའོ། ལུས་ཀྱི་གནས་གསུམ་་་་་་དཀྱིལ་དཀྲུང་ཙོག་པུ་སེང་གེའི་ཉལ་ཐབས། དམིགས་པའི་གནད་གསུམ་མོ་་་་་་རྟོག་མེད་དང་གཉིས་རྟོག་བཅས་སོ། ། གཉིས་པ་སྦྱང་བ་ལ་བཞི་སྟེ། སེམས་ཀྱིས་ལུས་སྦྱང་བ་དང་། ལུས་ཀྱིས་སེམས་སྦྱང་བ་དང་། བདག་མེད་མས་སྦྱང་བ་དང་། འདུན་པས་སྦྱང་བའོ། །
གསུམ་པ་སྤེལ་བ་ལ་གཉིས་ཏེ། ཐུག་འཕྲད་དུ་སྤེལ་བ་དང་། གང་འདུལ་དུ་སྤེལ་བའོ། ། དང་པོ་ལ་བཞི་སྟེ། འབྱུང་བའི་ཕྲ་བ་ལ་སྤེལ་བ་དང་། རགས་པ་ལ་སྤེལ་བ་དང་། སེམས་ཅན་ཕྲ་བ་ལ་སྤེལ་བ་དང་། རགས་པ་ལ་སྤེལ་བའོ། ། གཉིས་པ་གང་འདུལ་ལ་གཉིས་ཏེ། འཇིག་རྟེན་པའི་གང་འདུལ་་་་་་གཅན་ག་ཟན་སེང་གེ་བྱ་ཁྱི་སྟག་ལ་སོགས་པ་དང་།
འདས་པའི་་་་་་ཁྲོ་བོ་དང་ཁྱུང་ལ་སོགས་པ་གང་འདུལ་ལོ། ། བཞི་པ་སྤྲུལ་པ་ཡང་དེ་བཞིན་ནོ། ། ལྔ་པ་བསྒྱུར་བ་ལ་ཡང་བཞི་སྟེ། འབྱུང་བཞི་ཕྲ་རགས་སུ་བསྒྱུར་བ་དང་། སེམས་ཅན་ཕྲ་རགས་སུ་བསྒྱུར་བ་དང་། ལྷ་སྐུ་སྣ་ཚོགས་སུ་བསྒྱུར་བ་དང་། སྣང་་་་་་སྐུ་དེ་རྣམས་ཐམས་ཅད་སྟོང་ཞེན་བྲལ་དུ་བསྒྱུར་བའོ། ། དྲུག་པ་ཡུལ་སྣང་ལ་བཞི་སྟེ། དབང་པོ་རབ་དམིགས་མེད་གསལ་མཁྱེན། འབྲིང་གང་བསམས་གསལ་མཐོང་།
ཐ་མ་ཡིད་ལུས་མཁའ་ལྡིང་་་་་་དང་ཁྱུང་། དམན་པ་དམིགས་པའི་ཡུལ་སྣང་ངོ་། ། དེ་ལ་གསུམ་སྟེ། བདག་མེད་མ་ཡུལ་སྣང་འཆར་བྱེད། ཨ་ཡུལ་སྣང་རང་གསལ། ཐིག་ལེ་ཡུལ་སྣང་གསལ་བྱེད་དོ། ། བཞི་པ་འོད་གསལ་ལ་གསུམ་སྟེ། སྔོན་འགྲོ། དངོས་གཞི། རྗེས་སོ། །
དང་པོ་་་་་་སྔོན་འགྲོ་ལ་བཞི་སྟེ། རྩ་བ་་་་་་འཆི་བ་མི་རྟག་་་་་་དང་སྐྱོ་ཤས་་་་་་བསྐྱེད་པའོ། ། ཡལ་ག་སྤྱོད་ལམ་དམ་རྫས་་་་་དམ་ལ་ཁ་ཟས་སྣུམ་པ་ཀ་པ་ལ་རུ་གཏོར་མ། ལོ་འདབ་་་་་་ཚོགས་དང་ཐབས་ལམ་་་་་་བསྒོམས་པ་རང་སངས།་་་་་ རིགས་པ། བླ་མའི་་་་་་མེ་ཏོག་གསོལ་འདེབས་ཀྱི་འོད་གསལ་འཆར་བྱེད་དོ། ། གཉིས་པ་་་་་་དངོས་གཞི་ལ་བཞི་སྟེ་འོད་གསལ་བཟུང་བ་་་་་་དང་། ལམ་ཁྱེར་་་་་་དང་། བསྲེ་བ་་་་་་དང་། མཐར་ཐུག་གི་་་་་་རང་ཤར་གྱི་འོད་གསལ་ལོ། །
དང་པོ་་་་་་བཟུང་བ་ལ་དགུ་སྟེ། ཉི་ཤར་ཐོ་རངས་ནམ་ལངས་པ་་་་་་དུས་ཀྱི་གནད་གསུམ། ལུས་ཀྱི་་་་་་དཀྱིལ་དཀྲུང་ཙོག་པུ་སེང་གེའི་ཉལ་ཐབས། གནད་གསུམ། དམིགས་པའི་གནད་གསུམ་་་་་་ཨའི་བདག་མེད་མ་བླ་མའི་མོ། ། གཉིས་པ་་་་་་ལམ་ཁྱེར་ལ་གཉིས་ཏེ། ཉིན་པར་སྐུ་གསུམ་ལམ་ཁྱེར། རྨི་ལམ་དུ་་་་་་མཚན་མོ་སྐུ་གསུམ་རང་ཤར་རོ། ། གསུམ་པ་ལ་་་་་་བསྲེ་བ་ལ་བཞི་སྟེ། གསལ་སྟོང་བདེ་ཆེན་དུ་བསྲེ་བ་དང་ཉིན་མཚན་དབྱེར་མེད་དུ་བསྲེ་བ་དང་།
ལྟ་སྟངས་་་་་་གླང་པོ་ཆེའི་ཀྱི་མཉམ་་་་་་བཞག་དང་རྗེས་སུ་བསྲེ་བ་དང་། ཤེས་རབ་་་་་་མའི་བདེ་བ་བདེ་སྟོང་དུ་་་་་་དབྱེར་མེད་དུ་བསྲེ་བའོ། ། བཞི་པ་མཐར་ཐུག་གི་འོད་གསལ་ལ་ལྔ་སྟེ། གསལ་སྟོང་རང་ཤར་གྱི་འོད་གསལ་་་་་་དང་། བདེ་སྟོང་རང་ཤར་གྱི་འོད་གསལ་་་་་་དང་། ཟབ་ཞི་སྤྲོས་བྲལ་གྱི་འོད་་་་་་འདུས་མ་བྱས་དང་གསལ། དབྱེར་མེད་མཐར་་་་་་བདེ་གསལ་མི་རྟོག་གསུམ་ཐུག་གི་འོད་གསལ་་་་་་དང་། དག་པ་་་་་་ཉོན་མོངས་པ་དང་ཤེས་བྱའི་སྒྲིབ་པ་དག་པའི་གཉིས་ལྡན་གྱི་འོད་གསལ་ལོ། ། གསུམ་པ་ལ་ལྔ་སྟེ། དམ་ཚིག་སྤྱི་དང་བྱེ་བྲག་་་་་་རྩ་བ་དང་ཡན་ལག་གི་ཐིག་ལེའོ། །
གེགས་སེལ་ཉེས་སྐྱོན་རང་གྲོལ་་་་་་དང་། བོགས་འདོན་ཐེ་ཚོམ་གཅོད་བྱེད་་་་་་དང་། ཁྱད་འཕགས་འཆར་་་་་་འོད་གསལ་གྱིས་སྒོ་ངོས་འཛིན། ཉམས་རྟོགས་་་་་་འོད་གསལ་དང་ཉིན་མཚན་་་་་་གཉིས་ཀྱི་ཁྱད་པར་རོ། ། ལྔ་པ་འཕོ་བ་ལ་བཞི་སྟེ། ཆོས་སྐུ་དེ་བཞིན་ཉིད་ཀྱི་འཕོ་བ་དང་། གཟུགས་སྐུ་ཟུང་འཇུག་གི་་་་་་གསལ་སྟོང་བདེ་སྟོང་འཕོ་བ་དང་། བྱིན་རླབས་བླ་མའི་འཕོ་བ་དང་། འཆུག་མེད་མཁའ་་་་་་དཀར་དམར་སྤྱོད་ཀྱི་འཕོ་བའོ། ། དྲུག་པ་བར་དོ་ལ་བཞི་སྟེ།
དབང་པོ་་་་་་རབ་བར་དོ་དང་པོའི་འོད་གསལ་་་་་་རང་ཤར། འབྲིང་རྒྱལ་བ་ལོངས་སྐུ་རང་ཤར་་་་་་བ་དང་། ཐ་མ་སྤྲུལ་སྐུ་འཆུག་མེད་རང་ཤར་དང་། སྤྱི་གནད་འཆུག་མེད་ལམ་ཁྱེར་རོ། ། ལམ་ལྔ་ས་བཅུའི་རིམ་པ་རྣམས། མདོ་དང་རྒྱུད་ལས་གསུངས་པ་ལྟར། ། རང་གིས་ཉམས་སུ་མྱོང་བྱས་ནས། ། ཡིད་ཀྱི་ལུང་གིས་བརྒྱན་པར་བྱའོ། ། ཆོས་དྲུག་རྡོ་རྗེའི་ཚིག་རྐང་ལས་་་་་་ཁྱུང་པོ་རྣལ་འབྱོར་པ་བདག་གིས། ཅུང་ཞིག་གསལ་བར་བྱས་པའོ་རྫོགས་སོ། །
རྡོ་རྗེ་འཆང་གིས་བདེ་དྲོད་བདེ་སྟོང་གསུངས་པ་ཡི། ཆོས་དྲུག་བྱེ་བྲག་ཐེམས་ཡིག་འདི། སྔོན་་་་་་ཐབས་ལམ་འགྲོ་དག་བྱེད་སྟོང་ར་ལ། ། གསོལ་་་་་་བདག་གི་ནད་གདོན་སྡིག་སྒྲིབ་ཏིང་ངེ་འཛིན། ། སྡིག་སྒྲིབ་ནད་གདོན་སེལ་བའོ། འདེབས་གསུམ་ལ་དམིགས་པ་གསུམ། ཐབས་ལམ་བདེ་དྲོད་རང་འབར་ལ། ། གསོལ་འདེབས་གཉིས་ལ་དམིགས་པ་ལྔ།་་་་་ མེའི་སྟོང་ར་ཟས་སུ་ཟ་བ་གོས་སུ་གྱོན་པ་གདན་དུ་འདིང་པ་རླུང་རྟར་ཞོན་པ། ། དབང་པོ་རབ་དང་འབྲིང་པོ་ལ།
གསོལ་འདེབས་ལྔ་ལ་་་་་་དམིགས་པ་འདུན་པ་གསུམ་་་་་་བདག་འཛིན་དགོས་མེད་སྒྱུ་ལུས་འོད་གསལ་རྨི་ལམ། སྒྱུ་ལུས་དབང་པོ་ཐ་མ་ལ། ། གསོལ་འདེབས་གསུམ་ལ་འདུན་པ་གསུམ།་་་་་ འཆི་ངེས་པ་བླ་མའི་མོས་གུས་སྒྱུ་མ་རྨི་ལམ་ཡིན་སྙམ་པ། རྨི་ལམ་འཛིན་པར་བྱེད་པ་ལ། གསོལ་འདེབས་གསུམ་ལ་འདུན་པ་་་་་་བདག་འཛིན་དགོས་མེད་རྨི་ལམ་ཟིན་པ་གསུམ། རྨི་ལམ་སྦྱང་བའི་ཆོས་བཞི་ལ། གསོལ་འདེབས་་་་་་ལུས་དང་སེམས་བདག་མེད་འདུན་བཞི་ལ་དམིགས་པ་བཞི་་་་་་བདག་འཛིན་དགོས་མེད་སྒྱུ་ལུས་རྨི་ལམ་ཟིན་པ། རྨི་ལམ་སྤེལ་བའི་ཆོས་དྲུག་ལ། གསོལ་འདེབས་བཞི་ལ་འབྱུང་བཞི་ཕྲ་བ་རགས་པ་སེམས་ཅན་ཕྲ་བ་རགས་པ་འཛིན་པ་དང་འདས་པའི་གང་འདུལ་་་་་་འདུན་པ་དྲུག །
རྨི་ལམ་སྤྲུལ་བའི་ཆོས་དྲུག་ལ། ། གསོལ་འདེབས་འདུན་པ་དེ་བཞིན་ནོ། ། རྨི་ལམ་བསྒྱུར་བའི་ཆོས་བཞི་ལ། ། གསོལ་འདེབས་བདག་འཛིན་དགོས་མེད་ཡུལ་སྣང་།་་་་་ བཞི་ལ་འདུན་པ་བཞི་་་་་་འབྱུང་བཞི་ཕྲ་རགས་སེམས་ཅན་ཕྲ་རགས་ལྷ་སྐུ་སྣ་ཚོགས་སྣང་སྟོང་ཞེན་མེད་དུ་སྒྱུར་བའོ། ། སྒྱུ་ལུས་གདན་ཐོག་གཅིག་མ་ལ། འཆི་ངེས་པ་མོས་གུས་གཉིད་དུ་སོང་བར་འདུག་རྨི་ལམ་དུ་འདུག སྦྱང་སྤེལ་སྤྲུལ་བསྒྱུར།་་་་་ གསོལ་འདེབས་བཞི་ལ་འདུན་པ་བརྒྱད། ། ཡུལ་སྣང་དམིགས་པ་རྣམ་གསུམ་ལ། །
གསོལ་འདེབས་གསུམ་་་་་་བདག་འཛིན་དགོས་མེད་ཡུལ་སྣང་ལ་དམིགས་པ་གསུམ་་་་་བདག་མེད་མ་ལ་ཐིག་ལེ། ཁྱད་འཕགས་་་་་་འབྲས་བུ་འོད་གསལ་ཆོས་བཞི་ལ། ། གསོལ་འདེབས་གསུམ་་་་་་བདག་འཛིན་དགོས་མེད་འོད་གསལ་ལ་དམིགས་པ་བཞི། འོད་གསལ་བཟུང་བ་ལམ་ཁྱེར་བསྲེ་བ་མཐར་ཐུག་་་་་འཕོ་བ་མ་བསྒོམས་སངས་རྒྱས་ལ། ། གསོལ་འདེབས་་་་་་བདག་འཛིན་དགོས་མེད་བར་དོ་སངས་རྒྱས་གསུམ་ལ་དམིགས་པ་བཞི། ཆོས་སྐུ་གཟུགས་སྐུ་བླ་མ་མཁའ་སྤྱོད།་་་་་ བར་དོ་ལོངས་སྤྱོད་རྫོགས་སྐུ་ལ། ། གསོལ་འདེབས་་་་་་བདག་འཛིན་དགོས་མེད་བར་དོར་གསུམ་ལ་དམིགས་པ་བཞི་་་་་་རབ་འབྲིང་ཐ་མ་སྤྱི་གནད། ། གསོལ་འདེབས་་་་་་བླ་མའི་དང་དམིགས་པའི་ཐེམས་ཡིག་་་་་་ཆོས་དྲུག་འདི། ། འཆུག་མེད་གནད་དུ་ཤེས་པར་བྱའོ། །
ལོངས་སྐུ་རྡོ་རྗེ་འཆང་ཆེན་གྱིས་་་་་་དྲུག་པ། ཡེ་ཤེས་ཀྱི་་་་་་ཌ་ཀི་མ་ལ་གསུངས་པ་ཡི་་་་་་ནི་གུ་མ་ལ། ། སྙན་རྒྱུད་་་་་་འདི་མི་རབས་བདུན་དུ་ཆིག་རྒྱུད་ཆོས་དྲུག་་་་་་འདི་ལ། ། མ་འོངས་་་་་་པའི་དུས་སུ་བསྲེ་སླད་བྱས་་་་་་ནས་ཚོང་འདུས་གྱི་འོ་མར་སོང་བ། ། དེ་དུས་ཁྲིད་ལུགས་སྣ་ཚོགས་་་་་་བས་འབྱུང་། ། དད་ལྡན་་་་་་རྣམས་ཐེ་ཚོམ་་་་་་དང་ཡིད་གཉིས་སྤང་བའི་ཕྱིར། ། འཆུག་མེད་གནད་ཀྱི་ཐེམས་ཡིག་བཀོད། ། གནས་གསུམ་མཁའ་འགྲོས་བཟོད་པར་གསོལ་་་་་་དེ་ལ་གནས་ནས་ཞིང་ལས་སྔགས་རྣམས་ཀྱི། ཆོས་དྲུག་རྡོ་རྗེའི་ཚིག་རྐང་། ཐེམས་ཡིག་དང་བཅས་པ་འདི།
ཌ་ཀི་མས་ཇི་ལྟར་གསུངས་པ་བཞིན་དུ། བདག་ཁྱུང་པོ་རྣལ་འབྱོར་པས་ཡི་གེར་བཀོད་པའོ། ། ྀཨཚ། ༈ གཞི་ལམ་འབྲས་གསུམ་ནི། གཞི་དབང་བཞི་རྫོགས། ལམ་བསྐྱེད་རྫོགས་ཟུང་འཇུག འབྲས་བུ་སྐུ་བདེ་ཆེན་འཕྲིན་ལས་ལྷུན་གྲུབ་ཕྱོགས་མེད་རང་ཤར་རོ། ། གནད་དྲུག་་་་་་ཆོས་དྲུག་ནི། ཐབས་ལམ་རྩོལ་བའི་གནད། སྒྱུ་ལུས་བདེན་མེད་ཀྱི་གནད།
རྨི་ལམ་འདུན་པའི་གནད། འོད་གསལ་མོས་གུས་ཀྱི་གནད། འཕོ་བ་དམིགས་པ་རྩེ་གཅིག་གི་གནད། བར་དོ་སྐྱོ་ཤས་ཀྱི་གནད་དོ། ། གེགས་དྲུག་་་་་་ཆོས་དྲུག་ནི། ཐབས་ལམ་དྲོད་་་་་་རྩོལ་བ་ཆུང་བ། སྒྱུ་ལུས་ལ་འཐས་་་་་་དེ་བཞིན་དུ། རྨི་ལམ་ལ་འབྱམས་་་་་་གཅིག་གཉིས་སུ་གོལ་བ། འོད་གསལ་བརྡུགས་་་་་་མོས་གུས་ཆུང་བ། འཕོ་བ་་་་་་རྟོག་པ་སྣ་ཚོགས་སུ་ལ་འཕྲོས།
བར་དོ་ལ་འཁྲུལ་པའོ་་་་་་ཐ་མལ་དུ། ལྟ་བ། སྒོམ་པ། སྤྱོད་པ། འབྲས་བུ་ནི། ། ལྟ་བ་ཕྱོགས་མེད་མཐའ་བྲལ་་་་་་ཟུང་འཇུག བསྒོམ་པ་གསལ་་་་་་སྟོང་གསལ་བདེ་ཆེན་སྟོང་འཛིན་མེད། དམ་ཚིག་རང་སེམས་རྣམ་དག ། སྤྱོད་པ་བླང་དོར་རང་གྲོལ། འབྲས་བུ་སྐུ་གསུམ་རང་ཤར།
ཕྲིན་ལས་ཕྱོགས་མེད་ལྷུན་གྲུབ་པའོ། ། ཡང་གཞི་ལམ་འབྲས་བུ་གསུམ་ནི། བྱིན་བརླབས་དབང་བཞི། གཏུམ་མོ་ལམ་གྱི་བོགས་འདོན། རྨི་ལམ་ལམ་གྱི་ཚོད་འཛིན། འོད་གསལ་འབྲས་བུར་འཆར་བའོ། ། གཞི་ལམ་འབྲས་བུ་སྐུ་གསུམ་ནི། གཞི་སྐུ་གསུམ་རང་ཤར། ལམ་སྐུ་གསུམ་ལམ་ཁྱེར། འབྲས་བུ་སྐུ་གསུམ་མངོན་གྱུར།
ཕྲིན་ལས་ལྷུན་གྲུབ་ཕྱོགས་མེད་དོ། ། ཌ་ཀི་མས་སེང་ལྡེང་ནགས་ཀྱི་ནམ་མཁའ་ལ་གསུངས་སོ། ། རྫོགས་སོ། ། རྡོ་རྗེ་འཆང་གིས་ཌ་ཀི་ནེ་གུ་མ་ལ་གསུངས། དེས་ཁྱུང་པོ་རྣལ་འབྱོར་པ་ལ་གསུངས། དེས་སྨོག་ལྕོག་པ་ལ། དེས་སྐྱེར་སྒང་པ་ལ། དེས་སངས་རྒྱས་སྙན་སྟོན་ལ། དེས་སངས་རྒྱས་སྟོན་པ་ལ། དེས་ཤངས་སྟོན།
དེས་མུས་པ་རྒྱལ་མཚན་དཔལ་ལ། དེས་རྒྱལ་བ་རིན་པོ་ཆེ་ལ། དེས་མཁས་གྲུབ་ནམ་མཁའི་རྣལ་འབྱོར་ལ། དེས་བདག་རྒྱལ་མཚན་བླ་མ་ལའོ། ། རྒྱལ་བའི་ཡུམ་བར་པ་ལས། གྲོགས་དག་མིར་སྐྱེ་བ་ནི་དཀོན། དལ་བ་ཕུན་སུམ་ཚོགས་པ་ནི་ཉུང་། སངས་རྒྱས་འབྱུང་བ་ནི་དཀོན། འཁོར་བ་ལས་ཐར་བ་ནི་དཀོན། དེ་ལྟར་ཡིན་གྱིས་དལ་བ་ཆུད་གསོན་པར་མ་བྱེད་ཅིག
ཕྱིས་མི་ཁོམ་པར་འགྱུར་ཅིང་། ཕྱིས་གསོར་མི་རུང་བར་གྱུར་ཏ་རེ་ཅེས་གསུངས་སོ།། །། མངྒལཾ་བྷ་ཝནྟུ།། །། ཤུབྷཾ།། །། PAGE * MERGEFORMAT 2 ཚར་ཆེན་བློ་གསལ་རྒྱ་མཚོ། རྒྱལ་མཚན་བླ་མས་མཛད་པའི་རྡོ་རྗེའི་ཚིག་རྐང་། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
