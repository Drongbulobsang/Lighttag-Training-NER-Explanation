ཚར་ཆེན་བློ་གསལ་རྒྱ་མཚོའི་གསུང་ཐོར་བུ།
པོད ༢༨
ཀུ་རུ་ཀུལླེའི་འཁོར་ལོའི་ཡིག་ཆུང་།
༄༅། །ཀུ་རུ་ཀུལླེའི་འཁོར་ལོའི་ཡིག་ཆུང་བཞུགས་སོ།། ན་མཿབཛྲ་གུ་ཧྱ་གུ་རཱ་ཝེ། དཔལ་ལྡན་གར་དབང་ཁྱབ་བདག་བླ་མ་རྗེ། ། བདེ་ཆེན་ལི་ཁྲིའི་སྨིན་ལེགས་ཚུལ་འཛིན་པ། ། གང་དེའི་ཞབས་སེན་པདྨོ་དམར་བའི་འོད། ། སྤྱི་བོའི་ཆུ་མཚོར་རྟག་ཏུ་རོལ་བར་མཛོད། ། རྗེ་བཙུན་མ་ཀུ་རུ་ཀུལླེའི་ཐུན་མོང་མ་ཡིན་པའི་དབང་གི་ལེགས་སྦྱོར་གྱི་སྐབས་སུ། བདག་ཉིད་ནུས་ལྡན་བྱ་བའི་ཙཀྲ་དཔེའུ་ཆུང་ལྟར་བྲི་ཞེས་པ་ནི། བྲི་གཞི་མཛུབ་གང་པ་ལ་འཁོར་ལོ་རྩིབས་བརྒྱད་ལྟེ་བ་མུ་ཁྱུད་དང་བཅས་པས་བསྐོར། ལྟེ་བའི་དབུས་སུ་ཧྲཱིཿཡིག་བྲི།
དེའི་ར་བཏགས་ངོས་ཀྱི་མདུན་ནས་བརྩམས་ཏེ་ཆེ་གེ་མོ་ཝ་ཤཾ་ཀུ་རུ་ཧོཿ ཞེས་པ་བྲི། བསྒྲུབ་བྱ་དམིགས་བསལ་མེད་ན་ཁམས་གསུམ་གྱི་མི་ནོར་ཟས་གསུམ་ཐམས་ཅད་བྲི། རྩིབས་བརྒྱད་ལ་ཨོཾ་ཀུ་རུ་ཀུལླེ་ཧྲཱིཿསྭཱཧཱཿ ཞེས་པ་ཚང་བ་རེ་བྲི། མུ་ཁྱུད་ཕྱི་མ་ལ་ཨཱ་ལི་ཀཱ་ལི་བྲི། ཡི་གེ་ཐམས་ཅད་དབུ་ཕྱིར་བསྟན་དུ་བྱའོ། ། ྀཨཚ། ལིངྒའི་སྙིང་གར་འཇུག་པའི་འཁོར་ལོ་ནི་རྩིབས་བཅུ་དྲུག་པ་ལྟེ་བ་མུ་ཁྱུད་དང་བཅས་པའི་དབུས་སུ་ཧྲཱིཿརིང་ཚེག་དྲག་དང་བཅས་པའི་མཐར་ཆེ་གེ་མོའི་མིང་། རིགས།
རུས། བླ་དགས་འདི་ཞེས་བྱ་བ་ཝ་ཤཾ་ཀུ་རུ་ཧོཿཞེས་པ་མདུན་ནས་གཡས་སྐོར་གྱིས་བྲི། རྩིབས་རྣམས་ལ་ཀུ་རུ་ཀུལླེ་ཞེས་པའི་ཡི་གེ་བཞི་ཚོམས་སུ་བྲིས་པའི་དབུས་སུ་བསྒྲུབ་བྱའི་མིང་ངམ། མིང་ཡིག་དང་པོ་བརྩེགས་པའི་ཐོག་མ་དང་སྒྲིག་པའི་བར་ལ་རྒྱ་སྐད་དམ་བོད་སྐད་གང་རུང་དུ་བྲི། རྩིབས་ཀྱི་ཕྱིའི་མུ་ཁྱུད་གསུམ་ལ། ཨོཾ་ཆེ་གེ་མོ་ཝ་ཤཾ་ཀུ་རུ་ཨོཾ་ཞེས་པ་འབའ་ཞིག་གིས་བསྐོར་བ་ཡི་གེ་རྣམས་དབུ་ཅན་གཟབ་མ་མགོ་ཕྱིར་བསྟན་དུ་བྲི། གཞུང་ནས་འབྱུང་བའི་རྫས་རྣམས་ཚང་བས་བྲི་བའམ། ཡང་ན་ཚལ་གྱིས་བྲིས་ལ་རྫས་གཞན་རྣམས་གུར་གུམ་དང་སྦྱར་བའི་སེར་གྱིས་མནན་ཀྱང་རུང་ངོ་། ། བརྒྱད་ལྟབ་ཅེས་པ་ནི། སྣ་བཞི་དབུས་སུ་སྤྲད་བྱས་ལ། །
སླར་ཡང་སྣ་བཞི་དབུས་སུ་སྤྲད། ། ཅེས་པའོ། ། འདི་ལ་ཨུཏྤ་ལའི་ཙཀྲ་རྩིབས་བཅུ་དྲུག་པ་ཞེས་གསུངས་པ་བསྒོམ་བྱའི་དབང་དུ་བྱས། བྲི་བྱ་ལ་མཚོན་ཆའི་འཁོར་ལོའི་དབྱིབས་སུ་བྱས་པས་འགྲུབ་གསུངས་སོ། ། འཁོར་ལོའི་ཞལ་ཤེས་ཀྱི་ཡིག་ཆུང་། ། ྀཨཚ། ༈ །གང་གི་ཁྱོད་ཞབས་དྲན་པའི་མོད། ། བརྟན་གཡོའི་དངོས་ཀུན་སྐད་ཅིག་ལ། ། དབང་མཛད་བླ་མ་རིག་བྱེད་མ། ། སྙིང་གི་པདྨོར་རོལ་བས་སྐྱོངས། །
རྗེ་བཙུན་མའི་བསམ་གཏན་གྱི་ལས་སྦྱོར་ཞལ་ནས་སྙན་དུ་བརྒྱུད་པའི་གདམས་པ་ཉམས་སུ་ལེན་པར་འདོད་པས། རང་ཀུ་རུ་ཀུལླེར་གསལ་བའི་ཐུགས་ཀར་རང་འདྲའི་ཡེ་ཤེས་སེམས་དཔའ་མཐེབ་སོར་གྱི་ཚད་ཙམ་གཅིག་བསམ། དེའི་ཐུགས་ཀར་ཏིང་ངེ་འཛིན་སེམས་དཔའ་ཧྲཱིཿདམར་པོ་ནས་འབྲས་ཙམ་གཅིག་བསམ། ལྟེ་བར་པདྨ་དམར་པོ་འདབ་མ་བརྒྱད་པ་བསམ། ཧྲཱིཿལས་འོད་ཟེར་དམར་པོ་ལྕགས་ཀྱུ་ཞགས་པ་ལྕགས་སྒྲོག་གི་རྣམ་པ་ཅན་དཔག་མེད་འཕྲོས། གང་དབང་དུ་བྱ་བར་འདོད་པ་དེའི་སྙིང་གར་ལྕགས་ཀྱུས་བཏབ། མགྲིན་པར་ཞགས་པས་བཅིངས། ཡན་ལག་ལྕགས་སྒྲོག་གིས་བསྡམས། ཁོ་རང་གི་ལས་རླུང་དམར་པོ་འཚུབ་ཅིང་འཁྱིལ་བས་འཁོར་ཏེ་བསྐྱོད་ནས་རང་གི་མདུན་དུ་ཡུད་ཀྱིས་ཁྱེར་བྱུང་བ་ལ། རང་གི་ཕྱག་གིས་ཨུཏྤ་ལའི་མདའ་བཀང་ནས་བརྒྱབས་པས་མོའི་པདྨ་དང་།
ཕོའི་སྙིང་གར་ཕོག་པས་གཞན་དྲན་པ་ཐམས་ཅད་འགགས་ནས། རང་ཁོ་ན་ཡིད་ལ་བྱེད་ཅིང་། སྙིང་ནས་འདུད་པས་བྲན་གྱི་ཚུལ་དུ་རྐང་པའི་དྲུང་དུ་ཐལ་མོ་སྦྱར་བའི་མཐར་འོད་དམར་པོའི་དྲྭ་བས་བཏུམས་ཏེ་ཆགས་པས་འདར་ཞིང་གནས་པར་བསམ། དེའི་ཚེ་རང་གི་སྙིང་གའི་ཧྲཱིཿཡིག་ལས་འོད་ཟེར་ལྕགས་ཀྱུ་ལྟ་བུ་འཕྲོས་པས་བཀུག་ནས་རང་གི་བྷ་གར་ཞུགས་ཏེ་ལྟེ་བའི་པདྨ་འདབ་བརྒྱད་ཀྱི་ལྟེ་བར་ཙོག་བུའི་འདུག་སྟངས་ཐལ་མོ་སྦྱར་བས་འཁོད་པར་བསམ་ལ་འོག་རླུང་འཐེན། སྙིང་གའི་ཡེ་ཤེས་སེམས་དཔའི་བྷ་ག་ནས་ཁྲག་རྒྱུན་དམར་པོ་བབས་པས་བསྒྲུབ་བྱའི་ལུས་ཀྱི་ཕྱི་ནང་ཐམས་ཅད་བཀྲུས་པས་རང་ཉིད་ལ་མ་དད་མ་གུས་པའི་དྲི་མ་ཐམས་ཅད་དག་ནས་རང་སེམས་དང་དབྱེར་མེད་དུ་དབང་དུ་འདུས་པར་བསམ་ཞིང་། སྟེང་རླུང་མནན་ལ་རླུང་ཁ་སྦྱར་ཅི་ཐུབ་འཛིན། རེ་འགའ་ཏིང་ངེ་འཛིན་དེ་ལྟ་བུའི་ངང་ནས་བཟླའོ། ། དེ་ལྟར་ཞག་གཅིག་གམ། གསུམ་མམ་བདུན་གྱི་བར་དུ་ཐུན་བཞིར་རྩེ་གཅིག་ཏུ་ཉམས་སུ་བླངས་པས་ལྷའི་དབང་པོའང་དབང་དུ་འདུས་ན་བསྒྲུབ་བྱ་གཞན་ལྟ་ཅི་སྨོས། ཞེས་གསུངས་པའི་ཡི་གེ་མེད་པའི་གནད་ཀྱི་གདམས་པ་གསེར་ཆོས་སྙིང་གི་ཡང་ཞུན་གསལ་བར་བཀོད་པ་ཆོས་བདག་མཁའ་འགྲོའི་ཚོགས་རྣམས་ཀྱིས་བཟོད་ཅིང་གནང་བ་བསྩལ་དུ་གསོལ།
ས་སྐྱའི་རྗེ་བཙུན་རྣམས་ཀྱི་ཐུགས་ཀྱི་བཅུད། ། སྙན་བརྒྱུད་སྙིང་གི་ཡང་ཞུན་གསེར་གྱི་ཆོས། ། ཀུན་སྤངས་ཆོས་རྗེའི་ཞལ་གྱི་བདུད་རྩིའི་རྒྱུན། ། བརྗེད་པར་འཕངས་ཏེ་ཡི་གེར་བཀོད་པའོ། ། ས་མ་ཡ་གུ་ཧྱཿ ྀཨཚ།། །། ཤིན་ཏུ་དག་པར་བགྱིས་པའི་རབ་དཀར་དེས། ། ཤིན་ཏུ་སྐལ་བ་རབ་ལྡན་སྐྱེས་བུ་ཞིག ། ཤིན་ཏུ་ཟབ་མོ་འདི་ཉིད་མཐོང་གྱུར་ནས། ། ཤིན་ཏུ་ལེགས་པའི་དགའ་སྟོན་ཀུན་ལ་འཕེལ། །
ས་མ་ཡ་རྒྱ་རྒྱ་རྒྱ།། །། PAGE * MERGEFORMAT 2 ཚར་ཆེན་བློ་གསལ་རྒྱ་མཚོ ། ཀུ་རུ་ཀུའི་འཁོར་ལོའི་ཡིག་ཆུང་། PAGE * MERGEFORMAT 3
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
