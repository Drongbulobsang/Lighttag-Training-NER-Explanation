ཚར་ཆེན་བློ་གསལ་རྒྱ་མཚོའི་གསུང་ཐོར་བུ།
པོད ༢༩
༄༅། །མེ་ཕོ་འབྲུག་ལོ་དཔལ་ཞྭ་ལུའི་མ་ཧེ་མཆོད་པ་གནང་དུས་ཀྱི་སྒོ་ཡིག་བཀའ་ཤོག།
༄༅། །མེ་ཕོ་འབྲུག་ལོ་དཔལ་ཞྭ་ལུའི་མ་ཧེ་མཆོད་པ་གནང་དུས་ཀྱི་སྒོ་ཡིག་བཀའ་ཤོག། ཤྲཱི་མན་གུ་རུ་བཛྲ་བྷཻ་ར་ཝ་ཡེ་ན་མཿ རྒྱལ་བ་ཁྱབ་བདག་རྡོ་རྗེ་འཆང་ཆེན་པོ་ཉིད་ནས་བཟུང་། བུ་སྟོན་ཐམས་ཅད་མཁྱེན་པ་ཡབ་སྲས་ཀྱིས་གཙོ་མཛད་བདག་གི་རྩ་བའི་བླ་མ་དམ་པ་རྗེ་བཙུན་གཉིས་སྤངས་ཞབས་ཀྱི་བར་དུ་བྱོན་པའི་རྩ་བརྒྱུད་ཀྱི་དཔལ་ལྡན་བླ་མ་དམ་པ་རྣམས་ཀྱི་བཀའ། ཁྲོ་བོའི་དབང་པོ་དཔལ་གཤིན་རྗེ་གཤེད་ཀྱི་ལུང་། དཔལ་ཞྭ་ལུ་གསེར་ཁང་གི་གདན་ས་བཅུ་གསུམ་པ་ཤཱཀྱའི་དགེ་སློང་རྡོ་རྗེ་འཛིན་པ། དཔལ་དུས་དགྲ་ནག་པོ་མ་ཧེའི་ཞལ་གྱི་བརྟུལ་ཞུགས་གྲུབ་པའི་ཡི་གེ སྲིད་པ་གསུམ་ན་གནས་ཤིང་རྒྱུ་བའི་འབྱུང་པོ་མི་དང་མི་མ་ཡིན་པ་རྣམས་ལ་ཟློ་བ། ཟླ་བ་འདིའི་ཉེར་གསུམ་གྱི་ཉིན། ལྷོ་ཕྱོགས་རིམ་པ་བདུན་གྱི་ས་འོག
འཇིགས་རུང་གཤིན་རྗེའི་གྲོང་ཁྱེར་ཆེན་པོ་ནས། དཔལ་གཤིན་རྗེ་གཤེད་ཀྱི་བཀའ་བསྟོད་ཆེན་པོ་འཆི་བདག་ལས་ཀྱི་གཤིན་རྗེ་ཡབ་ཡུམ། འཁོར་ལས་ཀྱི་མ་གཤིན་ཕོ་མོ། སྣང་སྲིད་ལྷ་སྲིན་སྡེ་བརྒྱད་དང་བཅས་པ་སྤྱན་དྲངས། མཆོད་པ་དང་གཏོར་མ་དང་བསྟོད་པས་མཉེས་པར་བྱས། དམར་ཆེན་གྱི་ལིངྒ་དང་། རྡོ་རྗེ་བདུད་རྩིའི་མནའ་ཆུ་བླུད། དམ་ཚིག་གི་རྡོ་རྗེ་འབར་བས་དམ་ལ་བཞག་ཅིང་བཀའ་བསྒོས་ཏེ། རྒྱལ་བའི་བསྟན་པ་རིན་པོ་ཆེ་དར་ཞིང་རྒྱས་ལ་ཡུན་རིང་དུ་གནས་པ་དང་། སྐྱེ་དགུ་སེམས་ཅན་ཡོངས་ཀྱི་བདེ་སྐྱིད་འཕེལ་བར་བྱ་བའི་ཆེད་དང་ཁྱད་པར་ཆོས་གྲྭ་འདི་ཉིད་ཀྱིས་གཙོ་བྱས་དགེ་འདུན་གྱི་སྡེ་དང་།
རྣལ་འབྱོར་པ་འཁོར་བཅས་བདེ་ཞིང་། དམ་པའི་ཆོས་སྤྱོད་པའི་འཕྲིན་ལས་འཆོལ་བ་དང་། དེ་དག་ལ་གནོད་ཅིང་བར་དུ་གཅོད་པའི་མི་མ་ཡིན་པའི་གདུག་པ་ཅན་རྣམས་དྲག་པོ་མངོན་སྤྱོད་ཀྱི་ལས་ཀྱིས་ཚར་གཅོད་པའི་ཆོ་ག་བསྒྲུབས་པས། ཁྱེད་མི་མ་ཡིན་པ་རྣམས་རང་རང་གིས་ཁས་བླངས་དང་དམ་ཚིག་རྗེས་སུ་དྲན་པས་མཆོད་གཏོར་གྱི་ཚིམ་པར་གྱིས་ལ་མཐུ་དང་ནུས་པ་སྟོབས་དང་རྫུ་འཕྲུལ་གང་ཡོད་ཀྱིས་བར་ཆད་བསྲུང་བའི་ཕྲིན་ལས་སྒྲུབས། འདིར་འདུས་ཤིང་ཚོགས་པའི་མི་རྣམས་ཀྱང་བསམ་སྦྱོར་དགེ་ཞིང་ཞི་བའི་སྒོ་ནས་ངོ་མཚར་གྱི་ལྟད་མོས་ཡིད་ཚིམས་པ་དང་། མ་རུངས་པའི་ལས་བྱས་ན་འདི་ལྟ་བུའི་འཕྲིན་ལས་ཀྱི་སྒོ་ནས་ཚར་གཅོད་འོང་སྙམ་པའི་སྐྲག་ཤེས་པ་གྱིས། གལ་སྲིད་ཁ་དྲག ཤེད་ཁྱེར། མི་བཤའ། ཁ་མཆུ་གསར་རྙིང་།
འབྲེལ་བུ་ལོན། ལྟེས་གཏང་འཛིན། སྤྱོད་ངན་གཤིས་ངན་གྱི་སྒོ་ནས་རྒྱབ་འདྲེ་འཐབ་རྩོད་ཟིང་རྐྱེན་བྱས་པ་བྱུང་ན། ཆོས་སྡེ་ཆེན་པོའི་སྤྱི་པ་ནས་ལུགས་གཉིས་དང་མཐུན་རྩད་གཅོད་ཕྱི་ལམ་ཁེགས་པ་གཏོང་བ་དང་། འཇམ་དཔལ་གཤིན་རྗེ་གཤེད་ཀྱི་རྣལ་འབྱོར་རབ་ཏུ་ཁྲོས་པས་བཀའ་བསྒོས་ཏེ། ལྟེ་བོ་སུ་ཡིན་པ་དེ་འཆི་བདག་གཤིན་རྗེ་ནག་པོའི་ཟས་སྐལ་དུ་འཕྲལ་དུ་སྟེར་བས་ངེས་པར་གྱིས་ལ། སོ་སོ་ཐ་དད་ནས་དྲན་འཛིན་དང་བག་ཡོད་ལ་གནས་པས་དགེ་ཞིང་ཞི་བ་གལ་ཆེ། མེ་ཕོ་འབྲུག་ལོ་ཧོར་ཟླ་བཅུ་གཉིས་པའི་ཚེས་བཅུ་ལ་དཔལ་ཞྭ་ལུ་གསེར་ཁང་གི་བླ་བྲང་ཆོས་དབྱིངས་བདེ་བ་ཆེན་པོའི་ཕོ་བྲང་ནས་བྲིས། སྒོ་ཡིག་འདི་ལ་འཕྲལ་དུ་གནོད་པ་བྱུང་ན་བསྟན་སྲུང་ཆེན་མོ་རྡོ་རྗེ་རབ་བརྟན་མས་ཚར་ཆོད། དགེའོ།། །།
PAGE * MERGEFORMAT 2 ཚར་ཆེན་བློ་གསལ་རྒྱ་མཚོ། མེ་ཕོ་འབྲུག་ལོ་དཔལ་ཞྭ་ལུའི་མ་ཧེ་མཆོད་པ་གནང་དུས་ཀྱི་སྒོ་ཡིག་བཀའ་ཤོག PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
