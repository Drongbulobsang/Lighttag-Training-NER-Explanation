ཚར་ཆེན་བློ་གསལ་རྒྱ་མཚོའི་གསུང་ཐོར་བུ།
པོད ༡༠
དཔལ་རྟ་མགྲིན་ཡང་གསང་ཁྲོས་པའི་བརྒྱུད་པའི་གསོལ་འདེབས།
༄༅། །དཔལ་རྟ་མགྲིན་ཡང་གསང་ཁྲོས་པའི་བརྒྱུད་པའི་གསོལ་འདེབས་བཞུགས་སོ།། ན་མཿགུ་རུ་གུ་ཧྱ་ཀྲོ་ཏ་ར་ཛ་མཎྜལ་བྷྱཿ དཀོན་མཆོག་གསུམ་དངོས་རིག་འཛིན་འདུས་པའི་གཙོ། ། ཞི་ཁྲོ་རབ་འབྱམས་རྒྱལ་བའི་དཀྱིལ་འཁོར་བདག ། གསང་ཆེན་བཟང་པོའི་འཕྲིན་ལས་བསྟན་པའི་དཔལ། ། དྲིན་ཅན་རྩ་བའི་བླ་མ་ལ་གསོལ་བ་འདེབས། ། ཆོས་དབྱིངས་འོད་གསལ་བདེ་ལྡན་ཞིང་ཁམས་སུ། ། རབ་འབྱམས་རྒྱལ་བའི་ཆོས་སྐུ་སྣང་བརྙན་ནི། ། དམར་གསལ་མཚན་དཔེའི་གཟི་འབར་འོད་དཔག་མེད། ། ཆོས་སྐུ་སྣང་བ་མཐའ་ཡས་ལ་གསོལ་བ་འདེབས། །
འོག་མིན་བདེ་ཆེན་དག་པའི་ཞིང་ཁམས་སུ། ། བདེ་སྟོང་གཉིས་མེད་ཁྲག་འཐུང་ཁྲོ་བོའི་གར། ། ཡང་གསང་ཁྲོས་པའི་དཔལ་ཆེན་དཀྱིལ་འཁོར་པ། ། ལོངས་སྐུ་པདྨ་དབང་ཆེན་ལ་གསོལ་བ་འདེབས། ། ནུབ་ཕྱོགས་ཨོ་རྒྱན་རྔ་ཡབ་དཔལ་རིའི་རྩེར། ། དུས་གསུམ་རྒྱལ་བ་ཀུན་འདུས་རིག་འཛིན་ཆེ། ། སྲིན་པོའི་ཁ་གནོན་སྐྱེ་དགུ་ཡོངས་ཀྱི་གཉེན། ། སྤྲུལ་སྐུ་པདྨ་འབྱུང་གནས་ལ་གསོལ་བ་འདེབས། ། ནགས་རྒྱལ་ལྷ་ཆུ་མཚན་ལྡན་སྒྲུབ་གནས་སུ། ། པདྨས་རྗེས་བཟུང་རབ་དགའི་ས་ལ་གནས། །
གངས་ཅན་ཁྲོད་འདིར་གྲུབ་ཐོབ་འདར་ཆར་ཞེས། ། ཡོངས་སུ་གྲགས་པ་དེ་ཉིད་ལ་གསོལ་བ་འདེབས། ། དཔལ་ལྡན་བོ་སྟོན་མཁས་པའི་ཆོས་གྲྭ་རུ། ། ཐོས་བསམ་སྒོམ་པས་རང་རྒྱུད་ལེགས་སྦྱངས་ནས། ། འཆད་རྩོད་རྩོམ་པས་རྒྱལ་བའི་བསྟན་པ་སྤེལ། ། ཆོས་རྒྱལ་བརྩོན་འགྲུས་རྡོ་རྗེ་ལ་གསོལ་བ་འདེབས། ། བྱང་ཕྱོགས་ཉན་པོའི་དབེན་གནས་དམ་པ་རུ། ། ཟབ་དང་རྒྱ་ཆེན་གདམས་པའི་མཛོད་བཟུང་ནས། ། སྐལ་ལྡན་གདུལ་བྱ་སྐྱོང་བའི་མཁས་གྲུབ་ཆེ། ། ཉན་ཆེན་བསོད་ནམས་བརྟན་པ་ལ་གསོལ་བ་འདེབས། །
བྲག་རི་དཔལ་གྱི་གཙུག་ལག་ཁང་ཆེན་དུ། ། རིག་གནས་རྒྱ་མཚོའི་མཐར་སོན་མཁས་པའི་མཆོག ། གཅིག་ཏུ་སྒྲུབ་པ་ལྷུར་ལེན་གྲུབ་པའི་དབང་། ། མཁན་ཆེན་ཆོས་རྒྱལ་དཔལ་བཟང་ལ་གསོལ་བ་འདེབས། ། གཙང་སྟོད་མུས་སྲད་དཔལ་གྱི་དགོན་པ་རུ། ། གསང་ཆེན་བསྟན་པའི་མངའ་བདག་རྡོ་རྗེ་འཛིན། ། ཁྱད་པར་ལམ་འདིའི་རྩ་ལག་ཆག་སྟོན་རྗེ། ། ཀུན་མཁྱེན་དཔལ་ལྡན་སེང་གེ་ལ་གསོལ་བ་འདེབས། ། རྣམ་པར་གྲོལ་བའི་གནས་ཀྱི་ཡང་རྩེ་རུ། ། ཀུན་མཁྱེན་ཆེན་པོའི་སྲས་ཀྱི་ཐུ་བོ་པ། །
སྙན་བརྒྱུད་བསྟན་པ་འཛིན་པའི་དཔལ་ཡོན་ཅན། ། ཆོས་རྗེ་རིན་ཆེན་བཀྲ་ཤིས་ལ་གསོལ་བ་འདེབས། ། གར་བཞུགས་ཆོས་དབྱིངས་དག་པའི་ཞིང་ཁམས་སུ། ། བདེ་སྟོང་གཉིས་མེད་ཡེ་ཤེས་རོལ་པ་ལས། ། ཉམས་དང་རྟོགས་པའི་རྦ་རླབས་སྟོང་གཡོ་བ། ། རྟོགས་ལྡན་ཡོན་ཏན་མགོན་པོ་ལ་གསོལ་བ་འདེབས། ། རྒྱལ་པོའི་ཁབ་ཀྱི་སྒོ་མང་གཙུག་ལག་ཏུ། ། ཟབ་དོན་སྨྲ་བའི་གཙུག་རྒྱན་མཆོག་གྱུར་པ། ། མཁྱེན་བརྩེ་ནུས་པས་འགྲོ་བ་འདྲེན་པའི་དཔལ། ། བླ་ཆེན་ཆོས་དཔལ་བཟང་པོ་ལ་གསོལ་བ་འདེབས། །
དཔལ་ལྡན་ས་སྐྱ་གྲང་ཆེན་བླ་བྲང་དུ། ། གསང་སྔགས་རྒྱ་མཚོའི་ཚོགས་ལ་དབང་འབྱོར་ཞིང་། ། གསུང་ངག་བསྟན་པའི་སྒྲོན་མེ་མུས་སྲད་པ། ། བྱམས་པ་རྡོ་རྗེ་རྒྱལ་མཚན་ལ་གསོལ་བ་འདེབས། ། སྙེ་ཐང་བདེ་མཆོག་དཔལ་གྱི་ཡང་དབེན་དུ། ། གསང་ཆེན་གདམས་པས་སྐལ་ལྡན་རྗེས་སུ་འཛིན། ། མཐུ་སྟོབས་ནུས་པས་ནག་ཕྱོགས་ཕྱེ་མར་འཐག ། མུས་ཆེན་རྣམ་རྒྱལ་བཟང་པོ་ལ་གསོལ་བ་འདེབས། ། དམ་པས་བྱིན་རླབས་ནགས་ཡུག་དགོན་པ་རུ། ། ཀུན་བཟང་དགོན་པའི་གནས་ལུགས་མངོན་དུ་གྱུར། །
དྲག་སྔགས་གྲུབ་པའི་སྙན་གྲགས་ཕྱོགས་ཀུན་ཁྱབ། ། འཁྲུལ་ཞིག་རཏྣ་བྷ་དྲ་ལ་གསོལ་བ་འདེབས། ། མང་མཁར་ཆུ་ལུང་རྡོ་རྗེའི་བྲག་རྫོང་དུ། ། བློ་གསལ་བུང་བ་འདུ་བའི་པདྨོའི་ཚལ། ། རྒྱུད་སྡེ་རྒྱ་མཚོའི་བཅུད་ཕྱུང་གདམས་པའི་གཏེར། ། དྲིན་ཅན་ཚར་པ་སྨྱོན་པ་ལ་གསོལ་བ་འདེབས། ། འོད་ཡུག་ལྡིང་མ་དཔལ་གྱི་དགོན་པ་རུ། ། ཚར་པ་ཆོས་རྗེའི་སྲས་ཀྱི་ཐུ་བོ་པ། ། བཀའ་གཏེར་བསྟན་པའི་མངའ་བདག་རིག་སྔགས་འཆང་། ། ཕ་རྒོད་མཁྱེན་བརྩེའི་དབང་ཕྱུག་ལ་གསོལ་འདེབས། །
དེ་ལྟར་རྒྱལ་བ་དགོན་པས་བརྒྱུད་པ་དང་། ། གང་ཟག་སྙན་ཁུང་བརྒྱུད་པའི་བླ་མ་སྟེ། ། དུས་གསུམ་རིག་འཛིན་བླ་མ་ལ་གསོལ་བ་འདེབས། ། བདག་ནི་དེང་ནས་ཚེ་རབས་ཐམས་ཅད་དུ། ། མཚན་ལྡན་བླ་མ་དམ་པས་རྗེས་བཟུང་ཞིང་། ། ཡང་གསང་ཁྲོས་པའི་རྣལ་འབྱོར་བསྒོམས་པའི་མཐུས། ། ཁྲག་འཐུང་རྒྱལ་པོ་མྱུར་དུ་འགྲུབ་པར་ཤོག ། སྒྲུབ་ཆེན་བཀའ་བརྒྱད་སྙིང་པོ་པདྨའི་དབང་། ། གསང་ལས་ཡང་གསང་ཁྲོས་པ་ཉིང་ཁུའི་བརྒྱུད། ། འཕགས་ཡུལ་གྲུབ་དབང་པདྨ་འབྱུང་གནས་དང་། །
སྐད་གཉིས་སྨྲ་བའི་དབང་པོ་བཻ་རོའི་ཞབས། ། གངས་ཅན་གྲུབ་མཆོག་དཔལ་ལྡན་འདར་གྱི་ཆར། ། ཐུགས་ཀྱི་ཉིང་ཁུ་ཞལ་གྱི་གདམས་པ་འདི། ། དགོངས་པ་ཇི་བཞིན་འཁྲུལ་མེད་ལེགས་རྟོགས་ཏེ། ། རྩེ་གཅིག་བརྩོན་པས་ཉམས་སུ་ལེན་པར་ཤོག ། རྣམ་དག་བརྩོན་པས་བདག་བརྒྱུད་ལེགས་སྨིན་ཅིང་། ། རིམ་གཉིས་ཟབ་མོའི་རྟོགས་པ་ལྡན་བྱས་ནས། ། གནས་སྐབས་ལས་བཞི་འཕྲིན་ལས་ཀུན་འགྲུབ་སྟེ། ། ཀུན་བཟང་དགོངས་པ་མངོན་དུ་འགྱུར་བར་ཤོག ། ལྟེ་བའི་དབུས་ནས་མཆོག་གི་འོད་དམར་གྱིས། །
རྟེན་དང་བརྟེན་པའི་དཀྱིལ་འཁོར་མ་ལུས་པ། ། མུན་ཁུང་སྒྲོན་མེ་བཏེགས་པ་ཇི་བཞིན་དུ། ། གསལ་དྭངས་སྣང་བའི་བསྐྱེད་རིམ་རྟོགས་པར་ཤོག ། དེ་ལྟར་སྣང་བའི་དཀྱིལ་འཁོར་ཐམས་ཅད་ཀུན། ། ལེགས་པར་བརྟགས་ཚེ་སྐྱེ་འགག་གནས་གསུམ་དང་། ། གདོད་ནས་བྲལ་བའི་སེམས་ཉིད་གདོད་མའི་རྩལ། ། སྟོང་ཉིད་རྫོགས་པའི་རིམ་པ་རྟོགས་པར་ཤོག ། དེ་ནས་ཆུ་ཟླ་བར་སྣང་འཇའ་ཚོན་ལྟར། ། རང་བཞིན་བརྟགས་ན་བདེན་པར་མ་གྲུབ་ཅིང་། ། མེད་ཅིང་སྣང་བ་མི་འགག་གདོད་མའི་གཤིས། །
ཟུང་འཇུག་ངང་ནས་སྐུ་གཉིས་མངོན་གྱུར་ཤོག ། དྲེགས་པའི་རྒྱལ་པོ་གྱིང་ཆེན་སྡེ་ལྔ་དང་། ། གཟའ་གདོང་དྲག་པོ་གནོད་སྦྱིན་ལྕམ་དྲལ་སོགས། ། ཇི་ལྟར་བསྒོ་བའི་བཀའ་ལས་མི་འདའ་བར། ། གསང་ཆེན་བསྟན་པ་སྲུང་བའི་མཐུ་ལྡན་ཤོག ། མཁའ་ལ་རིག་འཛིན་བརྒྱུད་པའི་ཆར་སྤྲིན་འཐིབས། ། བར་ན་རྣལ་འབྱོར་གསང་སྔགས་འབྲུག་སྟོང་སྒྲོག ། མཆོག་དང་ཐུན་མོང་དངོས་གྲུབ་ཆར་ཆེན་གྱིས། ། སྒྲུབ་མཆོག་ཕུན་ཚོགས་འབྲས་བུ་འགྲུབ་པར་ཤོག ། ཅེས་ཡང་གསང་བརྒྱུད་པའི་གསོལ་འདེབས་སྨོན་ལམ་དང་བཅས་པ་འདི།
ལམ་འདིའི་རིག་འཛིན་བློ་གསལ་གྱི་མིང་གིས་དཔལ་ཆ་ལུང་རྡོ་རྗེའི་བྲག་རྫོང་དུ་སྦྱར་བ་དགེ་ཞིང་བཀྲ་ཤིས།། །། དགེའོ།། །། PAGE * MERGEFORMAT 2 ཚར་ཆེན་བློ་གསལ་རྒྱ་མཚོ། དཔལ་རྟ་མགྲིན་ཡང་གསང་ཁྲོས་པའི་བརྒྱུད་པའི་གསོལ་འདེབས། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
