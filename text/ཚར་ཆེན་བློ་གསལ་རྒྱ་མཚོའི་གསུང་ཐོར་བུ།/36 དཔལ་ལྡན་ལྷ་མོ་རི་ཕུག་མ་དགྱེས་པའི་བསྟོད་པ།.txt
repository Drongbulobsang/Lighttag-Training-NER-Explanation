ཚར་ཆེན་བློ་གསལ་རྒྱ་མཚོའི་གསུང་ཐོར་བུ།
པོད ༣༦
དཔལ་ལྡན་ལྷ་མོ་རི་ཕུག་མ་དགྱེས་པའི་བསྟོད་པ།
༄༅། །དཔལ་ལྡན་ལྷ་མོ་རི་ཕུག་མ་དགྱེས་པའི་བསྟོད་པ་བཞུགས་སོ།། ན་མོ་གུ་རུ་ཛྙ་ན་དེ་ཝི་ཡེ། དཔལ་ལྡན་རྒྱལ་བ་ཀུན་གྱི་ཡུམ་མཆོག་མ། ། དཔལ་ཆེན་ཧེ་རུ་ཀ་དང་མཉམ་སྦྱོར་མ། ། དཔལ་གྱི་ལྷ་མོ་བཀྲ་ཤིས་བདེ་སྟེར་མ། ། དཔལ་མོ་རི་ཕུག་མ་ལ་བསྟོད་པར་བགྱི། ། ཁྱོད་ནི་ཡེ་ཤེས་དག་པའི་མཁའ་དབྱིངས་སུ། ། ཆུ་སྐྱེས་ཟེའུ་འབྲུ་ཟླ་ཤེལ་བཞད་པའི་རྩེར། ། གདུག་ཅན་བམ་ཆེན་འགྱེལ་བའི་ཁྲི་སྟེང་དུ། ། དགྱེས་ཤིང་རོལ་པས་འགྱིང་ལ་ཕྱག་འཚལ་ལོ། །
གང་སྐུ་རབ་བརྗིད་དབང་སྔོན་གསར་པའི་མདོག ། དམར་ཟླུམ་སྤྱན་གསུམ་ཉི་ཟླའི་གཟི་འོད་འབར། ། ཁྲོ་ཞིང་བཞད་པའི་ཞལ་ནི་མཆེ་བ་གཙིགས། ། ལྗགས་དམར་རབ་བསྐྱོད་རྡོ་རྗེའི་སྒྲ་སྒྲོག་བསྟོད། ། བུང་བའི་མདངས་འཕྲོག་རལ་པའི་ཐོར་ཚུགས་ཅན། ། རིན་ཆེན་ནོར་བུའི་རྒྱན་འཕྲེང་ཇི་སྙེད་དང་། ། སིལ་སིལ་སྒྲ་སྒྲོག་གསེར་ཁའི་འཕྱང་ཕྲུལ་གྱིས། ། དཔལ་མོའི་སྐུ་མཆོག་མཛེས་པར་བྱས་ལ་བསྟོད། ། རབ་མཛེས་དར་སྔོན་ན་བཟའ་སྐུ་ལ་གསོལ། ། པདྨ་རཱ་གའི་མདངས་ལྡན་སྟོད་གཡོགས་གོས། །
ལྷབ་ལྷུབ་རྨ་བྱའི་སྒྲོ་ཐུལ་ཡིད་འཕྲོག་པས། ། ཁྱོད་སྐུ་ཀུན་ནས་མཛེས་པར་བྱས་ལ་བསྟོད། ། ཡེ་ཤེས་མེ་དཔུང་འབར་བའི་ཀློང་དཀྱིལ་ན། ། ཡེ་ཤེས་མཁའ་འགྲོ་ཡོངས་ཀྱི་དབུས་ན་འགྱིང་། ། ཡེ་ཤེས་དག་པའི་སྤྱན་གྱིས་འགྲོ་ལ་གཟིགས། ། ཡེ་ཤེས་ལྷ་མོས་རྣལ་འབྱོར་དབྱིངས་ནས་སྐྱོང་། ། ད་ལྟ་རི་ཕུག་དཔལ་གྱི་ཡང་དབེན་ན། ། ད་མེད་བསྟན་འཛིན་ཡོངས་ཀྱི་གྲོགས་མཛད་མ། ། དལ་འབྱོར་སྙིང་པོ་ལེན་པའི་རྣལ་འབྱོར་བདག ། ད་ལྟ་ནས་བཟུང་བྱང་ཆུབ་བར་དུ་སྐྱོངས། །
རེས་འགའ་སྨུག་ནག་སྒེག་མཛེས་ཁྲོ་མོའི་གཟུགས། ། ཕྱག་གཡས་མདའ་དར་སྣ་ལྔ་གཡབ་ཅིང་འཛིན། ། ཕྱག་གཡོན་ནེའུ་ལེ་སྒྲུབ་ལ་དངོས་གྲུབ་སྩོལ། ། དར་གོས་རྨ་བྱའི་སྒྲོ་ཐུལ་གསོལ་ལ་བསྟོད། ། ཡེ་ཤེས་མཁའ་འགྲོ་ཡོངས་ཀྱི་ཚོགས་ཀྱི་གཙོ། ། ལས་ཀྱི་མ་མོ་ཡོངས་ཀྱི་རྗེ་མོ་ཆེ། ། དྲེགས་ལྡན་ལྷ་སྲིན་ཡོངས་ཀྱི་སྣ་འདྲེན་མ། ། རྣལ་འབྱོར་དམ་ཅན་ཡོངས་ཀྱི་སྲུང་མར་བསྟོད། ། དཀར་དམར་རྒྱན་གྱིས་བརྒྱན་པའི་གཏོར་མ་དང་། ། ཆང་ཕུད་བདུད་རྩི་སྨན་གྱི་གསེར་སྐྱེམས་དང་། །
མདའ་དར་སྤྱན་གཟིགས་མཛེས་པའི་ཚོགས་རྣམས་ཀྱིས། ། རི་ཕུག་ལྷ་མོ་འཁོར་བཅས་གསོལ་ཞིང་མཆོད། ། པདྨ་ཐོད་འཕྲེང་དྷི་པཾ་ཀ་ར་དང་། ། ཐམས་ཅད་མཁྱེན་པ་བུ་སྟོན་ཡབ་སྲས་སོགས། ། རྩ་བརྒྱུད་བླ་མའི་བཀའ་དང་དམ་ཚིག་དགོངས། ། བསྟན་པ་རིན་ཆེན་བསྲུང་བའི་འཕྲིན་ལས་མཛོད། ། རྣལ་འབྱོར་བདག་ཅག་འཁོར་དང་བཅས་པ་ལ། ། དགྱེས་ཞིང་བརྩེ་བས་ལུས་དང་གྲིབ་མ་ལྟར། ། འབྲལ་མེད་འགྲོགས་ནས་ཉིན་མཚན་ཀུན་ཏུ་སྐྱོངས། ། ཞེས་དཔལ་མོ་རི་ཕུག་མ་དགྱེས་པའི་བསྟོད་པ་འདི་ནི་ཞྭ་ལུ་གསེར་ཁང་གི་གདན་ས་བཅུ་གསུམ་པ་རྣལ་འབྱོར་པ་བློ་གསལ་གྱིས་སྦྱར་བ་དགེ་ཞིང་བཀྲ་ཤིས་པར་གྱུར་ཅིག། །།
PAGE * MERGEFORMAT 2 ཚར་ཆེན་བློ་གསལ་རྒྱ་མཚོ། དཔལ་ལྡན་ལྷ་མོ་རི་ཕུག་མ་དགྱེས་པའི་བསྟོད་པ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
