བློ་སྦྱོང་གི་སྐོར།
པོད ༡༡
བློ་སྦྱོང་སེམས་དཔའི་རིམ་པ་ལས་རང་རྒྱུད་ངན་པ་དམའ་དབབ་པའི་ཆོས།
བློ་སྦྱོང་སེམས་དཔའི་རིམ་པ་ལས་རང་རྒྱུད་ངན་པ་དམའ་དབབ་པའི་ཆོས་བཞུགས་སོ། ། རང་འདོད་འཁྲི་བ་མ་ཞུགས་པས། ། ཐེག་དམན་ལྟ་བར་མི་ལྟུང་ཞིང་། ། སྲིད་པའི་བཙོན་རར་མ་བསྡམས་པའི། ། གྲོལ་བ་དེ་ལ་ཕྱག་འཚལ་ལོ། ། ངའོ་བྱ་བ་མགོ་བསྐོར་ཡིན། ། དགོས་ཞེས་བྱ་བ་ངོ་དགའ་ཡིན། ། གཞན་མ་ཞེས་པ་དགྲ་ཚིག་ཡིན། ། མི་དགོས་ཅེས་པ་བར་ཆད་ཡིན། ། བདག་གཞན་ཅེས་པ་འབྱེད་ཚིག་ཡིན། །
ཆགས་སྡང་ཞེས་པ་འཁྲུག་པ་ཡིན། ། འདི་འདྲའི་རྣམ་དབྱེ་སུ་བྱེད་པ། ། དེ་ནི་ཟབ་མོའི་ཆོས་ལས་ཉམས། ། མཁས་པས་དགྲ་བོ་འཇོམས་འདོད་ན། ། དང་པོ་ང་བདག་ཁྱད་དུ་བསད། ། གང་གིས་སྐུར་བ་བཏབ་གྱུར་ཀྱང་། ། དེ་ལ་ངག་འཚང་རྣམས་མི་བྱེད། ། གང་གིས་གནོད་པ་བསྐྱལ་གྱུར་ཀྱང་། ། ཁ་འཛིན་ཤགས་འདེབས་ཡང་མི་བྱེད། ། ལུས་སྲོག་ལོངས་སྤྱོད་བྲལ་གྱུར་ཀྱང་། །
རང་གི་བསགས་པས་ལན་ནོ་ཞེས། ། ལྷག་པར་རང་ལ་སྙིང་ཚིམ་བགྲང་། ། གང་གིས་འདྲེ་གདོན་རྦད་གྱུར་ཀྱང་། ། དེ་ལ་ཁུ་འཁྲིགས་མི་བྱ་སྟེ། ། གཞན་གྱི་བསམ་པ་ཚིམ་པར་བྱ། ། མི་ཕོད་བསམ་པ་རྫི་བ་སྟེ། ། སྙིང་དང་འདྲ་བའི་འཁོར་ལ་སོགས། ། ཤ་ལ་བརྩེ་བས་ཕྲོགས་གྱུར་ཀྱང་། ། རང་ལ་འགལ་མེད་སྙིང་ཚིམ་བགྲང་། ། ཡོན་བདག་དྲིན་ལན་ལོག་མཇལ་ཚེ། །
སྐད་ཅིག་ཙམ་ཡང་མི་འཁྲུགས་པར། ། བཟོད་བསྐུལ་བཀའ་དྲིན་དྲན་པར་བྱ། ། ད་ནི་སྡིག་པ་སྤོང་བའི་ཐབས། ། ཞེ་སྡང་མེད་པར་དབྱེ་བར་བཤད། ། དེ་ལ་བཀའ་དྲིན་བྱམས་པ་བསྒོམ། ། རང་ལ་སྙིང་ཚིམ་ཐོ་ལེས་བཏབ། ། དེ་ལྟར་བཟོད་པ་མ་ཐོབ་བར། ། གྲོགས་ནི་གཤིས་ངན་དག་དང་འགྲོགས། ། དེ་ལ་དམིགས་རྐྱེན་རབ་བྱས་ནས། ། འཁོར་བ་པ་ཡི་སྐྱོན་བསམ་ཞིང་། །
སྙིང་རྗེ་ཆེན་པོ་ལྷག་པར་བསྒོམ། ། གནས་མལ་ས་ཕུག་གད་སྐྱིབས་དང་། ། ཁང་རུལ་ཐིགས་པ་འཛགས་པ་དང་། ། ལྷ་ཁང་ཕྱུགས་ལྷས་འབྲོག་སྟོང་དང་། ། གཅོང་རོང་ཡིད་མི་དགའ་བར་བསྡད། ། དེ་ཚེ་ཤེས་པ་མི་དགའ་ཞིང་། ། ཀླུང་དུ་བསྡད་ན་རི་ལ་འགྲོ། ། དེར་ནི་སྡོད་སྙིང་མི་འདོད་དེ། ། གསོ་དང་སྐྱིབས་དང་ཟུར་ལ་སྙེག ། ཡང་ཡང་སྡོད་ས་རབ་སྤོ་ཞིང་། །
ཤེས་པ་མི་དགའ་སྐྱོ་བ་ན། ། རང་ལ་ཤགས་འདེབས་འདི་ལྟར་བྱ། ། ཁྱོད་ཀྱི་ཤེས་སྤྱོད་འདི་འདྲ་ན། ། གནས་མལ་འདི་ཡང་ཡང་རབ་ཡིན། ། བློ་སེམས་འདི་ཀུན་བདེ་མོ་ཡིན། ། གཞན་དུ་ཁྱོད་ཀྱི་སྡུག་སྲན་འདིས། ། དམྱལ་བར་མ་སྐྱེས་མཁར་རྗེ་ཆེ། ། བཙོ་བསྲེགས་མ་མྱོང་མཁར་རྗེ་ཆེ། ། ཡི་དྭགས་བཀྲེས་སྐོམ་གྲོང་ཁྱེར་དུ། ། བསྐལ་བར་མ་སྐྱེས་མཁར་རྗེ་ཆེ། །
མི་གཙང་སྲིན་པོའི་གྲོང་ཁྱེར་དུ། ། འདམ་རྫབ་ཆེན་པོར་རབ་འཕྱོ་ཞིང་། ། བསྐལ་བར་མ་སྐྱེས་མཁར་རྗེ་ཆེ། ། གཞན་ཡང་འཇིགས་པ་རབ་བསམས་ཤིང་། ། བདག་ལ་ཁྲེལ་བརྡས་ཆོས་སོ་བྱ། ། ལྟོ་ལ་གྱོང་སྐུར་དཀའ་ཐུབ་བྱ། ། གོས་ལ་གྱོང་སྐུར་དམན་ཆ་བཟུང་། ། བདེ་སྐྱིད་ཁྱད་བསད་གཉེན་པོ་བསྒོམ། ། བྱ་བྱེད་ལིངས་བསྐྱུར་བྱར་མེད་བསྟེན། ། ཅི་བྱེད་བྱང་ཆུབ་གྲོགས་སུ་བསྒྱུར། །
བློ་སྦྱོང་སེམས་དཔའི་རིམ་པ་ལས་རང་རྒྱུད་ངན་པ་དམའ་དབབ་པའི་ཆོས་ཡོངས་སུ་རྫོགས་སོ།། PAGE * MERGEFORMAT 2 བློ་སྦྱོང་སེམས་དཔའི་རིམ་པ་ལས་རང་རྒྱུད་ངན་པ་དམའ་དབབ་པའི་ཆོས། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
