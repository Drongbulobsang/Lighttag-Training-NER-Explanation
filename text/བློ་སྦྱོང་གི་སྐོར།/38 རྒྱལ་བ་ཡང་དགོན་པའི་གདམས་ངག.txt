བློ་སྦྱོང་གི་སྐོར།
པོད ༣༨
རྒྱལ་བ་ཡང་དགོན་པའི་གདམས་ངག
རྒྱལ་བ་ཡང་དགོན་པའི་གདམས་ངག་བཞུགས་སོ། ། འདུས་བྱས་ལ་རྟག་པ་མེད་ཀྱི། ། བདེན་ཞེན་གྱི་འཁྲི་བ་ཆོད། ། འཁོར་བ་ན་བདེ་བ་མེད་ཀྱིས། ། ངེས་འབྱུང་གི་སྐྱོ་ཤས་བསྐྱེད། ། འཇིག་རྟེན་ལ་སྙིང་པོ་མེད་ཀྱི། ། རྫུན་ལ་བློ་གཏད་མ་བྱེད། ། རང་སེམས་སངས་རྒྱས་ཡིན་གྱི། ། ངོ་ཤེས་ཀྱི་ཞལ་མཇལ་གྱིས་གསུངས། ། ཡང་།
ཚེ་འདིའི་གྲིབ་སོ་ཡོལ་ལོ། ། ཐར་ལམ་རྟོག་སྣ་བསྐུལ་ཅིག ། འདུ་འཛིའི་རྔ་མ་སྣ་རིངས་སོ། ། ཕྱི་ཚིས་བློ་སྣ་ཐུངས་ཤིག ། སྤྲོ་ཡང་སྡོད་དབང་མེད་དོ། ། ཕྱི་མར་གང་ཕན་སོམས་ཤིག ། དལ་འབྱོར་རྒྱུན་ཐོབ་དཀའ་འོ། ། ཐོབ་ཚེ་སྙིང་པོ་ལོངས་ཤིག ། འཁྲུལ་པ་འདྲིས་པ་སླའོ། ། དྲན་པའི་སོ་པ་ཚུགས་ཤིག །
འདོད་ཡོན་འདྲེད་པ་མཁས་སོ། ། དགོས་མེད་ཞེན་པ་ལོག་ཅིག ། ཆོས་མིན་སྙིང་པོ་མེད་དོ། ། ཇེ་དགུ་ཐེད་ལ་བོར་ཅིག ། འཆི་བས་རྟིང་ནས་གཏུབས་སོ། ། མྱུར་བའི་སྐམ་ཤ་ཟོ་ཞིག ། ཅེས་སོ། ། ཡང་། འཆི་བ་སྙིང་ལ་ཞོགས་དང་། བརྩོན་འགྲུས་ལ་ཐང་ལྷོད་མེད་པའི་གནད་ཡིན།
འཁོར་བའི་སྐྱོན་ཚང་སོམས་དང་ཞེན་པ་རྟིང་ནས་བཟློག་པའི་གནད་ཡིན། བློ་སྣ་གཞན་དོན་དུ་སྦྱོངས་དང་། ཅི་བྱས་ཆོས་སུ་འགྲོ་བའི་གནད་ཡིན། བསམ་རྒྱུ་བླ་མ་ལ་གྱིས་དང་། ཐུགས་ཡིད་གཅིག་ཏུ་འདྲེས་པའི་གནད་ཡིན། སྣོད་བཅུད་ཡི་དམ་དུ་སྦྱོངས་དང་། ཐ་མལ་གྱི་ཞེན་པ་བཟློག་པའི་གནད་ཡིན། གང་ཤར་སོ་མར་ཞོགས་དང་། འཁོར་བ་རང་གྲོལ་ལ་འགྲོ་བའི་གནད་ཡིན། གནད་དྲུག་གི་གདམས་པའོ། །
རྒྱལ་པོ་བཞི་ནི། དད་པའི་རྒྱལ་པོ་འཆི་བ་རྗེས་སུ་དྲན་པ། སྒྲུབ་པའི་རྒྱལ་པོ་འཇིག་རྟེན་བློ་ཡིས་ཐོང་བ། མོས་གུས་ཀྱིས་རྒྱལ་པོ་བླ་མ་སངས་རྒྱས་སུ་མཐོང་བ། རྟོག་པའི་རྒྱལ་པོ་གཉིས་སྣང་གི་ལྟོས་ཆོས་ཟད་པའོ། ། གསུང་། ཡང་། བདེ་བ་ཐམས་ཅད་ལྡན་པར་འདོད་ན། ། འདོད་ཆགས་ལ་གཉེན་པོ་ཐོངས་དགོས། སྡུག་བསྔལ་ཐམས་ཅད་དང་བྲལ་བར་འདོད་ན།
ཞེ་སྡང་ལ་གཉེན་པོ་ཐོངས་དགོས། བླ་ན་མེད་པའི་བྱང་ཆུབ་ཐོབ་པར་འདོད་ན། གཏི་མུག་ལ་གཉེན་པོ་ཐོངས་དགོས། མགོ་ཐོན་པར་འདོད་ན། ང་རྒྱལ་ལ་གཉེན་པོ་ཐོངས་དགོས། གེགས་ཐམས་ཅད་སེལ་བར་འདོད་ན། ཕྲག་དོག་ལ་གཉེན་པོ་ཐོངས་དགོས། ། འདི་ལྟར་ཟབ་ཆོས་ཀྱི་གནད་མ་འདུས་པ་མེད་པའི་གསོལ་བ་ཐོབ། གཞིག་པ་འཆུག་གསུངས། ཡང་།
དད་པ་ལ་མི་རྟག་པའི་སོ་པ་ཚུགས། དགེ་སྦྱོར་ལ་བརྩོན་འགྲུས་ཀྱི་ལྕགས་ཀྱིས་བྲབ། དམ་ཚིག་ལ་རང་སེམས་ཀྱི་དཔང་པོ་ཞོག ། དགྲ་དུག་ལྔ་ལ་ཁ་ནང་དུ་ལྡོག་གིན་ལྟོས། ཡང་། ལྷ་ཆོས་ཀྱི་རྩ་བ་དད་པ། ཇོ་བཟང་ཀྱི་རྩ་བ་ཞེན་ལོག ། འགྲོ་དོན་གྱི་རྩ་བ་སྙིང་རྗེ། བྱིན་རླབས་ཀྱི་རྩ་བ་མོས་གུས། སངས་རྒྱས་ཀྱི་རྩ་བ་རྟོགས་ཚད་གསུངས།
རྩ་བ་ལྔའོ། ། བསྒྱུར་བ་ལྔ་ནི། རྟག་སེམས་འཆི་བློར་བསྒྱུར་བ། ཆགས་སེམས་སྒྱུ་མར་བསྒྱུར་བ། སྡང་སེམས་སྙིང་རྗེར་བསྒྱུར་བ། སྤྱོད་ལམ་ཆོས་སྤྱོད་དུ་བསྒྱུར་བ། རྣམ་རྟོག་ལྟ་བར་བསྒྱུར་བའོ། ། གསུངས། ཡང་། འདས་པའི་རྗེས་གཅོད་པས་འགྱོད་ཞེན་གྱི་ཕྱི་རྙོགས་ཡིན་གྱིས་ཞོག
མ་འོངས་པའི་སྔུན་བསུ་བ་རེ་དོགས་ཀྱི་བསམ་རྒྱ་ཡིན་གྱིས་ཞོག ད་ལྟ་བ་ལ་བཟོ་བྱེད་པ་ཆགས་སྡང་གི་ཡོ་ལངས་ཡིན་གྱིས་ཞོག གང་ཤར་བཟོ་མེད་དུ་འཇོག་པ་ཆོས་སྐུའི་ངོ་སྤྲོད་ཡིན་གྱིས་སྐྱོང་། གསུངས་སོ། ། ཡང་། ན་ཚ་འདི་ཡང་དག་ཏུ་གྲུབ་པ་མེད་ཀྱི་འཛིན་ཕུར་ཐོན། ཀུན་རྫོབ་ཏུ་ལས་འབྲས་མི་བསླུ་བ་ཡིན་གྱི་ལས་ངན་སྡིག་སྒྲིབ་སྦྱོང་། ངོ་བོ་བློ་བྲལ་ཡིན་གྱི་འཛིན་མེད་ཀྱི་ངང་དུ་ཞོག སྐྱེ་བྱེད་བདག་འཛིན་ཡིན་གྱི་རེ་དོགས་ཀྱི་འཁྲི་བ་ཆོད། རང་གཤིས་ཆོས་སྐུ་ཡིན་གྱི་ན་ཟུག་གི་རང་ཞལ་ལྟོས།
གང་བྱུང་བྱིན་རླབས་ཡིན་གྱི་ཅི་བྱུང་དངོས་གྲུབ་ཏུ་སོམས། ཇེ་དགུ་སེམས་ཀྱི་གང་ལའང་དུཿཁ་མ་བྱེད། ཆོས་བདུན་པོ་དེ་སེམས་ལ་ཞོགས་ལ་ཉམས་ལེན་ནང་ཐོག་ཏུ་སྐྱོངས་གསུངས་སོ། ། སརྦ་ཤུ་བྷཾ།། PAGE * MERGEFORMAT 2 ཡང་དགོན་པ། རྒྱལ་བ་ཡང་དགོན་པའི་གདམས་ངག PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
