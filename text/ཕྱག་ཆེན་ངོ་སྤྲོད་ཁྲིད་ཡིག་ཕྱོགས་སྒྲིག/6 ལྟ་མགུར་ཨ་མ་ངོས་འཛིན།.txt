ཕྱག་རྒྱ་ཆེན་པོའི་ལྟ་བ་སྤྱི་ཁྱབ་ཏུ་ངོ་སྤྲོད་པའི་ཁྲིད་ཡིག་ཕྱོགས་སྒྲིག
པོད ༦
ལྟ་མགུར་ཨ་མ་ངོས་འཛིན།
༄༅། །ལྟ་མགུར་ཨ་མ་ངོས་འཛིན་བཞུགས་སོ། ། ༄༅། །ཨེ་མ་ཧོ། ཟབ་མོ་རྟེན་འབྱུང་གི་དེ་ཉིད་ངོ་མཚར། ། ཇི་བཞིན་རྗེན་པ་རུ་སྟོན་པའི་བླ་མ། ། བཀའ་དྲིན་འཁོར་མེད་དེ་སྙིང་དབུས་བཞུགས་ཤིག ། གང་དྲན་ཐོལ་བྱུང་གི་ཚིག་གསུམ་སྨྲའོ། ། ཨ་མ་རྒན་མོ་དེ་ཡུན་རིང་སྟོར་བའི། ། བུ་ཆུང་སྨྱོན་པ་ང་ཇི་ཞིག་ལྟར་ཏེ། ། ཨ་མ་དྲིན་ཅན་དང་ལྷན་ཅིག་འདུག་པ། ། ངོ་མ་ཤེས་པ་དེ་ཤེས་ལ་ཁད་སྣང་ངོ༌། །
ཇོ་ཇོ་རྟེན་འབྱུང་དེས་ལྐོག་ཏུ་བསྙད་པས། ། ཡིན་ཡིན་མིན་མིན་དེ་ཨེ་ཡིན་སྙམ་མོ། ། གཟུང་འཛིན་སྣ་ཚོགས་འདི་ཨ་མའི་འཛུམ་བག ། སྐྱེ་འཆི་འཕོ་འགྱུར་འདི་ཨ་མའི་རྫུན་ཚིག ། བསླུ་མེད་ཨ་མ་ཡིས་ཁོ་བོ་བསླུས་སོ། ། ཇོ་ཇོ་རྟེན་འབྱུང་དེས་སྐྱོབ་པར་རེའོ། ། རྣམ་པ་གཅིག་ཏུ་ན་ཨ་མ་རྒན་མོ། ། ཁོ་ནའི་དྲིན་གྱིས་ནི་གྲོལ་བར་རེ་སྟེ། ། གཟུང་འཛིན་འདི་ཉིད་ཀོ་འདི་ལྟར་ཡིན་ན། ། དུས་གསུམ་རྒྱལ་བས་ཀྱང་སྐྱོབ་ཐབས་མི་འདུག །
འགྱུར་བ་སྣ་ཚོགས་འདི་འགྱུར་མེད་ཨ་མའི། ། རྣམ་འགྱུར་ཡིན་པས་ན་གྲོལ་རྒྱུར་འདུག་གོ ། ཅིར་ཡང་མ་གྲུབ་པའི་བརྗོད་མེད་ཨ་མ། ། ཅིར་ཡང་བརྫུ་བ་ཡི་ཕར་བརྟེན་ཚུར་བརྟེན། ། འདི་ག་ཙམ་ཞིག་ལ་གོ་རྒྱུ་འདུག་གོ ། ཕ་རྒན་བཙལ་བས་ནི་མ་རྙེད་པ་དེ། ། མ་རྒན་རྙེད་པ་ཁོ་ཡིན་པར་འདུག་པའི། ། ཨ་མའི་པང་ནས་ནི་ཕ་རྒན་རྙེད་པས། ། ཕ་མ་དྲིན་ཅན་གྱིས་བུ་ང་སྐྱོབ་སྐད། ། གཅིག་མིན་གཞན་མིན་གྱི་ཨ་མའི་བཞིན་རས། །
ཇོ་ཇོ་རྟེན་འབྱུང་གི་མེ་ལོང་ནང་ན། ། ཟིན་པ་མེད་ཚུལ་གྱི་ཡོད་ཡོད་འདྲ་སྟེ། ། སྨྱོན་པ་ང་འདྲའི་ནི་རྟོགས་དཔྱོད་མ་ཞུགས། ། ཀླུ་སྒྲུབ་ཟླ་གྲགས་ཀྱིས་ཞལ་ཆེམས་རླུང་བསྐུར། ། འཇམ་དཔལ་སྙིང་པོ་ཡིས་བྱ་ཞིག་བཏང་བས། ། ཐག་རིང་འཚོལ་བ་ཡིས་དཀའ་ལས་བཤོལ་ནས། ། ལྷན་ཅིག་གནས་པ་ཡི་མ་རྒན་མཐོང་རེ། ། ད་ལྟ་རང་རེ་ཡི་བློ་གསལ་འགའ་ཞིག ། ཚུགས་ཐུབ་བདེན་གྲུབ་སོགས་བརྡ་ལ་ཞེན་པས། ། སྣང་བ་ལིང་ལིང་དེ་རང་སོར་བཞག་ནས། །
དགག་རྒྱུ་རྭ་ཅན་ཞིག་འཚོལ་བར་སྣང་སྟེ། ། སྒྲིབ་བྲལ་ཨ་མ་ཡི་བཞིན་རས་དེ་ན། ། ལང་ལང་ལིང་ལིང་དེ་ཡོད་སྐད་མི་འདུག ། གནད་འགག་མ་ཕིགས་པའི་བཤད་བཤད་མང་ན། ། ཨ་མ་རྒན་མོ་དེ་བྲོས་དོགས་འདུག་གོ ། ཡོད་ཞིག་ཡོད་མོད་ཀྱང་ད་ལྟའི་འདི་འདྲའི། ། རོང་རོང་འགལ་འདུ་ཅན་ཡིན་ཚོད་མི་སྣང༌། ། ཕ་མ་མཛའ་གཅུགས་ཀྱིས་འབྲལ་མེད་བག་ཕེབས། ། འཇམ་འཇམ་སྐྱིད་སྐྱིད་ཅིག་ཡིན་པར་སྣང་ངོ༌། ། བྱེ་མདོ་རྣམ་རིག་དང་ཤར་གསུམ་མཁན་པོས། །
ཨ་མ་གླང་ཆེན་གྱི་ཐལ་ཀར་གཟུགས་ལ། ། བེམ་པོ་འཛུམ་རིས་ཀྱི་རྒྱ་སྟག་ཁྲ་བོ། ། འཛིན་པ་ཀླད་མེད་ཀྱི་སྤྲེའུ་སྨྱོན་པ། ། གཉིས་མེད་ཚུགས་ཐུབ་ཀྱི་དོམ་བུ་ངར་ མའི། ། ཐ་སྙད་སྣ་ཚོགས་ཤིག་འདོགས་པར་མཛད་ཀྱང༌། ། ཨ་མ་རྒན་མོ་དེ་སྟོར་ནས་འདུག་གོ ། ས་རྙིང་ཀར་འབྲུག་གི་མཁས་གྲུབ་མང་པོས། ། གསལ་སྟོང་འཛིན་མེད་ཀྱི་རང་གི་རིག་པ། ། ཀ་དག་ལྷུན་གྲུབ་ཀྱི་ཀུན་བཟང་རང་ཞལ། ། མ་བཅོས་ལྷན་སྐྱེས་ཀྱི་ཕྱག་རྒྱ་ཆེན་པོ། །
ཡོད་མིན་མེད་མིན་གྱི་ཁས་བླངས་བྲལ་སོགས། ། སྣ་ཚོགས་ཐ་སྙད་ཀྱི་ཞལ་ཕོ་སྒྲོག་ཀྱང༌། ། གཤིས་ལུགས་ཐིག་པོ་ཞིག་ཡིན་ན་ལེགས་ཏེ། ། མཛུབ་མོ་འཛུག་ས་དེ་ཅི་ཞིག་ཡིན་ཨང༌། ། ཕྱི་དོན་མ་བཤིག་པའི་བློ་འཚུབ་མི་དགོས། ། དོན་སྨྲ་སྡེ་གཉིས་རྣམས་དགྱེས་དགྱེས་མཛོད་ཅིག ། རང་རིག་མ་ཡིན་ཀྱང་ཚད་གཞལ་འཐད་པས། ། རྣམ་རིག་སྨྲ་བ་ཀུན་དགྱེས་དགྱེས་མཛོད་ཅིག ། རང་མཚན་མ་གྲུབ་ཀྱང་རྟེན་འབྲེལ་བཀྲ་བས། ། ཤར་གསུམ་མཁན་པོ་ཀུན་དགྱེས་དགྱེས་མཛོད་ཅིག །
གསལ་སྟོང་མི་འགལ་བའི་བཟུང་ཡང་ཆོག་གི ། སློབ་བཤད་རྒྱུད་འཛིན་རྣམས་དོགས་ཆུང་མི་དགོས། ། ཀ་ནས་དག་ན་ཡང་བཟང་ངན་འཐད་པས། ། རིག་འཛིན་ཞིག་པོ་རྣམས་བཟང་ཞེན་མི་དགོས། ། བཅོས་ནས་བསྒོམས་ན་ཡང་ལྷན་སྐྱེས་འཆར་བས། ། རྟོགས་ལྡན་རྒན་པོ་རྣམས་ཨུ་ཚུགས་མི་དགོས། ། ཡོད་མེད་སྤྲོས་བྲལ་དེ་ཁས་བླངས་ཆོག་པས། ། རྟོགས་གེ་མགོ་མཁྲེགས་རྣམས་ཚབ་ཚུབ་མ་བྱེད། ། འོན་ཀྱང་གཞུང་ལུགས་ལ་སྦྱངས་པ་ཆུང་རྣམས། ། ཐ་སྙད་སྦྱོར་ཚུལ་ཞིག་མ་མཁྱེན་ཡིན་སྲིད།
ཁོ་བོ་ཁྱེད་ཅག་ལ་མི་གུས་མ་ལགས། ། ཕོག་ཐུག་བྱུང་ན་ནི་བཟོད་པར་མཛོད་ཅིག ཁོ་བོ་ཀུན་ཤེས་ཀྱི་ཤར་པོ་མིན་ ཡང༌། ། ཕ་མེས་གཞུང་ལུགས་ཀྱི་རྟ་ཕོ་བཟང་པོ། ། རྟག་སྦྱོར་གུས་སྦྱོར་གྱིས་བཞོན་ཚུལ་མཁས་པས། ། གཅིག་རྡུགས་འཕྲང་ལས་ནི་ཐར་པར་རེའོ། ། འཚོལ་དགོས་མི་འདུག་སྟེ་འཚོལ་མཁན་རང་ཡིན། ། བདེན་པར་མི་ཞེན་ཏེ་རྫུན་པ་ཉིད་ཡིན། ། རྫུན་པ་མི་འགོག་སྟེ་བདེན་པ་རང་ཡིན། ། ཆད་མིན་རྟག་མིན་ལ་ངལ་གསོས་ཆོག་གོ །
ཨ་མ་མ་མཐོང་ཀྱང་མིང་ཙམ་ཞིག་གིས། ། ཕ་མ་དྲིན་ཅན་དེ་ཡུན་རིང་སྟོར་བ། ། གན་ན་འདུག་པ་བཞིན་འཕྲད་པར་སྣང་གིས། ། ཀླུ་སྒྲུབ་ཡབ་སྲས་དེ་བཀའ་དྲིན་ཆེའོ། ། བློ་བཟང་གྲགས་པ་དེ་བཀའ་དྲིན་ཆེའོ། ། དྲིན་ཅན་བླ་མ་དེ་བཀའ་དྲིན་ཆེའོ། ། བཀའ་དྲིན་གཟོ་ཐབས་སུ་ཨ་མ་མཆོད་དོ། ། སྐྱེ་མེད་བརྗོད་བྲལ་གྱི་ཨ་མ་རྒན་མོ། ། རིག་པའི་བུ་ཆུང་དང་ལྷན་ཅིག་འཛོམས་ནས། ། ཀུན་བཟང་སྤྱོད་པ་ཡིས་དགའ་སྟོན་ཆེན་པོས། །
མ་རྒན་འགྲོ་བ་ཀུན་གཏན་བདེར་འཁྲིད་དོ། ། ཨེ་མ་ལ་རོལ་པའི་རྡོ་རྗེ། ། ཨ་འོ་ལ་སྐྱིད་པའི་རྐང་བྲོ། ། འོ་ན་ལ་འདི་རུ་བརྡུངས་ནས། ། ཨ་ཧོ་ལ་དཀོན་མཆོག་མཆོད་དོ། ། ཞེས་པ་ཨ་མ་ངོ་ཤེས་ཀྱི་རྫུན་ཚིག་བྲག་ཅའི་སྒྲ་དབྱངས་འདི་ཡང་དབུ་མ་ཆེན་པོ་ལ་ལྷག་པར་མོས་པའི་ལྕང་སྐྱ་རོལ་པའི་རྡོ་རྗེས་སྤྲུལ་པའི་གནས་མཆོག་རི་བོ་རྩེ་ལྔར་སྨྲས་པའི་ཡི་གེ་པ་ནི་དགེ་སློང་དགེ་ལེགས་ནམ་མཁའོ།། །། བརྒྱད་ཁྲི་བཞི་སྟོང་ཆོས་ཚུལ་འདབ་བརྒྱའི་བཅུད། ། ལྟ་བའི་མགུར་མ་པར་དུ་བསྐྲུན་པའི་མཐུས། ། སྲིད་པའི་རྩ་བ་ཀུན་རྨོངས་དྲུང་ཕྱུང་སྟེ། ། ཤེས་རབ་མཆོག་གི་སྣང་བ་འབར་གྱུར་ཅིག། །།
པར་འདི་སེར་ལྷོ་ཅུང་གྲྭ་དགེ་སློང་ངག་དབང་དྲི་མེད་ནས་བཞེངས་པ། ། མངྒ་ལཾ།། །། མཁྱེན་བརྩེའི་འོད་སྣང་ལས། ལྕང་སྐྱ་རོལ་པའི་རྡོ་རྗེའི་གསུང་སྐོར། ལྟ་མགུར་ཨ་མ་ངོས་འཛིན། - PAGE 202 -- PAGE 201 -- PAGE 199 -
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
