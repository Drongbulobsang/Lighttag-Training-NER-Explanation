གསུང་འབུམ། རང་བྱུང་རྡོ་རྗེ།
པོད ༧
དེ་བཞིན་གཤེགས་པའི་སྙིང་པོ་བསྟན་པའི་ས་བཅད།
༄༅། །དེ་བཞིན་གཤེགས་པའི་སྙིང་པོ་བསྟན་པའི་ས་བཅད་བཞུགས་སོ། ། "$ ༄༅། །ཡང་དག་པར་རྫོགས་པའི་སངས་རྒྱས་ལ་ཕྱག་འཚལ་ལོ། ། དེ་བཞིན་གཤེགས་པའི་སྙིང་པོ་བསྟན་པ་འདི་ལ་ལྔ་སྟེ། མཚན་བསྟན་པ། ཕྱག་འཚལ་བ་དང༌། ལུང་གི་མདོར་བསྟན་པ་དང༌། རྒྱས་པར་བཤད་པ་དང༌། རྙེད་ཚུལ་གྱིས་མཇུག་བསྡུ་བའོ། ། གསུམ་པ་ལ་གཉིས་སྟེ།
མངོན་པའི་མདོ་ལས་བྱུང་བ་དང༌། ཧེ་བཛྲ་ལས་བྱུང་བའོ། ། རྒྱས་བཤད་ལ་ལྔ་སྟེ། བཤད་པ་དངོས་དང༌། ཡང་དག་པ་མ་ཡིན་པ་དང་ཡང་དག་གི་ཀུན་རྟོག་བཤད་པ་དང༌། སངས་རྒྱས་ཀྱི་སྙིང་པོ་ཉིད་བཤད་པ་དང༌། བརྒལ་ལན་གྱིས་གཏན་ལ་དབབ་པ་དང༌། ལུང་གིས་ངོ་བོ་ཉིད་བཤད་པ་ལ་ངེས་པ་བསྐྱེད་པའོ། ། དང་པོ་ལ་དྲུག ། ཐོག་མེད་ཀྱི་དུས་ཀྱི་ཚུལ།
ཁམས་ཀྱི་དོན་དང་དེ་ལ་གནས་པའི་ཆོས་དང༌། གནས་ཉིད་དང༌། དེ་ལྟར་ཡོད་པའི་ཚུལ་དང༌། ཐ་མའི་དོན་བཤད་པའོ། ། གཉིས་པ་ལ་གསུམ་སྟེ། ཡང་དག་པ་མ་ཡིན་པའི་ཀུན་རྟོག་ལ་རྟེན་ནས་འཁོར་བའི་ཚུལ་དང༌། འཁྲུལ་པའི་རྩ་བ་བླང་དོར་གྱིས་བྱུང་བ་དང༌། གཉེན་པོའི་རྟོག་པའི་དོན་ནོ། ། གསུམ་པ་སངས་རྒྱས་ཀྱི་སྙིང་པོ་ཉིད་བཤད་པ་ལ་གསུམ། རང་གི་ངོ་བོ་བསྟན་པ་དང༌།
ཡོན་ཏན་བཤད་པ་དང༌། དེའི་དཔེས་དོན་བཤད་པ་དང་སྦྱར་བའོ། ། གཉིས་པ་ལ་གཉིས་ཏེ། དེའི་མདོར་བསྟན་དང༌། རྒྱས་བཤད་དོ། ། དེ་ལ་གཉིས་ཏེ། སྟོབས་བཅུ་དང༌། མི་འཇིགས་པ་བཞི། མ་འདྲེས་པའི་ཆོས་བཅོ་བརྒྱད་ད་ལྟར་ཡོད་ཀྱང་མི་སྣང་བའི་ཚུལ། རྟོགས་པར་བྱ་བའི་ཚུལ་ལུང་དང་བཅས་པ་དང༌།
ལྔ་ཡིས་ཆོས་སྐུའི་ཡོན་ཏན་དང༌། ངོ་བོ་དང༌། དེ་ལ་ལུས་ལ་གནས་པའི་བཤད་པ་དང༌། དག་མ་དག་གི་ཚུལ་གསུམ་གྱི་གཟུགས་སྐུའི་ཡོན་ཏན་བཤད་པའོ། ། དེའི་སྦྱར་བཤད་ལ་བཞི་སྟེ། དཔེ་དངོས་དང༌། དོན་དང་སྦྱར་བ་དང༌། ཀུན་རྟོག་གཉིས་ཀྱིས་བཅོམ་པའི་ཚུལ་གོ་རིམ་དང་བཅས་པ་དང༌། མི་འགྱུར་ཡང་ཐོབ་པའི་ཚུལ་ལུང་དང་བཅས་པའོ། ། བཞི་པ་བརྒལ་ལན་གྱིས་གཏན་ལ་དབབ་པ་ལ་བདུན་ཏེ།
རྒྱུ་མེད་པ་དང༌། རྒྱུ་ཕྱི་རོལ་དུ་མི་འཐད་པའི་མདོར་བསྟན་དང༌། ཡིད་དག་པ་དང་མ་དག་པའི་ངེས་པ་བསྟན་པ། སྒོ་ལྔའི་ཡུལ་ཡུལ་ཅན་གྱི་སྣང་ཚུལ། ཁྱད་པར་གཏན་ཚིགས་དང་གསུམ་གྱིས་བྱ་བ་གྲུབ་པའི་ཡེ་ཤེས་ཀྱི་ངོ་བོ་དང༌། དཔེ་བཤད་པའི་དོན་དགོས་པ། གཞན་རྒྱུད་ཁོ་ནར་འདོད་པའི་སྐྱོན་བརྗོད་པ། སྣང་བ་ལ་འཁྲུལ་པས་མ་ཁྱབ་པའི་དཔེ་བཀོད་ནས་མ་ངེས་པ་བརྗོད་པ། ཇི་སྙེད་པའི་ཡེ་ཤེས་འཁྲུལ་པ་མ་ཡིན་པའི་དོན་བཤད་པ། ཕྲིན་ལས་དང་འབྲེལ་བའི་དོན་དང་ལྔས་བྱ་བ་གྲུབ་པའི་ཕྲིན་ལས་བཤད་པ་དང༌།
མཉམ་པ་ཉིད་ཀྱི་ཡེ་ཤེས་དོན་བརྗོད་པ་དང༌། རྟག་པའི་ཚུལ་གསུམ་གྱི་དོན། མི་རྟག་པ་གསུམ་གྱི་དོན། དེ་ཡེ་ཤེས་དང་དྲི་མར་བཤད་པ་དང་གསུམ་གྱིས་སྐུ་གསུམ་རྟག་པའི་ཚུལ་བཤད་པ་དང༌། མ་ངེས་པ་སྤང་བའོ། ། དེ་ལ་དྲུག་སྟེ། མུ་སྟེགས་ཀྱི་བདག་དང་མི་མཐུན་པའི་དོན་དང༌། ཉན་རང་གི་ཞི་བ་དང་མི་མཚུངས་པའི་དོན་དང༌། སེམས་ཅན་དང་མི་མཚུངས་པའི་དོན་དང༌། ཕྱིར་མི་ལྡོག་པའི་དོན་དང༌།
དྲི་མ་གཏན་མི་ལྡང་བའི་དོན་དང༌། དོན་བསྡུ་བའོ། ། ལྔ་པ། ལུང་གི་ངོ་བོ་ཉིད་བཤད་པ་ལ་ངེས་པ་བསྐྱེད་པ་ལ་བཞི་སྟེ། མདོ་སྡེ་རྒྱན་གྱི་ལུང་དང༌། འཕགས་པ་ཀླུ་སྒྲུབ་ཀྱི་ཐེག་པ་ཆེན་པོ་ཉི་ཤུ་པའི་ལུང་དང༌། རྒྱུད་བླ་མའི་ལུང་དང༌། མདོ་རྒྱུད་ལས་གསུངས་པ་དོན་བསྡུས་བའོ། ། སྙེད་ཚུལ་གྱིས་འཇུག་བསྡུ་བ་ལ་གཉིས་སྟེ། སངས་རྒྱས་ཀྱི་སྙིང་པོ་ཤེས་རབ་དང༌།
བྱམས་སྙིང་རྗེ་ལས་སྙེད་པའི་ཚུལ་དང༌། སྨོན་ལམ་མོ། ། སངས་རྒྱས་ཀྱི་སྙིང་པོ་གཏན་ལ་དབབ་པའི་བསྡུས་དོན་རང་བྱུང་རྡོ་རྗེ་ཡིས་བྲིས་པའོ། ། དེ་བཞིན་གཤེགས་པའི་སྙིང་པོ་དྲི་མ་མེད་པ་སེམས་ཅན་ཐམས་ཅད་ཀྱིས་རྟོགས་པར་གྱུར་ཅིག །
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
