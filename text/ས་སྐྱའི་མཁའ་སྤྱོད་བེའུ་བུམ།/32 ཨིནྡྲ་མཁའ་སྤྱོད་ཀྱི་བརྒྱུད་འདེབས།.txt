ས་སྐྱའི་མཁའ་སྤྱོད་བེའུ་བུམ།
པོད ༣༢
ཨིནྡྲ་མཁའ་སྤྱོད་ཀྱི་བརྒྱུད་འདེབས།
༼ཨཱཿ༽ ༄༅། །ཨིནྡྲ་མཁའ་སྤྱོད་ཀྱི་བརྒྱུད་འདེབས་བཞུགས་སོ།། ༈ །སྭ་སྟི། དཔལ་མཆོག་དང་པོའི་སངས་རྒྱས་རྡོ་རྗེ་འཆང༌། ། དཔལ་མོ་མཁའ་སྤྱོད་ཞིང་གཙོ་རྣལ་འབྱོར་མ། ། དཔལ་ལྡན་གྲུབ་པའི་དབང་ཕྱུག་ལྭ་བ་པར། ། གསོལ་བ་འདེབས་སོ་མཁའ་སྤྱོད་དངོས་གྲུབ་སྩོལ། ། རྒྱལ་རིགས་གྲུབ་བརྙེས་ཨིནྡྲ་བྷུ་ཏིའི་ཞབས། ། རྒྱལ་ཡུམ་གཙོ་བོ་ལཀྵྨཱིཾ་ཀ་ར་དང༌། ། བྲམ་ཟེའི་རིགས་འཁྲུངས་གྲུབ་ཆེན་བིརྺ་པ། །
གསོལ་བ་འདེབས་སོ་མཁའ་སྤྱོད་དངོས་གྲུབ་སྩོལ། ། བརྟུལ་ཞུགས་གྲུབ་པ་དཔལ་ལྡན་ཤ་བ་རི། ། དེ་སྲས་ཐུ་བོ་རྗེ་བཙུན་མཻ་ཏྲི་པ། ། པཎ་གྲུབ་རྒྱ་གར་ཕྱག་ན་རྡོ་རྗེ་ལ། ། གསོལ་བ་འདེབས་སོ་མཁའ་སྤྱོད་དངོས་གྲུབ་སྩོལ། ། བལ་པོའི་པཎ་ཆེན་བྷ་རེནྟྲ་རུ་རྩི། ། མཁས་གྲུབ་དམ་པ་ཛྙཱ་ན་བཛྲ་ཞབས། ། བསྟན་པའི་མངའ་བདག་བླ་ཆེན་བརྩེ་བ་ཆེ། ། གསོལ་བ་འདེབས་སོ་མཁའ་སྤྱོད་དངོས་གྲུབ་སྩོལ། ། འཇའ་ལུས་མཁའ་སྤྱོད་བརྙེས་པ་བསོད་ནམས་བརྩེ། །
རྡོ་རྗེ་འཛིན་པ་གྲགས་པ་རྒྱལ་མཚན་ཞབས། ། འཇམ་དབྱངས་བླ་མ་ས་སྐྱ་པཎྜི་ཏ། ། གསོལ་བ་འདེབས་སོ་མཁའ་སྤྱོད་དངོས་གྲུབ་སྩོལ། ། ཁམས་གསུམ་ཆོས་ཀྱི་རྒྱལ་པོ་འཕགས་པ་རྗེ། ། དེ་སྲས་ཐུ་བོ་ཞང་སྟོན་དཀོན་མཆོག་དཔལ། ། རྩེ་གཅིག་སྒྲུབ་པ་མཐར་ཕྱིན་བྲག་ཕུག་པ། ། གསོལ་བ་འདེབས་སོ་མཁའ་སྤྱོད་དངོས་གྲུབ་སྩོལ། ། སྲིད་གསུམ་འགྲན་བྲལ་བསོད་ནམས་རྒྱལ་མཚན་དང༌། ། ཐེག་ཆེན་ཆོས་རྗེ་ཀུན་དགའ་བཀྲ་ཤིས་པ། ། ཀྭན་ཏིང་གུ་ཤྲཱི་ནམ་མཁའ་བཟང་པོ་ལ། །
གསོལ་བ་འདེབས་སོ་མཁའ་སྤྱོད་དངོས་གྲུབ་སྩོལ། ། མཁས་མཆོག་ངག་དབང་གྲགས་པ་ཉི་ལྡེ་བ། ། མཐུ་སྟོབས་དབང་ཕྱུག་རྒྱ་གར་ཤེས་རབ་མཚན། ། བདག་ཆེན་ཆོས་རྗེ་བློ་གྲོས་རྒྱལ་མཚན་ལ། ། གསོལ་བ་འདེབས་སོ་མཁའ་སྤྱོད་དངོས་གྲུབ་སྩོལ། ། མཁས་གྲུབ་དབང་པོ་རྗེ་བཙུན་རྡོ་རིངས་པ། ། སྙན་བརྒྱུད་བསྟན་པའི་བདག་པོ་ཚར་པ་རྗེ། ། ཐུགས་སྲས་སྙན་བརྒྱུད་འཛིན་པ་མཁྱེན་བརྩེའི་དབང༌། ། གསོལ་བ་འདེབས་སོ་མཁའ་སྤྱོད་དངོས་གྲུབ་སྩོལ། ། ཁྱབ་བདག་བླ་མ་དབང་ཕྱུག་རབ་བརྟན་དང༌། །
ཀུན་མཁྱེན་མགོན་པོ་བསོད་ནམས་མཆོག་ལྡན་དཔལ། ། རབ་འབྱམས་ཆོས་རྗེ་རིན་ཆེན་རྒྱ་མཚོ་ལ། ། གསོལ་བ་འདེབས་སོ་མཁའ་སྤྱོད་དངོས་གྲུབ་སྩོལ། ། ལུང་གི་དབང་ཕྱུག་ཕྱོགས་ལས་རྣམ་རྒྱལ་བ། ། ཟབ་དོན་སྙན་བརྒྱུད་ཀུན་གྱི་མཛོད་འཛིན་པ། ། དྲིན་ཆེན་རྩ་བའི་བླ་མ་དམ་པ་ལ། ། གསོལ་བ་འདེབས་སོ་མཁའ་སྤྱོད་དངོས་གྲུབ་སྩོལ། ། དབང་གིས་རྒྱུད་སྨིན་སིནྡྷུར་དཀྱིལ་འཁོར་དུ། ། བྱིན་རླབས་ཟབ་མོའི་རིམ་པ་ལེགས་ནོས་ཤིང༌། ། ཟབ་མོའི་རྒྱུན་གྱི་རྣལ་འབྱོར་བསྒོམ་པའི་མཐུས། །
ཚེ་འདིར་མཁའ་སྤྱོད་མྱུར་དུ་འགྲུབ་པར་ཤོག ། ཅེས་ཨིནྡྲ་མཁའ་སྤྱོད་ཀྱི་བརྒྱུད་པ་རིན་པོ་ཆེ་ལ་གསོལ་བ་འདེབས་པ་འདི་ཡང༌། སྡེ་པ་གློ་མཁར་ནས་ཀྱི་བཞེད་པ་སྐོང་ཕྱིར། མཁྱེན་རབ་བླ་མའི་བྲན་གྱུར་བྱ་བྲལ་བས་འཆི་མེད་ཀླུང་སྡིངས་སུ་བྲིས་པའོ། ། མངྒ་ལཾ། ཤུ་བྷམ།། །། ༈ བལ་ཡུལ་མཆོད་རྟེན་ཉེ་འདབས་ནས་རྒྱལ་ཡོངས་ས་ཆེན་ཞེས་པ་ལས། སློབ་བུ་ཐ་ཤལ་པ་གུ་རུས་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
