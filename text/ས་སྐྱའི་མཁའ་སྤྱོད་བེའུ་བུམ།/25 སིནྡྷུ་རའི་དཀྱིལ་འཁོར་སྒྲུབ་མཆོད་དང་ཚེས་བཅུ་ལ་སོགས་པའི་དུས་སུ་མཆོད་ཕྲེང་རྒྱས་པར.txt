ས་སྐྱའི་མཁའ་སྤྱོད་བེའུ་བུམ།
པོད ༢༥
སིནྡྷུ་རའི་དཀྱིལ་འཁོར་སྒྲུབ་མཆོད་དང་ཚེས་བཅུ་ལ་སོགས་པའི་དུས་སུ་མཆོད་ཕྲེང་རྒྱས་པར་བྱ་ཚུལ
༼ཨཱཿ༽ ༄༅། །རྗེ་བཙུན་རྡོ་རྗེ་རྣལ་འབྱོར་མ་ནཱ་རོ་མཁའ་སྤྱོད་མའི་སིནྡྷུ་རའི་དཀྱིལ་འཁོར་སྒྲུབ་མཆོད་དང་ཚེས་བཅུ་ལ་སོགས་པའི་དུས་སུ་མཆོད་ཕྲེང་རྒྱས་པར་བྱ་ཚུལ་གསལ་བར་བཀོད་པ་བསོད་ནམས་རྒྱས་བྱེད་ཅེས་བྱ་བ་བཞུགས་སོ།། ༈ །ན་མོ་གུ་རུ་བཛྲ་ཡོ་གི་ནཱི་ཡེ། རྗེ་བཙུན་ནཱ་རོ་མཁའ་སྤྱོད་མའི་ཚེས་བཅུ་ལ་སོགས་པའི་དུས་སུ་སྤྲོས་པ་ལ་དགའ་བས་མཆོད་ཕྲེང་རྒྱས་པར་བྱ་བའི་ཚུལ་ནི། སིནྡྷུ་རའི་དཀྱིལ་འཁོར་གྱི་མཆོད་པ་བཟང་ཤིང་རྒྱ་ཆེ་བ་བཀོད་པ་མཛེས་པར་བཤམས། ཚོགས་ཞིང་ཁྱད་པར་བ་སྤྱན་འདྲེན་པ་ཡན་ཆད་རྡོ་རྗེ་འཆང་ཚར་པ་ཆོས་རྗེས་མཛད་པའི་མཁའ་སྤྱོད་སྒྲུབ་པའི་ཉེ་ལམ་བཞིན་བྱ། དེ་ནས་མཆོད་པ་རྣམས་སུམྦྷས་བསང༌། སྭ་བྷཱ་ཝས་སྦྱངས། སྟོང་པའི་ངང་ལས་ཨ་ལས་ཡེ་ཤེས་ཀྱི་ཀ་པཱ་ལ་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཧཱུྃ་ཞུ་བ་ལས་བྱུང་བའི་མཆོད་ཡོན། ཞབས་བསིལ།
མེ་ཏོག བདུག་སྤོས། མར་མེ། དྲི་མཆོག ཞལ་ཟས། རོལ་མོ་རྣམས་དྭངས་ཤིང་ཐོགས་པ་མེད་པ་ནམ་མཁའ་དང་མཉམ་པར་གྱུར། ཨོཾ་ཨརྒྷཾ་ནས་ཤབྡ་ཨཱཿཧཱུྃ་གི་བར་གྱིས་བྱིན་གྱིས་རླབས་ལ་ཐལ་མོ་སྦྱར་ཏེ། སྟོང་གསུམ་འདིའམ་སྟོང་གསུམ་གཞན་དག་ན། ། ལྷ་རྫས་མཆོད་ཡོན་ཇི་སྙེད་ཡོད་པ་རྣམས། ། བླ་མ་རྡོ་རྗེ་རྣལ་འབྱོར་མ་ལ་འབུལ། །
ཐུགས་རྗེས་འགྲོ་བའི་དོན་དུ་བཞེས་སུ་གསོལ། ། ཨོཾ་སརྦ་ཏ་ཐཱ་ག་ཏ་སརྦ་ཝཱི་ར་ཡོ་གི་ནཱི་ས་པཱ་རི་ཝཱ་ར་ཨརྒྷཾ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཨཱཿཧཱུྃ། དེ་བཞིན་དུ་ཚིག་ཐོག་མཐའ་འདྲ་བ་ལས། ལྷ་རྫས་ཞབས་བསིལ་ཇི་སྙེད་ཡོད་པ་རྣམས། ། ཞེས་དང༌། པཱ་དྱཾ། མེ་ཏོག་ཇི་སྙེད་དང༌། པུཥྤེ། བདུག་སྤོས་ཇི་སྙེད་དང༌། དྷཱུཥྤེ།
སྣང་གསལ་ཇི་སྙེད་དང༌། ཨཱ་ལོ་ཀེ། དྲི་མཆོག་ཇི་སྙེད། གནྡྷེ། ཞལ་ཟས་ཇི་སྙེད། ནཻ་ཝི་དྱེ། རོལ་མོ་ཇི་སྙེད་ཡོད་པ་རྣམས་དང༌། ། ཤབྡ་གཎྜེ་ར་ཎིའི་སྔགས་རོལ་ཆེན་རྣམས་ཕྱག་རྒྱ་དང་བཅས་པས་ཕུལ། གོས་ཟུང་བསང་སྦྱངས། སྟོང་པའི་ངང་ལས་ཧཱུྃ་ལས་བྱུང་བའི་ལྷ་ཡི་གོས་སྲབ་པ་འཇམ་པ་ཡང་བ་དྭངས་ཤིང་ཐོགས་པ་མེད་པ་ཟུང་དུ་སྦྱར་བ་དང་ལྡན་པར་གྱུར།
ཁ་དོག་བཟང་ཞིང་དྲི་ཞིམ་རེག་ན་བདེ། ། སྲབ་འཇམ་ཡང་མཛེས་ལྷ་ལས་བྱུང་བ་ཡི། ། ན་བཟའ་མཆོག་འདི་རྡོ་རྗེའི་སྐུ་ལ་འབུལ། ། བགྲེས་པ་མེད་པ་རྡོ་རྗེའི་སྐུ་ཐོབ་ཤོག ། སྔར་གྱི་མཚན་སྔགས་ཀྱི་མཇུག་ཏུ་ཝཥྚ་ཡ་ཨཱཿཧཱུྃ། ཞེས་གོས་ཟུང་ཕུལ། དེ་ནས་སྙིང་ག་ནས་རིག་མ་བཅུ་དྲུག་སྤྲོས་ཏེ། དམ་པ་རྣམས་མཆོད་པར་བསམ་ཞིང༌། རྡོ་རྗེ་ལྷ་མོ་པི་ཝཾ་མ། ། སྟོན་ཀའི་མདོག་མཚུངས་པི་ཝཾ་ལག །
པི་ཝཾ་སྒྲ་དང་དབྱངས་ལྡན་མ། ། ནམ་མཁའ་ཁྱབ་པས་མཆོད་པར་བགྱི། ། ཨོཾ་སརྦ་ཏ་ཐཱ་ག་ཏ་སརྦ་ཝཱི་ར་ཡོ་གི་ནི་ས་པ་རི་ཝཱ་ར་བཛྲ་ཝི་ནི་ཧཱུྃ་ཧཱུྃ་ཕཊ། འདི་འོག་མ་རྣམས་ལ་འགྲེ། རྡོ་རྗེ་ལྷ་མོ་གླིང་བུ་མ། ། གསེར་གྱི་མདོག་ཅན་གླིང་བུ་ལག ། གླིང་བུའི་སྒྲ་དང་དབྱངས་ལྡན་མ། ། ནམ་མཁའ་ཁྱབ་པས་མཆོད་པར་བགྱི། ། བཛྲ་ཝཾ་སེ༴ རྡོ་རྗེ་ལྷ་མོ་རྔ་ཟླུམ་མ། །
བནྡྷུའི་མདོག་ཅན་རྔ་ཟླུམ་ལག ། རྔ་ཟླུམ༴ ། ནམ་མཁའ༴ ། བཛྲ་མྲྀ་ཏཾ་གེ༴ རྡོ་རྗེ་ལྷ་མོ་རྫ་རྔ་མ། ། མརྒད་མདོག་ཅན་རྫ་རྔའི་ལག ། རྫ་རྔའི༴ ། ནམ་མཁའ༴ ། མུརྫ༴ རྡོ་རྗེ་ལྷ་མོ་བཞད་པ་མོ། །
ཀེང་ཤུའི་མདོག་མཚུངས་བཞད་པའི་ཞལ། ། འཛུམ་པའི་བཞིན་དང་དབྱངས་ལྡན་མ། ། ནམ་མཁའ༴ ། བཛྲ་ཧ་སྱ༴ རྡོ་རྗེ་ལྷ་མོ་སྒེག་པ་མོ། ། དབང་སྔོན་མདོག་མཚུངས་སྒེག་པའི་ཚུལ། ། སྙེམ་པའི་ལུས་དང་དབྱངས་ལྡན་མ། ། ནམ་མཁའ༴ ། བཛྲ་ལ་སྱེ༴ རྡོ་རྗེ་ལྷ་མོ་གླུ་དབྱངས་མ། །
འཆར་ཁའི་མདོག་མཚུངས་གླུ་ལེན་མ། ། སྙན་པའི་གླུ་དང་རོལ་མོར་བཅས། ། ནམ་མཁའ༴ ། བཛྲ་གིརྟི༴ རྡོ་རྗེ་ལྷ་མོ་གར་མཁན་མ། ། མརྒད་མདོག་མཚུངས་གར་བསྒྱུར་ཞིང༌། ། གར་དང་ལྡན་པའི་དབྱངས་ལྡན་མ། ། ནམ་མཁའ༴ ། བཛྲ་ནིརྟི༴ རྡོ་རྗེ་ལྷ་མོ་མེ་ཏོག་མ། །
གུར་གུམ་མདོག་མཚུངས་མེ་ཏོག་ལག ། མེ་ཏོག་ཆར་དང་རོལ་མོར་བཅས། ། ནམ་མཁའ༴ ། བཛྲ་པུཥྤེ༴ རྡོ་རྗེ་ལྷ་མོ་བདུག་སྤོས་མ། ། དུ་བའི་མདོག་མཚུངས་བདུག་སྤོས་ལག ། བདུག་པའི་སྤྲིན་དང་རོལ་མོར་བཅས། ། ནམ་མཁའ༴ ། བཛྲ་དྷུཔྤེ༴ རྡོ་རྗེ་ལྷ་མོ་མར་མེ་མ། །
གློག་འོད་མདོག་མཚུངས་མར་མེའི་ལག ། མར་མེའི་འོད་དང་རོལ་མོར་བཅས། ། ནམ་མཁའ༴ ། བཛྲ་དཱི་པེ༴ རྡོ་རྗེ་ལྷ་མོ་དྲི་ཆབ་མ། ། པྲི་ཡང་མདོག་མཚུངས་དུ་བའི་ལག ། དྲི་ཡི་ཆར་དང་རོལ་མོར་བཅས། ། ནམ་མཁའ༴ ། བཛྲ་གནྡྷེ༴ རྡོ་རྗེ་ལྷ་མོ་མེ་ལོང་མ། །
ཆུ་ཤེལ་མདོག་མཚུངས་མེ་ལོང་ལག ། སྣ་ཚོགས་གཟུགས་ཀྱིས་མཉེས་བྱེད་མ། ། ནམ་མཁའ༴ ། བཛྲ་རཱུ་པ་བཛྲ༴ རྡོ་རྗེ་ལྷ་མོ་ཞལ་ཟས་མ། ། ཛ་བའི་མདོག་མཚུངས་ཞལ་ཟས་ལག ། ཞལ་ཟས་བདུད་རྩིའི་ཆར་འབེབས་པ། ། ནམ་མཁའ༴ ། བཛྲ་ར་ས་བཛྲ༴ རྡོ་རྗེ་ལྷ་མོ་ན་བཟའ་མ། །
མརྒད་མདོག་མཚུངས་ན་བཟའི་ལག ། གོས་དང་རེག་བྱ་འཁྱུད་པར་ལྡན། ། ནམ་མཁའ༴ ། སྤརྴེ་བཛྲ༴ རྡོ་རྗེ་ལྷ་མོ་ཆོས་དབྱིངས་མ། ། ཀུནྡའི་མདོག་མཚུངས་ཆོས་འབྱུང་ལག ། ཟག་པ་མེད་པའི་བདེ་སྟེར་མ། ། ནམ་མཁའ༴ ། དྷརྨཱ་དྷ་ཏུ༴ ཞེས་མཆོད།
དེ་ནས་རྒྱལ་སྲིད་བདུན་དང༌། འདོད་ཡོན་ལྔ་སོགས་ཀུན་རིག་ལྟར་མཚན་སྔགས་སྦྱར་ནས་མཆོད་པ་ནི་ཕྱི་མཆོད། ནང་གི་མཆོད་པ་ནི་ཨོཾ་ཨཱཿཧཱུྃ་ཞེས་པས་བྱིན་རླབས་དྲན་པར་བྱས་ལ། མཐེབ་སྲིན་གྱིས་ནང་མཆོད་འཐོར་ཞིང༌། ཨོཾ་མཆོད་དོ། ། ཕྱོགས་བཅུ་དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཡོན་ཏན་ཕྲིན་ལས་དང་བཅས་པ་ཐམས་ཅད་ཀྱི་ངོ་བོར་གྱུར་པ་མཁྱེན་པའི་ཡེ་ཤེས་བརྩེ་བའི་ཐུགས་རྗེ་མཛད་པའི་ཕྲིན་ལས་བསམ་གྱིས་མི་ཁྱབ་པ་མངའ་བ་དྲིན་ཆེན་རྩ་བའི་བླ་མའི་ཞལ་དུ་ཨོཾ་ཨཱཿཧཱུྃ། ཁྱབ་བདག་དང་པོའི་སངས་རྒྱས་རྡོ་རྗེ་ཆོས། ། རྒྱལ་བའི་ཡུམ་གྱུར་རྡོ་རྗེ་རྣལ་འབྱོར་མ། ། གྲུབ་པའི་དབང་པོ་རྡོ་རྗེ་དྲིལ་བུ་པར། ། རྣམ་དག་བདུད་རྩིའི་དམ་རྫས་མཉེས་མཆོད་འབུལ།
ཨོཾ་ཨཱཿཧཱུྃ། ལྷག་པའི་ལྷ་ཡིས་རྗེས་བཟུང་ཌཱེཾ་གི་པ། ། དོན་དམ་མཆོག་བརྙེས་གྲུབ་ཆེན་ཨནྟར་པ། ། བརྩོན་པས་གྲུབ་པ་མཉེས་པའི་ཏཻ་ལོ་པ། ། རྣམ་དག་བདུད་རྩིའི་དམ་རྫས་མཉེས་མཆོད་འབུལ། ། ཨོཾ་ཨཱཿཧཱུྃ། པཎ་གྲུབ་འཁོར་ལོས་སྒྱུར་བའི་ནཱ་རོ་པ། ། སྙན་བརྒྱུད་སློབ་བཤད་འཛིན་པའི་ཕམ་ཐིང་པ། ། ཟབ་ལམ་མཐར་ཕྱིན་ཀློག་སྐྱ་ཤེས་རབ་བརྩེགས། ། རྣམ་དག་བདུད་རྩིའི་དམ་རྫས་མཉེས་མཆོད་འབུལ། །
ཨོཾ་ཨཱཿཧཱུྃ། སྐད་གཉིས་སྨྲ་བ་ལོ་ཆེན་བློ་གྲོས་གྲགས། ། བསྟན་པའི་མངའ་བདག་བླ་ཆེན་ས་སྐྱ་པ། ། དེ་སྲས་ཐུ་བོ་རྗེ་བཙུན་སྐུ་མཆེད་གཉིས། ། རྣམ་དག་བདུད་རྩིའི་དམ་རྫས་མཉེས་མཆོད་འབུལ། ། ཨོཾ་ཨཱཿཧཱུྃ། ཀུན་མཁྱེན་གཉིས་པ་ས་སྐྱ་པཎྜི་ཏ། ། སྲིད་ཞིའི་གཙུག་རྒྱན་འཕགས་པ་རིན་པོ་ཆེ། ། ཆོས་བརྒྱད་འཆིང་བ་ཀུན་སྤངས་དཀོན་མཆོག་དཔལ། ། རྣམ་དག་བདུད་རྩིའི་དམ་རྫས་མཉེས་མཆོད་འབུལ། །
ཨོཾ་ཨཱཿཧཱུྃ། རྩེ་གཅིག་སྒྲུབ་པ་མཐར་བྱིན་བྲག་ཕུག་པ། ། འགྲོ་བའི་བླ་མ་བསོད་ནམས་རྒྱལ་མཚན་དཔལ། ། བཤད་སྒྲུབ་ཆུ་བོ་ཀུན་འདུས་དཔལ་ལྡན་པར། ། རྣམ་དག་བདུད་རྩིའི་དམ་རྫས་མཉེས་མཆོད་འབུལ། ། ཨོཾ་ཨཱཿཧཱུྃ། མཁས་པའི་དབང་པོ་ཡེ་ཤེས་རྒྱལ་མཚན་ཞབས། ། རྒྱལ་བས་ལུང་བསྟན་ངོར་ཆེན་རྡོ་རྗེ་འཆང༌། ། འཁོར་ལོ་སྡོམ་པ་དཀོན་མཆོག་རྒྱལ་མཚན་ལ། ། རྣམ་དག་བདུད་རྩིའི་དམ་རྫས་མཉེས་མཆོད་འབུལ། །
ཨོཾ་ཨཱཿཧཱུྃ། ཆོས་ཀྱི་རྒྱལ་པོ་བློ་གྲོས་རྒྱལ་མཚན་ཞབས། ། གྲུབ་པ་མཆོག་གི་དེད་དཔོན་རྡོ་རིང་པ། ། བསྟན་པའི་སྲོག་ཤིང་ཚར་ཆེན་རྡོ་རྗེ་འཆང༌། ། རྣམ་དག་བདུད་རྩིའི་དམ་རྫས་མཉེས་མཆོད་འབུལ། ། ཨོཾ་ཨཱཿཧཱུྃ། ངེས་པར་ཐམས་ཅད་མཁྱེན་པ་མཁྱེན་བརྩེའི་ཞབས། ། ཁྱབ་བདག་བླ་མ་དབང་ཕྱུག་རབ་བརྟན་དཔལ། ། རིགས་ཀྱི་བདག་པོ་རྗེ་བཙུན་བཀའ་འགྱུར་བ། ། རྣམ་དག་བདུད་རྩིའི་དམ་རྫས་མཉེས་མཆོད་འབུལ། །
ཨོཾ་ཨཱཿཧཱུྃ། སྙན་བརྒྱུད་མངའ་བདག་མཁན་ཆེན་ཞྭ་ལུ་པ། ། སྦས་པའི་རྣལ་འབྱོར་བུདྡྷ་རཏྣའི་ཞབས། ། སེམས་དཔའ་ཆེན་པོ་མཁྱེན་རབ་ཏིང་འཛིན་བཟང༌། ། རྣམ་དག་བདུད་རྩིའི་དམ་རྫས་མཉེས་མཆོད་འབུལ། ། ཨོཾ་ཨཱཿཧཱུྃ། སྔགས་འཆང་ཐམས་ཅད་མཁྱེན་པ་ཀུན་དགའི་མཚན། ། འཇམ་དཔལ་རྡོ་རྗེ་བསོད་ནམས་དབང་ཕྱུག་ཞབས། ། རིགས་ཀུན་ཁྱབ་བདག་མངྒའི་མཚན་ཅན་ལ། ། རྣམ་དག་བདུད་རྩིའི་དམ་རྫས་མཉེས་མཆོད་འབུལ། །
ཨོཾ་ཨཱཿཧཱུྃ། དཀྱིལ་འཁོར་རྒྱ་མཚོའི་རིགས་བདག་རྡོ་རྗེ་འཆང༌། ། ངུར་སྨྲིག་གར་གྱིས་དབང་ཕྱུག་ཐམས་ཅད་མཁྱེན། ། མཁྱེན་རབ་བྱམས་པ་ངག་དབང་ལྷུན་གྲུབ་ལ། ། རྣམ་དག་བདུད་རྩིའི་དམ་རྫས་མཉེས་མཆོད་འབུལ། ། ཨོཾ་ཨཱཿཧཱུྃ། བླ་མ་གསུམ་གྱི་ཐུགས་ལས་འཁྲུངས་པའི་སྲས། ། སྙན་བརྒྱུད་གདམས་པ་ཀུན་གྱི་བཀའ་བབས་པ། ། དྲིན་ཆེན་རྩ་བའི་བླ་མ་དམ་པ་ལ། ། རྣམ་དག་བདུད་རྩིའི་དམ་རྫས་མཉེས་མཆོད་འབུལ། །
ཨོཾ་ཨཱཿཧཱུྃ། གཞན་ཡང་སྨིན་བྱེད་དབང་དང་གྲོལ་བྱེད་ལམ། ། ཟབ་མོའི་ལམ་གྱི་མན་ངག་སྟོན་མཛད་པ། ། དངོས་བརྒྱུད་དཔལ་ལྡན་བླ་མའི་ཚོགས་རྣམས་ལ། ། རྣམ་དག་བདུད་རྩིའི་དམ་རྫས་མཉེས་མཆོད་འབུལ། ། ཨོཾ་ཨཱཿཧཱུྃ། མཁའ་ཁྱབ་ཆོས་ཀྱི་དབྱིངས་ལས་མ་གཡོས་ཀྱང༌། ། སྣ་ཚོགས་སྤྲུལ་པས་འགྲོ་བའི་དོན་མཛད་པ། ། བདག་གི་ཡི་དམ་རྡོ་རྗེ་རྣལ་འབྱོར་མར། ། རྣམ་དག་བདུད་རྩིའི་དམ་རྫས་མཉེས་མཆོད་འབུལ། །
ཨོཾ་ཨཱཿཧཱུྃ། བྱ་བའི་རྒྱུད་ཅེས་སོགས་ནས་སྐལ་བ་དང་ལྡན་པར་གྱུར་ཅིག་གི་བར་དཀྱིལ་ཆོག་ལྟར་བརྗོད། ཨོཾ་ཨཱཿཧཱུྃ་ཞེས་མྱངས་པས་གསུང་རྡོ་རྗེ་མྱོས་པར་བསམ་པ་ནི་ནང་མཆོད་དོ། ། དེ་ནས་ཡིད་བྱུང་གི་མཆོད་པ་ནི། དཔྲལ་བར་ནམ་མཁའ་མཛོད་ཀྱི་ཕྱག་རྒྱ་བཅས་ལ། ན་མོ་ཆོས་ཀྱི་དབྱིངས་ཀྱི་བྱིན་རླབས་དང༌། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་ཐུགས་རྗེ་རྣམ་པར་དག་པའི་བྱིན་རླབས་དང༌། གསང་སྔགས་དང་ཕྱག་རྒྱའི་མཐུ་དང༌། བདག་གི་མོས་པ་དང༌། ཏིང་ངེ་འཛིན་དང༌།
སྨོན་ལམ་གྱི་དབང་གིས་འཇིག་རྟེན་གྱི་ཁམས་ན་བདག་པོས་ཡོངས་སུ་མ་བཟུང་བའི་མཆོད་པའི་བྱེ་བྲག་ཇི་སྙེད་ཡོད་པ་དང༌། གཞན་ཡང་བྱང་ཆུབ་སེམས་དཔའ་ཀུན་ཏུ་བཟང་པོའི་རྣམ་པར་ཐར་པ་ལས་བྱུང་བའི་མཆོད་པའི་སྤྲིན་གྱི་ཕུང་པོ་ལྟ་བུ་བསམ་གྱིས་མི་ཁྱབ་པ་ཞིག བླ་མ་རྗེ་བཙུན་རྡོ་རྗེ་རྣལ་འབྱོར་མའི་ལྷ་ཚོགས་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་སྤྱན་ལམ་དུ་འབྱུང་ཞིང་རྒྱས་པར་གྱུར་ཅིག ཨོཾ་སརྦ་བིད་པཱུ་ར་པཱུ་ར། སུ་ར་སུ་ར། ཨཱ་བརྟ་ཡ། ཨཱ་བརྟ་ཡ་ཧོཿ ན་མཿས་མནྟ་བུདྡྷ་ནཾ། ཨ་བྷི་སྨ་ར་ཡེ། སྥ་ར་ཎ་ཨི་མཾ་ག་ག་ན་ཁཾ་དྷ་ཏུ་ཨ་ཀ་ཤ་ས་མནྟ་མཾ།
སརྦ་ཏ་ཐཱ་ག་ཏ་ཨ་པ་རི་ཤུདྡྷ་ཡ། མཎྜ་ལེ། མ་མ་པྲ་ཎི་ཏེ། པུཎྱ་ཛྙཱ་ན་བ་ལེན་སརྦ་ཏ་ཐཱ་ག་ཏ་བ་མནྟ་བནྡྷ་བ་ལེ་ནཱ་ཙ་ཡེ་སྭཱ་ཧཱ། ཞེས་བརྗོད་ཅིང་སེ་གོལ་གདབ། དེ་ནས་བསྟོད་པའི་མཆོད་པ་ནི། རོལ་ཆེན་བྱ་ཞིང༌། ཨོཾ་ན་མོ་བྷ་ག་ཝ་ཏི་བཛྲ་ཝ་ར་ཧི་བྃ་ཧཱུྃ་ཧཱུྃ་ཕཊཿ ཨོཾ་ན་མཿཨཱརྻ་ཨ་པ་ར་ཛི་ཏྱེ་ཏྲཻ་ལོཀྵ་མཧཱ་བིདྱ་ཤྭ་རི་ཧཱུྃ་ཧཱུྃ་ཕཊ། ཨོཾ་ན་མཿསརྦ་བྷུ་ཏ་བྷ་ཡ་ཧྱེ་མཧཱ་བཛྲ་ཧཱུྃ།
ཨོཾ་ན་མོ་བཛྲ་ཨ་པ་ནི་ཛེ་ཏེ་ཨ་པ་ར་ཛི་ཏེ་ཝ་ཤྱཾ་ཀ་རི་ཎི་ཧཱུྃ་ཕཊ། ཨོཾ་ན་མོ་ཤྭ་ཥ་ནི་རོ་ཥ་ནི་ཀྲོ་དྷ་ཀ་ར་ལི་ཧཱུྃ། ཨོཾ་ན་མཿཔྲ་ས་ནི་མ་ར་ནི་པྲ་བྷེ་ད་ནེ་ཨ་པ་རཱ་ཛ་ཡེ་སྭཱ་ཧཱ། ཨོཾ་ན་མོ་བཛྲ་ཡེ་བི་ཛ་ཡེ་ཛམྦྷ་ནི་སྟྭམ་བྷ་ནི་ཧཱུྃ། ཨོཾ་ན་མཿབཛྲ་ཝ་ར་ཧི་མཧཱ་ཡོ་གི་ནཱི་ཀ་མ་ཤྭ་རི་ཁ་གེ་ཧཱུྃ། ཞེས་དང༌། དཔལ་ལྡན་རྡོ་རྗེ་མཁའ་འགྲོ་སོགས་ཤླཽ་ཀ་གཉིས་བརྗོད། དེ་ནས་རྡོ་རྗེ་དྲིལ་བུ་འཛིན་པས། ཡེ་ཤེས་ཆེན་པོའི་མཛོད་འཛིན་ཆོས་ཀྱི་རྗེ། ། དཔལ་ལྡན་བླ་མའི་ཞབས་ལ་གུས་བཏུད་ནས། །
རྒྱལ་བའི་ཡུམ་གྱུར་རྡོ་རྗེ་རྣལ་འབྱོར་མ། ། དང་བའི་ཡིད་ཀྱིས་ཅུང་ཟད་བསྟོད་པར་བགྱི། ། འདབ་བརྒྱའི་ལྟེ་བར་ཉིན་མོར་བྱེད་པའི་དབུས། ། ཞལ་གཅིག་ཕྱག་གཉིས་འབར་བའི་སྤྱན་གསུམ་གཡོ། ། པདྨ་རཱ་ག་ལྟར་དམར་རྗེ་བཙུན་མ། ། མཁའ་སྤྱོད་ལོངས་སྤྱོད་རྫོགས་ལ་ཕྱག་འཚལ་ལོ། ། ཆགས་ཅན་སྐྱེས་བུ་འདུལ་བར་བྱ་བའི་ཕྱིར། ། བརྟན་གཡོའི་བདག་པོ་ཧེ་རུ་ཀ་དཔལ་དང༌། ། གཉིས་མེད་ལྷན་སྐྱེས་གར་གྱིས་རོལ་མཛད་མ། ། མཁའ་སྤྱོད་ཁ་སྦྱོར་ཆེ་ལ་ཕྱག་འཚལ་ལོ། །
ཉིད་ཐུགས་ཟག་པ་མེད་པའི་བདེ་བ་ཆེ། ། འགྱུར་མེད་དགའ་བ་གྱ་ནོམ་བླ་ན་མེད། ། རྒྱུན་མི་ཆད་པའི་བདེ་བའི་རོས་གང་མ། ། མཁའ་སྤྱོད་བདེ་བ་ཆེ་ལ་ཕྱག་འཚལ་ལོ། ། རྣམ་དག་ཆོས་དབྱིངས་སྤྲོས་བྲལ་ནམ་མཁའི་དབྱིངས། ། མཐའ་ཡས་ཡོན་ཏན་མང་པོས་ཉེར་མཛེས་པའི། ། རྣམ་པ་ཀུན་གྱི་མཆོག་དང་རབ་ལྡན་མ། ། མཁའ་སྤྱོད་རང་བཞིན་མེད་ལ་ཕྱག་འཚལ་ལོ། ། གང་གི་རང་བཞིན་རྣམ་པར་མི་རྟོག་ཀྱང༌། ། ཐུགས་རྗེ་ཆེན་པོས་སེམས་ཅན་མ་ལུས་ཀྱང༌། །
ཡིད་བཞིན་ནོར་ལྟར་དགོས་འདོད་ཀུན་སྩོལ་མ། ། མཁའ་སྤྱོད་སྙིང་རྗེས་ཡོངས་གང་ལ་ཕྱག་འཚལ། ། སྲིད་དང་ཞི་བའི་མཐའ་དང་བྲལ་བ་ཡི། ། མི་གནས་མྱ་ངན་འདས་པའི་ས་བརྙེས་ནས། ། རྒྱུན་ཆད་མེད་པར་འགྲོ་བའི་དོན་མཛད་མ། ། མཁའ་སྤྱོད་རྒྱུན་ཆད་མེད་ལ་ཕྱག་འཚལ་ལོ། ། དམིགས་མེད་སྙིང་རྗེས་གཞན་གྱི་དབང་གྱུར་ནས། ། འཁོར་བ་ཇི་སྲིད་གནས་པ་དེ་སྲིད་དུ། ། མྱ་ངན་མི་འདའ་རྟག་པར་རབ་བཞུགས་མ། ། མཁའ་སྤྱོད་འགོག་པ་མེད་པ་ལ་ཕྱག་འཚལ་ལོ། །
དབང་བཞི་དོན་ལྡན་བསྐྱེད་རིམ་ཟབ་མོའི་ལམ། ། ཐུན་བཞིར་བསྒོམ་ཞིང་གུས་པས་གསོལ་བཏབ་པས། ། སྐུ་བཞི་དབྱེར་མེད་ཟུང་འཇུག་རྡོ་རྗེའི་སྐུ། ། མཁའ་སྤྱོད་སྐུ་ཡིས་བྱིན་གྱིས་བརླབ་ཏུ་གསོལ། ། ཨོཾ་གསུམ་ལྡན་པའི་གསང་སྔགས་ཡི་གེའི་ཚོགས། ། དུས་གསུམ་ངག་དང་ཡིད་ཀྱིས་རབ་བཟླས་པས། ། སྲིད་གསུམ་སྒྲ་དབྱངས་རྣམ་སྤངས་བརྗོད་བྲལ་གསུང༌། ། མཁའ་སྤྱོད་གསུང་གིས་བྱིན་གྱིས་བརླབ་ཏུ་གསོལ། ། བདེན་གཉིས་རྣམ་དག་རིམ་གཉིས་དབུ་མའི་ལམ། ། སྒྲིབ་གཉིས་སྦྱང་ཕྱིར་བརྩོན་པས་ལེགས་བསྒོམ་པ། །
དོན་གཉིས་ལྷུན་གྲུབ་འགྱུར་མེད་བདེ་བའི་ཐུགས། ། མཁའ་སྤྱོད་ཐུགས་ཀྱིས་བྱིན་གྱིས་བརླབ་ཏུ་གསོལ། ། ཞེས་ཤླཽ་ཀ་རེའི་མཚམས་སུ་དྲིལ་བུ་གསིལ་ཞིང་བསྟོད་པར་བྱའོ། ། དེ་ནས་བུམ་བསྐྱེད་སོགས་དཀྱིལ་ཆོག་བཞིན་ནོ། ། རྡོ་རྗེ་བཙུན་མོའི་དཀྱིལ་འཁོར་ལ། ། མཆོད་ཕྲེང་རྒྱས་པར་བྱ་བའི་ཚུལ། ། འདྲེན་མཆོག་བླ་མའི་གསུང་བཞིན་དུ། ། ཚེས་བཅུ་ལ་སོགས་རྒྱས་པའི་དུས། ། འདི་ལྟར་རྣམ་པ་གསལ་མཐོང་ནས། ། མཁའ་སྤྱོད་སྒྲུབ་པའི་ཉམས་ལེན་གྱི། །
ལྷན་ཐབས་ཚུལ་དུ་བཀོད་པ་འདི། ། ཤཱཀྱའི་བཙུན་པ་ལྷུན་གྲུབ་གྱིས། ། གཞན་དོན་ཚུལ་དུ་བཀོད་པ་དགེ། ༈ །རྡོ་རྗེ་རྣལ་འབྱོར་མའི་བདག་འཇུག་ཆོ་གའི་ཟུར་འདེབས་བཞུགས་སོ།། ༈ །བླ་མ་དང་རྗེ་བཙུན་རྡོ་རྗེ་རྣལ་འབྱོར་མ་གཉིས་སུ་མེད་པ་ལ་གུས་པས་ཕྱག་འཚལ་ཞིང་སྐྱབས་སུ་མཆིའོ། ། བྱིན་གྱིས་བརླབ་ཏུ་གསོལ། རྡོ་རྗེ་རྣལ་འབྱོར་མ་སྒྲུབ་ཅིང་མཆོད་པའི་སྐབས་ཀྱི་ཉེ་བར་མཁོ་བའི་ཟུར་འདེབས་ཐོ་ཙམ་བཀོད་ན། པཎ་ཆེན་ནམ་མཁའ་དཔལ་བཟང་གིས་མཛད་པའི་བདག་འཇུག་གི་ཆོ་ག་གཞིར་བཞག་ནས། སྦྱོར་བའི་སྐབས་སུ་བཤམ་སོགས་ཕལ་ཆེར་དཀྱུས་ལྟར་ལས་གཏོར་མ་གཉིས་སམ། གཏོར་ཆོག་རྒྱས་པ་དང་འབྲེལ་ན་ལྔ་ཚར་བཤམ།
དངོས་གཞི་ལ་ཐོག་མར་དཔོན་སློབ་རྣམས་གྲལ་ལ་འཁོད་ནས། མཆོད་གཡོག་པས་སྔོན་འགྲོ་གཏོར་མ་ལ་ཆབ་ཀྱིས་བྲན་ཏེ། ཕྱག་གསུམ་བཙལ་ལ། དཀྱིལ་འཁོར་ཆེན་པོའི་སྔོན་དུ་འགྲོ་བའི་གཏོར་མ་ལ་བསང་སྦྱངས་གནང་ནས་འབུལ་བར་ཞུ་ཞེས་དང༌། དཔོན་སློབ་རྣམས་ཀྱིས་རྡོ་རྗེའི་རྩེས་ནང་མཆོད་ནས་གཏོར་ལ། ཨོཾ་སུམྦྷ་ནི་སོགས་ཀྱིས་བསང༌། སྭ་བྷཱ་ཝས་སྦྱངས། ལག་པ་གཡས་གཡོན་གཉིས་ཀ་བསྟན་ལ། ཨོཾ་ཨཱཿཧཱུྃ་ཧ་ཧོ་ཧྲཱིཿ ལན་གསུམ་གྱིས་བྱིན་གྱིས་བརླབས་ལ།
འབར་བའི་ཕྱག་རྒྱས་བསྐོར་ཞིང་ཕཻཾ་བཛྲ་ཨ་རལླི་ཧོཿསོགས་ཀྱིས་སྤྱན་དྲངས་ལ་མཁའ་འགྲོ་སྤྱི་གཏོར་ལྟར་སྔགས་ལན་གསུམ་གྱིས་གཏོར་མ་ཕུལ། ཨརྒྷཾ་ནས་ཤབྡའི་བར་གྱིས་མཆོད་ནས། ཨོཾ་ཨཱཿཧཱུྃ་ཞེས་བརྗོད་ཅིང་ནང་མཆོད་སྲིན་ལག་གིས་གཏོར་ལ། རྡོ་རྗེ་དྲིལ་བུ་འཛིན་པས། ལྷ་ཡི་ཚོགས་རྣམས་མ་ལུས་དང་སོགས་ནས། ཡིད་ལ་འདོད་པ་ཀུན་འགྲུབ་ཤོག་གི་བར་བརྗོད་པའི་མཐར། དཔལ་ལྡན་བླ་མ་དམ་པ་རྣམས་ཀྱི་ཐུགས་དགོངས་རྫོགས་པ་དང་ནམ་མཁའ་དང་མཉམ་པའི་སེམས་ཅན་ཐམས་ཅད་ཀྱི་དོན་དུ་ཕྱག་རྒྱ་ཆེན་པོ་མཆོག་གི་དངོས་གྲུབ་རྗེ་བཙུན་རྡོ་རྗེ་རྣལ་འབྱོར་མའི་གོ་འཕང་ཐོབ་པར་བྱ་བའི་ཕྱིར་དུ་སའི་ཕྱོགས་འདིར་རྗེ་བཙུན་རྡོ་རྗེ་རྣལ་འབྱོར་མའི་སིནྡྷུ་རའི་དཀྱིལ་འཁོར་ཆེན་པོ་སྒྲུབ་ཅིང་མཆོད་པ་དང་བདག་ཉིད་འཇུག་ཅིང་དབང་བླང་བར་འཚལ་ན། སྲུང་མའི་དབང་པོ་ཁྱེད་རྣམས་མཆོད་སྦྱིན་གྱི་གཏོར་མ་རྒྱ་ཆེན་པོ་འདི་བཞེས་ལ། དཀྱིལ་འཁོར་ཆེན་པོའི་བྱ་བ་མཐར་མ་ཕྱིན་གྱི་བར་དུ་བར་ཆད་ཐམས་ཅད་ཞི་བ་དང༌། དེང་ནས་ཀྱང་བྱང་ཆུབ་མ་ཐོབ་ཀྱི་བར་དུ་སྲུང་ཞིང་དངོས་གྲུབ་སྒྲུབ་པའི་སྟོང་གྲོགས་མཛོད།
ཅེས་དང༌། གང་དག་ནག་པོའི་ཕྱོགས་ལ་མངོན་པར་དགའ་བའི་འབྱུང་པོ་གདུག་པ་ཅན་གསང་སྤྱོད་བལྟ་བར་མི་དབང་བ་དེ་དག་སའི་ཕྱོགས་འདིར་མ་གནས་པར་གཞན་དུ་སོངས་ཤིག ཅེས་དང༌། ཨོཾ་སུམྦྷ་སོགས་དྲག་སྔགས་བརྗོད་ཅིང་རྡོ་རྗེ་གསོར་དྲིལ་བུ་དྲག་ཏུ་དཀྲོལ། མཆོད་གཡོག་པས་གཏོར་མ་ཕྱི་རོལ་དུ་དོར། དེ་ནས་མཆོད་གཡོག་པས་ཕྱག་གསུམ་བཙལ་ནས། གནས་དང་མཆོད་པའི་ཡོ་བྱད་ལ་བྱིན་རླབས་གནང་བ་ཞུ་ཞེས་བསྐུལ། དཔོན་སློབ་རྣམས་ཀྱིས་རྡོ་རྗེའི་རྩེས་ནང་མཆོད་གཏོར་ལ་ཨོཾ་སུམྦྷ་ནི་སོགས་ཀྱིས་བསང༌། སྭ་བྷཱ་ཝས་སྦྱངས། སྟོང་པའི་ངང་ལས་གནས་ཁང་བྷྲཱུྃ་ལས་རིན་པོ་ཆེ་སྣ་ཚོགས་ལས་གྲུབ་པའི་ཐར་པ་ཆེན་པོའི་གཞལ་ཡས་ཁང་གྲུ་བཞི་པ་སྒོ་བཞི་པ།
རྟ་བབས་བཞིས་མཛེས་ཤིང་རྒྱན་ཐམས་ཅད་ཀྱིས་བརྒྱན་པ། མཚན་ཉིད་ཡོངས་སུ་རྫོགས་པའི་ནང་དུ། ཨ་བདུན་ལས་ཐོད་པའི་སྣོད་བདུན་སོགས་ནས། རོལ་མོ་རྣམས་དྭངས་ཤིང་ཐོགས་པ་མེད་པ་བྱང་ཆུབ་སེམས་དཔའ་ཀུན་ཏུ་བཟང་པོའི་རྣམ་པར་ཐར་པ་ལས་བྱུང་བའི་མཆོད་པའི་སྤྲིན་གྱི་ཕུང་པོ་ལྟ་བུ་བསམ་གྱིས་མི་ཁྱབ་པ་དུས་འཁོར་བ་ཇི་སྲིད་མ་སྟོངས་ཀྱི་བར་དུ་རྒྱུན་མི་ཆད་པར་གྱུར། སོ་སོའི་སྔགས་རྒྱ་སོགས་དཀྱུས་བཞིན་ལས། གཎྜེ་ར་ཎི་སོགས་ལན་གསུམ་བརྗོད་པའི་དང་པོས་མཆོད་ཡུལ་སྤྱན་དྲངས། གཉིས་པས་མཆོད་ཡུལ་དེ་རྣམས་ཀྱིས་བདག་དང་གནས་ཁང་བྱིན་གྱིས་བརླབས། གསུམ་པས་མཆོད་རྫས་ལ་སོགས་པའི་ཡོ་བྱད་རྣམས་བྱིན་གྱིས་བརླབས་པར་བསམ་མོ། ། དེ་ནས་སློབ་དཔོན་དུ་འོས་པ་དང་ཚོགས་པ་གྲངས་མང་བར་བཞུགས་ན་ཞུ་འབུལ་ཕྱག་བཅོ་བརྒྱད་རྣམས་ཀྱེ་རྡོར་དབང་ཆུ་ལྟར་གྲུབ་པ་དང༌། བདག་དང་འགྲོ་བ་སོགས་ཀྱི་སྐྱབས་སེམས་དཀྱུས་ལྟར་དང༌།
རྡོ་རྗེ་སེམས་དཔའི་བསྒོམ་བཟླས་མ་རྒྱུད་སྤྱི་ལྟར་བྱས་ལ། དེ་ནས་རང་གི་མདུན་གྱི་ནམ་མཁར་སོགས་ནས་བདག་བསྐྱེད་རྗེ་བཙུན་དཀོན་མཆོག་ལྷུན་གྲུབ་ཀྱིས་མཛད་པའི་སྒྲུབ་ཐབས་ལྟར་ཉམས་སུ་བླངས་པའི་མཐར་ནཱ་ད་ཡང་མི་དམིགས་ཏེ་འོད་གསལ་སྟོང་པ་ཉིད་དུ་གྱུར་ཅེས་པའི་རྗེས་སུ། རང་ཉིད་རྗེ་བཙུན་རྡོ་རྗེ་རྣལ་འབྱོར་མའི་སྐུར་གྱུར་ཞེས་བརྗོད་དོ། ། མདུན་བསྐྱེད་སྒྲུབ་པ་ནི། རང་གི་མདུན་གྱི་ནང་མཆོད་དང་མཉྫི་སྟེང་གི་གསུང་བདུད་རྩིའི་དཀྱིལ་འཁོར་གཉིས་ཀ་ལ་དམིགས་ཏེ་བྱིན་རླབས་རྒྱས་པར་བྱ་བ་ནི། ཨོཾ་སུམྦྷས་བསང༌། སྭཱ་བྷཱ་ཝས་སྦྱངས། སྟོང་པའི་ངང་ལས་ཡྃ་ལས་རླུང་གི་དཀྱིལ་འཁོར། དེའི་སྟེང་དུ་རྃ་ལས་མེའི་དཀྱིལ་འཁོར། དེའི་སྟེང་དུ་ཨ་ལས་ཐོད་པ་དཀར་པོ་དུམ་བུ་གསུམ་པ་དཔྲལ་བ་རང་ལ་བསྟན་པ།
དེའི་སྟེང་དུ་ཨ་ལས་ཟླ་བའི་དཀྱིལ་འཁོར། དེའི་སྟེང་དུ་ཤར་དུ་གོ་ལས་བ་ལང་གི་ཤ། ལྷོར་ཀུ་ལས་ཁྱིའི་ཤ། ནུབ་ཏུ་ད་ལས་རྟའི་ཤ། བྱང་དུ་ཧ་ལས་གླང་པོ་ཆེའི་ཤ། དབུས་སུ་ན་ལས་མིའི་ཤ། དེ་རྣམས་རེ་རེའི་སྟེང་དུ། ཤར་དུ་བི་ལས་དྲི་ཆེན། དབུས་སུ་མུ་ལས་དྲི་ཆུ། བྱང་དུ་ཤུ་ལས་བྱང་ཆུབ་ཀྱི་སེམས།
ནུབ་ཏུ་མ་ལས་ཀླད་པ། ལྷོར་ར་ལས་རཀྟ། དེ་རྣམས་ཀྱི་དབུས་སུ་ཧཱུྃ་ཆོས་ཀྱི་དབྱིངས་ཀྱི་ཡེ་ཤེས། ཤར་དུ་བྷྲཱུྃ་མེ་ལོང་ལྟ་བུའི་ཡེ་ཤེས། བྱང་དུ་ཁྃ་བྱ་བ་གྲུབ་པའི་ཡེ་ཤེས། ནུབ་ཏུ་ཛྲཱིཾ་སོ་སོར་རྟོག་པའི་ཡེ་ཤེས། ལྷོར་ཨྃ་མཉམ་པ་ཉིད་ཀྱི་ཡེ་ཤེས། དེ་རྣམས་ཀྱི་སྟེང་གི་ནམ་མཁའ་ལ་བདུད་རྩི་ལྔའི་རང་བཞིན་གྱི་ཨོཾ་ཡིག་དཀར་པོ་མགོ་བོ་ཐུར་དུ་བསྟན་པ། དེའི་སྟེང་དུ་བྱང་ཆུབ་སེམས་ཀྱི་རང་བཞིན་གྱི་ཁ་ཊྭཱཾ་ག་དཀར་པོ་མགོ་བོ་ཐུར་དུ་ལྟེ་བ་ཧཱུྃ་གིས་མཚན་པ། ཧཱུྃ་ལས་འོད་ཟེར་འོག་ཏུ་འཕྲོས་པས་རླུང་གཡོས་མེ་སྦར།
རྫས་རྣམས་བསྐོལ་བས་འོད་དུ་ཞུ་བའི་རླངས་པ་གྱེན་དུ་སོང་བས། ཨོཾ་དང་ཁ་ཊྭཱཾ་ག་ལས་བདུད་རྩིའི་རྒྱུན་འཛག ཧཱུྃ་ལས་འོད་ཟེར་ཕྱོགས་བཅུར་འཕྲོས་པས། དེ་བཞིན་གཤེགས་པ་ཐམས་ཅད་ཀྱི་ཐུགས་ཀ་ནས་ཡེ་ཤེས་ཀྱི་རང་བཞིན་ཐོད་པ་བདུད་རྩིའི་གང་བ་དཔག་ཏུ་མེད་པ་སྤྱན་དྲངས། མདུན་གྱི་ཐོད་པ་ལ་ཐོད་པ་ཐིམ། བདུད་རྩི་ལ་བདུད་རྩི་ཐིམ། ཨོཾ་དང་ཁ་ཊྭཱཾ་ག་དང་བཅས་པ་ཡང་ཐོད་པའི་ནང་དུ་ལྷུང་བ་འོད་དུ་ཞུ་ནས་སྔར་གྱི་བདུད་རྩི་རྣམས་དང་གཉིས་སུ་མེད་པར་གྱུར་ཏེ། ཁ་དོག་དྲི་རོ་ནུས་པ་ཕུན་སུམ་ཚོགས་པ་བདུད་རྩིའི་རྒྱ་མཚོ་ཆེན་པོར་གྱུར། ཨོཾ་ཨཱཿཧཱུྃ་ཧ་ཧོ་ཧྲཱིཿ ཞེས་ལན་གསུམ་གྱིས་བྱིན་གྱིས་བརླབས།
དེ་ནས་མདུན་གྱི་ནང་མཆོད་ནས་རྡོ་རྗེའི་རྩེས་དཀྱིལ་འཁོར་གསུམ་ཆར་ལ་གཏོར་ལ། སུམྦྷ་སོགས་ཀྱིས་བསང༌། སྭཱ་བྷཱ་ཝས་སྦྱངས་པ་ནས་སྟོང་པའི་ངང་ལས་ཡྃ་ལས་རླུང་སོགས་ནས་ཙཎྜི་ཀཱའི་ངོ་བོ། ཕཻཾ་ཐུགས་ཀའི་སོགས་ནས་གཉིས་སུ་མེད་པར་ཐིམ། ཞེས་བརྗོད་པའི་བར་དཀྱུས་ལྟར་བྱའོ། ། མཆོད་པ་འབུལ་བ་ནི། མཆོད་པ་བསང་སྦྱངས་བྱིན་རླབས་བསྡུས་པ་དཀྱུས་ནས་འབྱུང་བ་ལྟར་བྱས་ལ་འདིར་གཎྜེ་ར་ཎི་མི་དགོས་སོ། ། དེ་ནས་མདུན་བསྐྱེད་ཀྱི་དཀྱིལ་འཁོར་གྱི་གཙོ་མོ་དེ་རང་གི་རྩ་བའི་བླ་མ་དང་ཐ་མི་དད་པར་མོས་ལ། དེའི་སྟེང་གི་ཆར་བརྒྱུད་པའི་བླ་མ་ཐམས་ཅད་དང༌། མཐའ་སྐོར་དུ་སངས་རྒྱས་བྱང་སེམས་དཔའ་བོ་དང་རྣལ་འབྱོར་མ་ཆོས་སྐྱོང་སྲུང་མའི་ཚོགས་དང་བཅས་པ་ཁ་བ་བུ་ཡུག་འཚུབས་པ་ཙམ་གྱིས་ས་དང་བར་སྣང་ཐམས་ཅད་གང་བར་བཞུགས་པར་བསམས་ལ།
དེ་རྣམས་ལ་མཆོད་པའི་བསམ་པས་སོ་སོའི་ཕྱག་རྒྱ་དང་གདངས་སྙན་པས། སྟོང་གསུམ་འདིའམ་སྟོང་གསུམ་གཞན་དག་ན། ། ལྷ་རྫས་མཆོད་ཡོན་ཇི་སྙེད་ཡོད་པ་རྣམས། ། དཀྱིལ་འཁོར་ལྷ་ཚོགས་རྣམས་ལ་དབུལ་བར་བགྱི། ། ཐུགས་རྗེས་འགྲོ་བའི་དོན་དུ་བཞེས་སུ་གསོལ། ། ཨོཾ་སརྦ་ཏ་ཐཱ་ག་ཏ་བཛྲཱ་ཡོ་གི་ནཱི་ས་པ་རི་ཝཱ་ར་ཨརྒྷཾ་པྲ་ཏཱིཙྪ་སྭཱ་ཧཱ། དེ་བཞིན་དུ་ཚིག་རྐང་གཉིས་པ་དང་མཆོད་པའི་སྔགས་བསྒྱུར་བ་དང་བཅས་ཏེ། ཤབྡའི་བར་དང་གཎྜེ་ར་ཎི་སོགས་རོལ་ཆེན་དང་བཅས་པས་མཆོད། གོས་ཟུང་བསང་སྦྱངས། སྟོང་པའི་ངང་ལས་ཧཱུྃ་ལས་བྱུང་བའི་ལྷ་རྫས་ལས་གྲུབ་པའི་གོས་སྲབ་པ་འཇམ་པ་ཡང་བ་ཟུང་དུ་སྦྱར་བ་དང་ལྡན་པར་གྱུར་ཞེས་པས་བྱིན་གྱིས་བརླབས་ཏེ།
སྲབ་འཇམ་ཡང་པ་ལྷ་ཡི་གོས། ། དཀྱིལ་འཁོར་ལྷ་ཚོགས་སྐུ་ལ་གསོལ། ། མི་ཕྱེད་དད་པས་བདག་འབུལ་ན། ། བདག་ཀྱང་རྡོ་རྗེའི་སྐུ་ཐོབ་ཤོག ། ཨོཾ་སརྦ་སོགས་ནས། ཨོཾ་བཛྲ་ཝཥྚ་ཡ་ཨཱཿཧཱུྃ་ཞེས་པས་དབུལ། རིག་མ་བཅུ་དྲུག་གིས་མཆོད་པ་ནི། ཨོཾ་ཝཱི་ཎི་བཛྲི་ནཱི་ཧཱུྃ་ཨཱཿ ཞེས་སོ་སོའི་སྔགས་བརྗོད་པའི་ཚེ། རང་གི་སྙིང་ག་ནས་མཆོད་ལྷ་མོ་པི་ཝཾ་མ་ལ་སོགས་བརྒྱན་དང་ན་བཟའ་སྣ་ཚོགས་བསྣམས་པ།
སོ་སོའི་ཁ་དོག་དང་མཆོད་རྫས་ཐོགས་པ་དཔག་ཏུ་མེད་པ་འཇིག་རྟེན་གྱི་ཁམས་གང་བར་སྤྲོས་ཏེ། དཀྱིལ་འཁོར་གྱི་ལྷ་ཚོགས་མཆོད་པར་བསམས་ལ། དབང་སྔོན་མདོག་མཚུངས་རྡོ་རྗེ་པི་ཝཾ་མ། ། སྣ་ཚོགས་གོས་དང་རྒྱན་གྱིས་རབ་མཛེས་མ། ། ནམ་མཁའ་གང་བ་སེམས་ཀྱིས་རབ་སྤྲུལ་ནས། ། དཀྱིལ་འཁོར་ལྷ་ཚོགས་པི་ཝཾ་སྒྲ་ཡིས་མཆོད། ། ཨོཾ་སརྦ་ཏ་ཐཱ་ག་ཏ་བཛྲ་ཡོ་གི་ནཱི་ས་པ་རི་ཝཱ་ར་བཱི་ཎི་བཛྲི་ནཱི་བཛྲ་པཱུ་ཛི་ཏི་ཨཱཿ ཞེས་བརྗོད་ལ་མཆོད་པར་བསམ། དེ་བཞིན་དུ་ཚིག་རྐང་གཉིས་པ་གསུམ་པ་དང༌། སྔགས་ཀྱི་ཐོག་མཐའ་འདྲ་བ་ལ།
ཨོཾ་ཝཾ་སེ་བཛྲི་ནཱི་ཧཱུྃ་ཨཱཿ གསེར་བཟང་མདོག་མཚུངས་རྡོ་རྗེ་གླིང་བུ་མ། ། དཀྱིལ་འཁོར་ལྷ་ཚོགས་གླིང་བུའི་སྒྲ་ཡིས་མཆོད། ཝཾ་སེ༴ ཨོཾ་མྲྀ་ཏཾ་ག་བཛྲི་ནཱི་ཧཱུྃ་ཨཱཿ པདྨ་རཱ་གའི་མདོག་མཚུངས་རྫ་རྔ་མ། ། དཀྱིལ་འཁོར་ལྷ་ཚོགས་རྫ་རྔའི་སྒྲ་ཡིས་མཆོད། མྲྀ་ཏཾ་ག༴ ཨོཾ་མུརྫི་བཛྲི་ནཱི་ཧཱུྃ་ཨཱཿ མརྒད་མདོག་མཚུངས་རྡོ་རྗེ་རྔ་ཟླུམ་མ། །
དཀྱིལ་འཁོར་ལྷ་ཚོགས་རྔ་ཟླུམ་སྒྲ་ཡིས་མཆོད། མུརྫི༴ ཨོཾ་ཧ་སྱེ་བཛྲི་ནཱི་ཧཱུྃ་ཨཱཿ ལི་ཁྲིའི་མདོག་མཚུངས་རྡོ་རྗེ་བཞད་པ་མོ། ། དཀྱིལ་འཁོར་ལྷ་ཚོགས་བཞད་པའི་བདེ་བས་མཆོད། ཧ་སྱ༴ ཨོཾ་ལཱ་སྱ་བཛྲི་ནཱི་ཧཱུྃ་ཨཱཿ ནམ་མཁའི་མདོག་མཚུངས་རྡོ་རྗེ་སྒེག་མོ་མ། ། དཀྱིལ་འཁོར་ལྷ་ཚོགས་སྒེག་མཛེས་བདེ་བས་མཆོད། ལཱ་སྱ༴
ཨོཾ་གཱི་ཏི་བཛྲི་ནི་ཧཱུྃ་ཨཱཿ གུར་གུམ་མདོག་མཚུངས་རྡོ་རྗེ་གླུ་ལེན་མ། ། དཀྱིལ་འཁོར་ལྷ་ཚོགས་སྙན་པའི་གླུ་ཡིས་མཆོད། གཱི་ཏི༴ ཨོཾ་མྲྀ་ཏྱེ་བཛྲི་ནཱི་ཧཱུྃ་ཨཱཿ པྲི་ཡང་ཀུ་མཚུངས་རྡོ་རྗེ་གར་མཁན་མ། ། དཀྱིལ་འཁོར་ལྷ་ཚོགས་མཛེས་པའི་གར་གྱིས་མཆོད། ནྲྀ་ཏྱེ༴ ཨོཾ་པུཥྤེ་བཛྲི་ནཱི་ཧཱུྃ་ཨཱཿ ཟླ་བའི་མདོག་མཚུངས་རྡོ་རྗེ་མེ་ཏོག་མ། །
དཀྱིལ་འཁོར་ལྷ་ཚོགས་མེ་ཏོག་སིལ་མས་མཆོད། པུཥྤེ༴ ཨོཾ་དྷཱུ་པཾ་བཛྲི་ནཱི་ཧཱུྃ་ཨཱཿ ཨིནྡྲ་ནཱི་ལའི་མདོག་མཚུངས་བདུག་སྤོས་མ། ། དཀྱིལ་འཁོར་ལྷ་ཚོགས་བདུག་སྤོས་སྤྲིན་གྱིས་མཆོད། དྷཱུ་པཾ༴ ཨོཾ་དཱི་པཾ་བཛྲི་ནཱི་ཧཱུྃ་ཨཱཿ ཉི་མའི་མདོག་མཚུངས་རྡོ་རྗེ་མར་མེ་མ། ། དཀྱིལ་འཁོར་ལྷ་ཚོགས་མར་མེའི་ཕྲེང་བས་མཆོད། དཱི་པཾ༴
ཨོཾ་གནྡྷཾ་བཛྲི་ནཱི་ཧཱུྃ་ཨཱཿ སིནྡྷུའི་མདོག་མཚུངས་རྡོ་རྗེ་དྲི་ཆབ་མ། ། དཀྱིལ་འཁོར་ལྷ་ཚོགས་དྲི་བཟང་བྱུག་པས་མཆོད། གནྡྷཾ༴ ཨོཾ་རཱུ་པ་བཛྲི་ནཱི་ཧཱུྃ་ཨཱཿ ཆུ་ཤེལ་མདོག་མཚུངས་གཟུགས་ཀྱི་རྡོ་རྗེ་མ། ། དཀྱིལ་འཁོར་ལྷ་ཚོགས་གཟུགས་ཀྱི་བདེ་བས་མཆོད། རཱུ་པ༴ ། ཨོཾ་ར་ས་བཛྲི་ནཱི་ཧཱུྃ་ཨཱཿ བཙོད་ཀྱི་མདོག་མཚུངས་རོ་ཡི་རྡོ་རྗེ་མ། །
དཀྱིལ་འཁོར་ལྷ་ཚོགས་རོ་ཡི་བདེ་བས་མཆོད། ། ར་ས༴ ཨོཾ་སྤརྵེ་བཛྲི་ནཱི་ཧཱུྃ་ཨཱཿ སྣ་ཚོགས་མདོག་མཚུངས་རེག་བྱ་རྡོ་རྗེ་མ། ། དཀྱིལ་འཁོར་ལྷ་ཚོགས་རེག་བྱའི་བདེ་བས་མཆོད། ། སྤརྵེ༴ ཨོཾ་དྷརྨ་དྷཱ་ཏུ་བཛྲི་ནཱི་ཧཱུྃ་ཨཱཿ སྟོན་ཟླའི་མདོག་མཚུངས་ཆོས་དབྱིངས་རྡོ་རྗེ་མ། ། དཀྱིལ་འཁོར་ལྷ་ཚོགས་ཆོས་ཁམས་བདེ་བས་མཆོད། ། དྷརྨ་དྷཱ་ཏུ༴
དེ་ནས་རྒྱལ་སྲིད་སྣ་བདུན་དང༌། འདོད་ཡོན་ལྔའི་མཆོད་པ་འབུལ་བ་ནི། བདེ་བར་གཤེགས་པ་ཐམས་ཅད་ལ། ། ཞེས་ཚིགས་བཅད་དང་མཚན་སྔགས་སྔོན་དུ་འགྲོ་བའི་ཙཀྲ་རཏྣ་སོགས་ནས་སྤརྵེ་ཀཱ་མ་གུ་ཎ་པཱུ་ཛི་ཏེ་ཨཱཿཧཱུྃ་ཞེས་པའི་བར་ཕྱི་མཆོད་དང༌། ནང་བདུད་རྩིའི་མཆོད་པ་ནི། བྱིན་གྱིས་བརླབས་པའི་ནང་མཆོད་སྲིན་ལག་གིས་སོར་མོས་སྤྱི་གཙུག་ནས་འཐོར་ཞིང༌། ཕྱོགས་བཅུ་དུས་གསུམ་སོགས་ནས་མཁས་གྲུབ་སངས་རྒྱས་ཕུན་ཚོགས་ཀྱི་ཞལ་དུ་ཨོཾ་ཨཱཿཧཱུྃ། ཞེས་པ་ལྟར་རང་གི་རྩ་བའི་བླ་མ་གང་ཡིན་གྱི་མཚན་ནས་བརྗོད་ལ་འབུལ། དེའི་རྗེས་སུ་བརྒྱུད་པའི་བླ་མ་རྣམས་ལ་ནང་མཆོད་དབུལ་བ་ནི། རྒྱལ་བ་རྒྱ་མཚོའི་རིགས་བདག་རྡོ་རྗེ་ཆོས། །
མཁའ་སྤྱོད་དབང་མོ་རྡོ་རྗེ་རྣལ་འབྱོར་མ། ། གྲུབ་པའི་སར་བཞུགས་པཎ་ཆེན་ནཱ་རོ་པ། ། ཕམ་ཐིང་སྐུ་མཆེད་ཞལ་དུ་ཨོཾ་ཨཱཿཧཱུྃ། ། ཟབ་ཡངས་ཆོས་ཀྱི་གཏེར་གྱུར་ཤེས་རབ་བརྩེགས། ། གསང་སྔགས་རྒྱ་མཚོའི་མངའ་བདག་མལ་ལོའི་ཞབས། ། རྡོ་རྗེ་འཆང་དངོས་བླ་ཆེན་ས་སྐྱ་པ། ། རྗེ་བཙུན་སྐུ་མཆེད་ཞལ་དུ་ཨོཾ་ཨཱཿཧཱུྃ། ། གནས་ལྔ་རིག་པ་ས་སྐྱ་པཎ་ཆེན་དང༌། ། འཛམ་གླིང་བསྟན་པའི་མངའ་བདག་འཕགས་པའི་ཞབས། ། རིམ་གཉིས་ཐུགས་གཞོལ་དཀོན་མཆོག་དཔལ་བ་དང༌། །
བྲག་ཕུག་ཆོས་རྗེའི་ཞལ་དུ་ཨོཾ་ཨཱཿཧཱུྃ། ། འགྲོ་བའི་མགོན་པོ་བསོད་ནམས་རྒྱལ་མཚན་ཞབས། ། གདམས་པ་རྒྱ་མཚོའི་མངའ་བདག་དཔལ་ལྡན་པ། ། ཤར་ཆེན་ཡེ་རྒྱལ་ངོར་ཆེན་རྡོ་རྗེ་འཆང༌། ། ཀུན་དགའ་དབང་པོའི་ཞལ་དུ་ཨོཾ་ཨཱཿཧཱུྃ། ། རྒྱལ་བ་གཉིས་པ་དཀོན་མཆོག་རྒྱལ་མཚན་དང༌། ། ཀུན་མཁྱེན་མཁས་པའི་དབང་པོ་སེངྒེའི་མཚན། ། ས་བཅུའི་དབང་ཕྱུག་སངས་རྒྱས་རིན་ཆེན་དང༌། ། ལྷ་མཆོག་སེངྒེའི་ཞལ་དུ་ཨོཾ་ཨཱཿཧཱུྃ། ། ཤེས་བྱ་ཀུན་མཁྱེན་དཀོན་མཆོག་ལྷུན་གྲུབ་ཞབས། །
འཇམ་དབྱངས་སྨྲ་བའི་དབང་པོ་སེངྒེའི་མཚན། ། མཐུ་སྟོབས་དབང་ཕྱུག་དཀོན་མཆོག་དཔལ་ལྡན་དང༌། ། བྲང་ཏི་པཎ་ཆེན་ཞལ་དུ་ཨོཾ་ཨཱཿཧཱུྃ། ། མཁྱེན་རབ་དབང་ཕྱུག་ཀུན་དགའ་བཀྲ་ཤིས་ཞབས། ། གྲུབ་པའི་དབང་ཕྱུག་དཔལ་ལྡན་དོན་གྲུབ་དང༌། ། ཐུགས་རྗེའི་གཏེར་ཆེན་ནམ་མཁའ་སངས་རྒྱས་ཞབས། ། ཤེས་རབ་འབྱུང་གནས་ཞལ་དུ་ཨོཾ་ཨཱཿཧཱུྃ། ། ཐམས་ཅད་མཁྱེན་པ་དཔལ་མཆོག་རྒྱལ་མཚན་དང༌། ། དཀྱིལ་འཁོར་རྒྱ་མཚོའི་མངའ་བདག་བུདྡྷའི་མཚན། ། སངས་རྒྱས་བསྟན་འཛིན་ཤེས་བྱ་བཟང་པོ་སོགས། །
རྩ་བརྒྱུད་བླ་མའི་ཞལ་དུ་ཨོཾ་ཨཱཿཧཱུྃ། ། གཞན་ཡང་དབང་བསྐུར་སོགས་ནས་ལན་གསུམ་བརྗོད་ཞེས་པའི་བར་བདག་འཇུག་ལྟར་དང༌། དེ་ནས་ཡིད་མཆོད་ནི་དཔྲལ་བར་ནམ་མཁའ་མཛོད་ཀྱི་ཕྱག་རྒྱ་དང་བཅས་ནས། ན་མོ་ཆོས་ཀྱི་དབྱིངས་སོགས་ནས། བ་ལ་ན་ཙཱ་ལེ་སྭཱ་ཧཱ། ཞེས་སེ་གོལ་ལན་གཉིས་གདབ་པ་ནི་ཡིད་བྱུང་གི་མཆོད་པའོ་ཞེས་པའི་བར་དང༌། བསྟོད་པ་ནི་སྤྲོ་ན་ཡུམ་གྱི་རྐང་བརྒྱད་དང༌། དཔལ་ལྡན་རྡོ་རྗེ་མཁའ་འགྲོ་མ་སོགས་དང༌། རྒྱལ་བ་རྡོ་རྗེ་འཆང་ཆེན་པོས་མཛད་པའི། ཡེ་ཤེས་ཆེན་པོའི་མཛོད་འཛིན་སོགས་ཡན་ལག་བདུན་ལྡན་གྱི་བསྟོད་པས་བསྟོད་ལ།
གཞན་ཡང་ཐལ་མོ་སྙིང་གར་སྦྱར་ལ། མཁའ་སྤྱོད་ལམ་རིམ་དང་མཐུན་པའི་སྨོན་ལམ་ཡང་འདོན་ནོ། ། དཀྱུས་སུ་གཏོར་མ་འདིར་ཕུལ་བར་གསུངས་ཀྱང་བདག་འཇུག་གི་རྗེས་སུ་འབུལ་ན་བདེ་བར་འདུག་པས་དེ་བཞིན་མཛད། དེ་ནས་བུམ་པ་ནང་རྫས་ཀྱིས་གང་བ་སོགས་ནས་བུམ་པའི་ཆུ་བདུད་རྩིའི་རང་བཞིན་དུ་གྱུར་ཅེས་བརྗོད་དོ། ། ཞེས་པའི་བར་གྱིས་བུམ་བཟླས་གྲུབ་ནས། དེ་ནས་རང་གི་མདུན་དུ་མཎྜལ་སོགས་ནས་དེང་ནས་བརྩམས་ཏེ་བདག་བྲན་དུ་ཞེས་པའི་བར་དཀྱུས་ལྟར་ཉམས་སུ་བླང་བར་བྱའོ། ། དེ་ནས་འཇིག་རྟེན་དང་འཇིག་རྟེན་ལས་འདས་པའི་གཏོར་མ་མཛེས་རྒྱན་བཞིན་ཕུལ་བའི་མཐར་རྗེས་ཆོག་ནས་བརྩམས་ཏེ་དགའ་བ་གསུམ་དང་མ་བྲལ་བར་བྱའོ་ཞེས་པའི་བར་དཀྱུས་ལྟར་བྱས་ལ། དེ་ནས་སྤྲོ་ན། ལཱུ་ནག་དྲིལ་གསུམ་གྱི་དབང་གི་བླ་མ་བརྒྱུད་པ་ལ་གསོལ་བ་འདེབས་པ་དང༌། བྱེ་བྲག་ནཱ་རོ་མཁའ་སྤྱོད་ཀྱི་བླ་མ་བརྒྱུད་པ་ལ་གསོལ་འདེབས་སྨོན་ལམ་བྱས་ཏེ།
རྡོར་དྲིལ་གསོར་དཀྲོལ་དང་མེ་ཏོག་འཐོར་བཞིན་པས་ཕུན་ཚོགས་དགེ་ལེགས་སོགས་བྱམས་པ་ཆོས་ལེགས་ཀྱིས་མཛད་པའི་བཀྲ་ཤིས་སོགས་གཞན་ཡང་བཀྲ་ཤིས་ཀྱི་ཚིགས་བཅད་གང་ཤེས་བརྗོད་དོ། ། ཞེས་པ་འདི་ནི་པཎ་ཆེན་ཐམས་ཅད་མཁྱེན་པ་ནམ་མཁའ་དཔལ་བཟང་གིས་མཛད་པའི། རྡོ་རྗེ་རྣལ་འབྱོར་མའི་སིནྡྷུ་རའི་ཆོ་གའི་མི་གསལ་བ་རྣམས་ཀྱི་གསལ་བྱེད་ཐོ་ཆུང་འདི་ནི་བྱ་བྲལ་མངྒ་ལས་བྲིས་པའོ།། །། ༈ བལ་ཡུལ་མཆོད་རྟེན་ཉེ་འདབས་ནས་རྒྱལ་ཡོངས་ས་ཆེན་ཞེས་པ་ལས། སློབ་བུ་ཐ་ཤལ་པ་གུ་རུས་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
