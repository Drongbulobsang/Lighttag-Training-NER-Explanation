གསུང་འབུམ། བསོད་ནམས་རྒྱལ་མཚན།
པོད ༢༤
དཔལ་དུས་ཀྱི་འཁོར་ལོའི་སྲུང་འཁོར་བསྡུས་པ།
༄༅། །དཔལ་དུས་ཀྱི་འཁོར་ལོའི་སྲུང་འཁོར་བསྡུས་པ་བཞུགས་སོ།། དཔལ་དུས་ཀྱི་འཁོར་ལོའི་སྲུང་བའི་འཁོར་ལོ་བསྡུས་པ། བླ་མ་དང་དཔལ་དུས་ཀྱི་འཁོར་ལོ་ལ་ཕྱག་འཚལ་ལོ། ། རྡོ་རྗེ་ཤུགས་ལ་ཕྱག་འཚལ་ནས། ། ཐུགས་དཀྱིལ་ལ་སོགས་བསྡུས་པ་ཡི། ། དཀྱིལ་འཁོར་དག་ཏུ་དབང་བསྐུར་དོན། ། སྲུང་འཁོར་བསྡུས་པ་བཤད་པར་བྱ། ། འདི་ལ་སྔོན་འགྲོ། དངོས་གཞི། རྗེས་གསུམ་གྱི།
དང་པོ་ལ་ཁ་ལག་དག་པའི་ཆོ་ག སྐུ་གསུང་ཐུགས་ཡེ་ཤེས་སྦྱང་བ། ལུས་ལ་རིགས་དྲུག་དགོད་པ། ཡན་ལག་དྲུག་དགོད་པ། ཡན་ལག་དྲུག་དགོད་པའི་ཆོ་ག ཞིང་སྐྱོང་དང་གནས་བདག་མཆོད་པ། བདག་ཉིད་རྡོ་རྗེའི་སྐུར་སྒོམ་པ། བདུད་གཞོམ་པའི་ཆོ་ག བགེགས་ལ་ཕུར་བུས་གདབ་པའི་ཆོ་གའོ། ། དང་པོ་གཉིས་སྒྲུབ་ཐབས་ལྟར་བྱས་ལ།
གསུམ་པ་ནི། རང་གི་དཔྲལ་བར་ཨོཾ་ལས་སྣང་མཐའ་དཀར་པོ་དཀར་ནག་དམར་བའི་ཞལ་ཅན། གཡས་ཐོ་བ། མདུང་། རྩེ་གསུམ། གཡོན་པད་དཀར་འདབ་བརྒྱ། མེ་ལོང་བགྲང་ཕྲེང་། མགྲིན་པར་ཨཱཿལས་རིན་འབྱུང་དམར་པོ། དམར་དཀར་ནག་པའི་ཞལ་ཅན། གཡས་མེའི་མདའ།
རྡོ་རྗེ་ལྕགས་ཀྱུ། སྒྲ་བཅས་ཌཱ་མ་རུ། གཡོན་གཞུ། རྡོ་རྗེ་ཞགས་པ། རིན་ཆེན་ཆ་དགུ་པ། སྙིང་གར་ཧཱུྃ་ལས་དོན་གྲུབ་ནག་པོ། ནག་དམར་དཀར་བའི་ཞལ་ཅན། གཡས་རལ་གྲི། གྲི་གུག རྩེ་གསུམ།
གཡོན་ཕུབ། ཐོད་པ། ཁ་ཊྭཱཾ་ག་དཀར་པོ། ལྟེ་བར་ཧོཿལས་རྣམ་སྣང་སེར་པོ། སེར་དཀར་ནག་པའི་ཞལ་ཅན། གཡས་འཁོར་ལོ། དབྱུག་པ། རྡོ་རྗེ་གདེངས་པ། གཡོན་དུང་། ལྕགས་སྒྲོག
སྒྲ་བཅས་དྲིལ་བུ། གཙུག་ཏོར་དུ་ཧཾ་ལས་མི་བསྐྱོད་པ་ལྗང་ཁུ། ལྗང་དམར་དཀར་བའི་ཞལ་ཅན། གཡས་རྡོ་རྗེ། གྲི་གུག དགྲ་སྟ། གཡོན་དྲིལ་བུ། ཐོད་པ། ཚངས་མགོ གསང་བར་ཀྵཿལས་རྡོར་སེམས་སྔོན་པོ།
སྔོ་དམར་དཀར་བའི་ཞལ་ཅན། ཕྱག་མཚན་སྔ་མ་དང་འདྲ་བ་བསྒོམ་མོ། ། བཞི་པ་ནི། ལག་གཉིས་ཐལ་མོ་སྦྱར་བའི་མཐེ་བོ་གཉིས་ཀྱི་སྙིང་ཁར་རེག་སྟེ། ཨོཾ་ཧྲལྀཾ་ཧྲྀ་ད་ཡཱ་ཡ་ན་མཿ མགོར་ཨོཾ་ཧཱུཾ་སི་ར་སེ་སྭཱ་ཧཱ། གཙུག་ཏོར་དུ་ཨོཾ་ཧྲཾ་ཤི་ཁཱ་ཡེ་བཽ་ཥཊ། ཡན་ལག་ཐམས་ཅད་ལ་ཨོཾ་ཧྲྀཾ་ཀ་བ་ཙ་ཡེ་ཧཱུཾ། མིག་ལ་ཨོཾ་ཧྲཱྃ་ནཻ་ཏྲ་ཡ་བ་ཥཊ། དགེ་བ་ལ་གཡོན།
མི་དགེ་བ་ལ་གཡས་ཀྱི་མཐེབ་མཛུབ་ཀྱི་སེ་གོལ་གྱིས་མཚོན་ཆ་དགོད་ཅིང་། ཨོཾ་ཧྲཱྀཿ ཨསཏྲ་ཡ་ཕཊ་ཅེས་བརྗོད་ལ། ཨོཾ་སརྦ་ཏ་ཐཱ་ག་ཏ་ཧྲྀ་ད་ཡ་སི་ར་ཤི་ཁཱ་ཀ་བ་ཙ་ནཻ་ཏྲ་ཨསཏྲ་བཛྲ་ཥ་ཌཾ་ག་སྭ་བྷཱ་ཝ་ཨཱཏྨ་ཀོ་ཧཾ་གིས་ང་རྒྱལ་གཟུང་ངོ་། ། ཡང་ལྟེ་བར་རེག་ཅིང་། ཨོཾ་ཧྲལྀཾ་ནཱ་བྷྱོ་ན་མཿ སྙིང་ཁར་ཨོཾ་ཧྲྀ་ད་ཡཱ་ཡ་སྭཱ་ཧཱ། མགྲིན་པར་ཨོཾ་ཧྲརྀཾ་གྲཱྀ་ཡཻ་བཽ་ཥཊ། དཔྲལ་བར་ཨོཾ་ཧྲྀཾ་ལ་ལ་ཊ་ཡེ་ཧཱུྃ། གཙུག་ཏོར་དུ་ཨོཾ་ཧྲཱྃ་ཤི་ཁཱ་ཡེ་བ་ཥཊ།
གསང་གནས་སུ། ཨོཾ་ཧྲཱཿ གུ་ཧྱ་ཡ་ཕཊ་ཅེས་བརྗོད་དོ། ། ལྔ་པ་ནི། གཏོར་མ་གཉིས་འོག་ནས་འཆད་པ་ལྟར་བྱིན་གྱིས་བརླབས་ཏེ་འཇིག་རྟེན་གསུམ་རྒྱལ་གྱི་ཕྱག་རྒྱས་ཡུལ་བདག་གམ་ཞིང་སྐྱོང་སྤྱན་དྲང་ཞིང་། ཨོཾ་ཨཱཿཧཱུྃ་ཆཻ་མོ་ས་པ་རི་ཝཱ་རཱ་ཡ། ཨི་དཾ་བ་ལིཾ་གན་དྷཾ་པུཥྤཾ་དྷཱུ་པཾ་པྲ་དཱི་པ་ཨཀྵ་ཏཾ་ད་དཱ་མ་ཧེ་ས་པ་རི་ཝཱ་རཿ ཤཱི་གྷྲཾ་ཨཱ་གཙྪ་ཏུ་ཛཿཧུཾ་བཾ་ཧོཿ ཨི་དཾ་བ་ལི་གྲྀཾཧྣ་ཏུ་ཁཱ་ད་ཏུ་པི་ཝ་ཏུ་ས་པ་རི་ཝཱ་ར་ཀཿསརྦ་སཏྭོ་ནཱཾ་ཤཱནྟིཾ་པུཥྚིཾ་རཀྵ་ཨཱ་ཝ་ར་ཎ་གུཔྟིཾ་ཀ་རོ་ཏུ་ཨི་དཾ་སྡྱ་ནཾ་ཏྱཀ་ཏྭཱ་བ་ཧྱཻ་མཎྜལ་བྷྱ་མྱཱཾ་ཏིཥྛ་ཏུ་ཧཱུྃ་ཧཱུྃ་ཕཊ་བཛྲ་དྷ་ར་ཨཱཛྙཱ་པ་ཡ་ཏི་སྭཱ་ཧཱས་གཏོར་མ་དང་པོ་ཞིང་སྐྱོང་ལ་ཕུལ་ཏེ། ཆཻའི་གནས་སུ་ཡུལ་ལམ་གྲོང་གི་མིང་ཡིག་མཉམ་པའི་ཐོག་མཐའ་དང་མི་མཉམ་པའི་དབུས་དང་གསུམ་བཅུག
འོག་མ་ལ་ཡང་སྦྱར། མཐར་བདུད་རྩིས་མཆོད། ཨོཾ་ཨཱཿཧཱུྃ་ས་འདིའི་ཞིང་སྐྱོང་འཁོར་བཅས་ལ། ། གཏོར་མ་དྲི་དང་མེ་ཏོག་སྤོས། ། སྒྲོན་མ་འབྲས་བུ་མ་ཉམས་པར། ། བཅས་འདི་ཁྱེད་ལ་བདག་འབུལ་གྱི། ། འཁོར་བཅས་མྱུར་ཏུ་བྱོན་པར་མཛོད། ། ཛཿཧཱུཾ་བཾ་ཧོཿགཏོར་མ་འདི། ། བཟུང་ནས་གསོལ་ཞིང་བཏུང་མཛད་དེ། ། འཁོར་དང་བཅས་པས་སེམས་ཅན་ལ། །
ཞི་དང་རྒྱས་ཤིང་བསྲུང་བ་དང་། ། བསྐྱབ་དང་སྦ་བ་དག་ཏུ་མཛོད། ། གནས་འདི་དོར་ནས་ཕྱི་རོལ་དུ། ། དཀྱིལ་འཁོར་ས་གཞི་ལ་གནས་མཛོད། ། ཧཱུྃ་ཧཱུྃ་ཕཊ་རྡོ་རྗེ་འཛིན་གྱིས། ། ཇི་ལྟར་བསྒོ་བཞིན་མཛོད་སྭཱ་ཧཱ། ། འདི་ས་བཟུང་བའི་དུས་སུ་བྱ་སྟེ། གཞན་དུ་ཨི་དཾ་ནས་ཏིཥྛའི་བར་དོར་ལ་སྭཱསྡྱཱ་ནཾ་གཙྪ་གཞུག་ཅིང་། གནས་འདི་སོགས་རྐང་པ་གཉིས་དོར་རོ། ། ཁྱིའི་ཕྱག་རྒྱས་གྲོང་དང་གནས་བདག་སྤྱན་དྲང་ཞིང་།
ཨོཾ་ཨཱཿཧཱུྃ་ཆཻ་མོ་ཨཱ་གཙྪ་ཨཱ་གཙྪ་ཤཱི་གྷྲཾ་ཨི་དཾ་བ་ལིཾ་གྲྀཧྞ་གྲྀཧྣ་བྷུཀ་ཏྭ་པི་ཏྭ་ཏྲིཔྟིཾ་ཀྲྀ་ཏྭཱ་སརྦ་སཏྭཱ་ན་ཤཱནྟིཾ་ཙིཏྟིཾ་ཀྲྀ་ཏྭཱ་ཨ་པ་རསྡྱཱ་ནཾ་གཙྪ་གཙྪ་སྭཱ་ཧཱས་གཏོར་མ་གཉིས་པ་དབུལ། བདུད་རྩིས་མཆོད། ཨོཾ་ཨཱཿཧཱུྃ། གྲོང་དང་གནས་བདག་རྣམས་མྱུར་དུ། ། ཚུར་བྱོན་ཚུར་བྱོན་གཏོར་མ་འདི། ། བཟུང་ཞིང་བཟུང་ནས་གསོལ་བ་དང་། ། འཐུངས་ཏེ་ཚིམ་པར་བྱས་ནས་སུ། ། སེམས་ཅན་རྣམས་ནི་ཐམས་ཅད་ལ། ། ཞི་བའི་སེམས་སུ་བྱས་ནས་ནི། ། འདི་ལས་གཞན་པའི་གནས་ཉིད་དུ། །
བྱོན་ཞིང་བྱོན་ནས་རྒྱས་པར་མཛོད། ། ཅེས་ཕྲིན་ལས་གཞོལ་ཏེ་འདི་ཡང་ས་བཟུང་བ་མ་ཡིན་པའི་དུས་སུ་ཨ་པ་རསྡྱཱ་ནཾ་གི་གནས་སུ་སསྡྱཱ་ནཾ་དང་། འདི་སོགས་ཀྱི་གནས་སུ། རང་ཉིད་གནས་པའི་གནས་ཉིད་དུ། ། ཞེས་ཞུགས་ཤིང་གཤེགས་གསོལ་ལོ། ། དྲུག་པ་ནི། དཔྲལ་བར་ཟླ་བ་ལ་ཨོཾ་ལས་རྡོ་རྗེ་དཀར་པོ་རྩེ་མོ་བཅུ་བདུན་པ། མགྲིན་པར་ཉི་མ་ལ་ཨཱཿལས་རྡོ་རྗེ་དམར་པོ་རྩེ་མོ་སུམ་ཅུ་རྩ་གསུམ་པ། སྙིང་ཁར་སྒྲ་གཅན་ནག་པོ་ལ་ཧཱུྃ་ལས་རྡོ་རྗེ་ནག་པོ་རྩེ་མོ་དགུ་པ། ལྟེ་བར་དུས་མེ་སེར་པོ་ལ་ཧོ་ལས་རྡོ་རྗེ་སེར་པོ་རྩེ་མོ་དྲུག་ཅུ་རྩ་ལྔ་པ། །
གཙུག་ཏོར་དུ་ནམ་མཁའ་ལྗང་ཁུ་ལ་རྡོ་རྗེ་ལྗང་ཁུ་རྩེ་ལྔ་པ། གསང་བར་ཡེ་ཤེས་སྔོན་པོ་ལ་རྡོ་རྗེ་སྔོན་པོ་རྩེ་མོ་སུམ་ཅུ་རྩ་གསུམ་པ། གཡོན་པའི་དཔུང་པའི་རྩ་ལ་ང་ངི་ངརྀ་ངུ་ངླྀ་ངཾ། གྷ་གྷི་གྷྲྀ་གྷུ་གྷླྀ་གྷཾ། ག་གི་གྲྀ་གུ་གླྀ་གཾ ཁ་ཁི་ཁྲྀ་ཁུ་ཁླྀ་ཁཾ། ཀ་ཀི་ཀྲྀ་ཀུ་ཀླྀ་ཀཾ་སྟེ་ཐུང་ངུ་དང་། གཡས་པའི་རྩ་ལ་ཀྐཱཿ ཀྐརཱ་ཀྐཱུ་ཀྐརཱྀ་ཀྐཱི་ཀྐཱ། ཁྑཱཿཁྑལཱྀ་ཁྑཱུ་ཁྑརཱྀ་ཁྑཱ།
གྒཱཿགྒལཱྀ་གྒཱུ་གྒརཱྀ་གྒཱཾ་གྒཱ གྷྒཱཿྀགྷྒཱི་གྷྒཱུ་གྷྒཱྀ་གྷྒཱི་གྷྒཱ། ངྔཱཿངངླཱྀ་ངྔཱུ་ངྔརཱྀ་ངྔཱི་ངྔཱ་སྟེ་རིང་པོ་ལས་རྡོ་རྗེ་ལྗང་ཁུ། ཉེ་བའི་དཔུང་པ་གཡོན་གཡས་ཀྱི་རྩ་ལ་ཙ་སྡེ་ཐུང་རིང་ལས་རྡོ་རྗེ་ནག་པོ། མཁྲིག་མ་གཡོན་གཡས་ཀྱི་རྩ་ལ་ཊ་སྡེ་ཐུང་རིང་ལས་རྡོ་རྗེ་དམར་པོ། དཔྱི་གཡོན་གཡས་ཀྱི་རྩ་ལ་པ་སྡེ་ཐུང་རིང་ལས་རྡོ་རྗེ་དཀར་པོ། པུས་མོ་གཡོན་གཡས་ཀྱི་རྩ་ལ་ཏ་སྡེ་ཐུང་རིང་ལས་རྡོ་རྗེ་སེར་པོ། ལོང་བུ་གཡོན་གཡས་ཀྱི་རྩ་ལ་ས་སྡེ་ཐུང་རིང་ལས་རྡོ་རྗེ་སྔོན་པོ་སྟེ་རྩེ་མོ་སུམ་ཅུ་གཉིས་དང་། གཡོན་པའི་མཐེའུ་ཆུང་ནས་མཐེ་བོའི་བར་གྱི་རྩ་བའི་ཚིགས་ཀྱི་རྩ་ལ་ང་ངི་ངྔྀ་ངུ་ངླྀ་ངཾ་དང་། དེ་བཞིན་དུ། གྷ་ག་ཁ་ཀ་རྣམས་ལས་སྦྱར་བ་དང་།
གཡས་ཀྱི་མཐེ་བོ་ནས་མཐེའུ་ཆུང་གི་བར་རྩ་བའི་ཚིགས་ཀྱི་རྩ་ལ། ཀྐཱཿཀྐལཱྀ་ཀྐཱུ་ཀྐརཱྀ་ཀྐཱི་ཀྐཱ་དང་། དེ་བཞིན་དུ། ཁྑཱཿསོགས་ལ་སྦྱར་བ་ལས་རྡོ་རྗེ་ལྗང་ཁུ། སོར་ཚིགས་བར་མའི་རྩ་ལ་ཙ་སྡེ་ཐུང་རིང་ལས་རྡོ་རྗེ་ནག་པོ་རྩེ་མོའི་ཚིགས་ཀྱི་རྩ་ལ་ཊ་སྡེ་ཐུང་རིང་ལས་རྡོ་རྗེ་དམར་མོ། རྐང་སོར་གྱི་རྩ་བའི་ཚིགས་ཀྱི་རྩ་ལ་པ་སྡེ་ཐུང་རིང་ལས་རྡོ་རྗེ་དཀར་པོ། བར་ཚིགས་ཀྱི་རྩ་ལ་ཏ་སྡེ་ཐུང་རིང་ལས་རྡོ་རྗེ་སེར་པོ། རྩེ་མོའི་ཚིགས་ཀྱི་རྩ་ལ་ས་སྡེ་ཐུང་རིང་ལས་རྡོ་རྗེ་སྔོན་པོ་སྟེ། དྲུག་ཅུ་པོ་ཐམས་ཅད་ཀྱང་རྩེ་མོ་བདུན་པའོ། ། དེ་བཞིན་རྣ་བ་གཡོན་གཡས་ལ་ཨ་ཨཱ་ལས་རྡོ་རྗེ་ལྗང་།
སྣ་བུག་གཡོན་གཡས་ལ་ཨེ་ཨཻ་ལས་རྡོ་རྗེ་ནག མིག་གཡོན་གཡས་ལ་ཨར་ཨཱར་ལས་རྡོ་རྗེ་དམར། ལྕེ་ལྕེ་ཆུང་ལ་ཨོ་ཨཽ་ལས་རྡོ་རྗེ་དཀར། རྡོ་རྗེ་དང་གསང་བ་བཤང་ལཾ་ལ་ཨལ་ཨཱལ་ལས་རྡོ་རྗེ་སེར། ཡིད་དང་ཁུ་བའི་རྩ་ཨ་ཝ་དྷཱུ་ཏཱིའི་ཡ་སྣ་མ་སྣ་ལ་ཨཾ་ཨཱཿལས་རྡོ་རྗེ་སྔོན་པོ་སྟེ་རྩེ་མོ་གསུམ་པའོ། ། གཙུག་ཏོར་དང་མགོ་བོ་ལ་ཧ་ཧཱ་ལས་རྡོ་རྗེ་ལྗང་། ལྕེ་དང་རྐན་ལ་ཡ་ཡཱ་ལས་རྡོ་རྗེ་ནག ལག་མཐིལ་གཡོན་གཡས་ལ་ར་རཱ་ལས་རྡོ་རྗེ་དམར། རྐང་མཐིལ་གཡས་ལ་ཝ་ཝ་ལས་རྡོ་རྗེ་དཀར། བཤང་ལམ་གྱི་གཡོན་གཡས་སུ་ལ་ལཱ་ལས་རྡོ་རྗེ་སེར་པོ་རྩེ་མོ་ལྔ་པ་དགོད་དེ།
དེ་ལྟར་བདག་ཉིད་རྡོ་རྗེའི་སྐུར་བསྒོམ་མོ། ། བདུན་པ་ནི། རྡོ་རྗེ་དེ་རྣམས་ལས་རང་འདྲའི་རྡོ་རྗེ་རང་གི་ཁ་དོག་དང་མཐུན་པའི་མེ་འབར་བ་ལྗང་ཁུ་རྣམས་སྟེ། སྔོན་པོ་འོག ནག་པོ་ཤར་ཤར་ལྷོ། དམར་པོ་ལྷོ་ལྷོ་ནུབ། དཀར་པོ་བྱང་བྱང་ཤར། སེར་པོ་ནུབ་ནུབ་བྱང་དུ་སྤྲོས་པས་ཕྱོགས་བཅུར་གནས་པའི་བདུད་ཚོགས་སེམས་ཅན་ལ་འཚེ་བ་རྣམས་ཀྱི་ལུས་ངག་ཡིད་གསུམ་བསྲེགས་ནས་ཐལ་བར་གྱུར་པར་བསམ་ཞིང་། ཨོཾ་ཨཱཿཧཱུྃ་ཧོ་ཧཾ་ཀྵཿཧྲཿཧྲཿཧྲཿཧྲཿར་ར་ར་ར་བཛྲ་ཨ་ན་ལ་སརྦྦ་ཨཱ་ཝ་ར་ཎ་དྷརྨཱ་པྲ་ལ་ཡ་སྭ་བྷཱ་ཝ་སརྦ་མཱ་ར་ཀཱ་ཡི་ག་བིགྷྣ་བི་ནཱ་ཡ་ཀ་ཨ་དི་ནཾ་ད་ཤ་དིག་ག་ཏཱ་ནཱཾ་ཀཱ་ཡ་ཝཱཀྐ་ཙིཏྟ་ནི་ད་ཧ་ད་ཧ་པ་ཙ་པ་ཙ་བྷསྨི་ཀུ་རུ་ཀུ་རུ་ཧཱུྃ་ཧཱུྃ་ཕཊ་ཕཊ་ཅེས་བརྗོད་དོ། ། བརྒྱད་པ་ནི།
བདུད་བགེགས་ལོག་འདྲེན་གཞན་དུ་བྲོས་པ་དང་མ་ཚིག་པ་རྣམས་རྡོ་རྗེ་ཤུགས་ཀྱི་རྡོ་རྗེ་ལྕགས་ཀྱུས་བཀུག མི་གཡོ་བས་ཞགས་པས་བཅིངས། མཐའ་ཡས་བརྩོན་འགྲུས་ཀྱིས་ཧ་ཡ་ར་ཝ་ལ་ཐུང་རིང་ལས་སྐྱེས་པའི་རྡོ་རྗེ་ཕུར་བུ་སྟོད་ཁྲོ་བོ་ཞལ་དྲུག་ཕྱག་དྲུག་པ། ལྟེ་བའི་འོག་མདུང་གི་རྩེ་མོའི་རྣམ་པས་ཕྱོགས་བཅུར་བགེགས་ཀྱི་སྟེང་དུ་བཏབ་པར་བསམ་ཞིང་། ཨོཾ་ཨཱཿཧཱུྃ་ཧཾ་ཧཾ་ཀྵཿཧཱུྃ་ཧཱུྃ་ཧཱུྃ་བཛྲ་ཀཱི་ལ་ཀཱ་ཡ་ཝཱཀྐ་ཙིཏྟ་ཛྙཱ་ན་ཨ་དྷི་པ་ཏེ་ཥཎ་མུ་ཁ་ཥཊ་བྷུ་ཛ་ཙ་ར་ང་སརྦ་བིགྷྣ་བི་ནཱ་ཡ་ཀ་ཨ་དྷི་དུཥྛ་ནཱཾ་ཀཱ་ཡ་ཝཱཀྐ་ཙིཏྟ་ཛྙཱ་ན་ཀཱི་ལ་ཡ་ཀཱི་ལ་ཡ་ཧཱུྃ་ཧཱུྃ་ཕཊ་ཅེས་དང་། དེ་ནས་དབྱུག་སྔོན་གྱི་ཐོ་བས་བརྡུངས་པར་མོས་ཏེ། ཨོཾ་ལླཱྀཿབཛྲ་མུད་ག་ར་མ་ར་ཨ་དཱི་ནཾ་སི་ར་སི་ཀཎ་ཋེ་ཧྲི་ད་ཡེ། ན་བྷྱཽ་གུ་ཧྱ་ཨན་ཏེ་བཛྲ་ཀཱི་ལ་ཡ་ཀན་ཨཱ་ཀོ་ཊ་ཡ་ཨ་ཀོ་ཊ་ཡ་ཀྵཾ་ཀྵཱཾ་ཀྵྀཾ་ཀྵཱྀཾ་ཀྵྼྀཾ་ཀྵྼཱྀཾ་ཀྵུཾ་ཀྵཱུཾ་ཀྵླྀཾ་ཀྵླཱྀཾ་ཧཱུྃ་ཧཱུྃ་ཧཱུྃ་ཕཊ་ཕཊ་ཕཊ་ཅེས་བརྗོད་པས་བགེགས་རྣམས་ཀྱི་སྤྱི་བོ་ནས་གསང་བའི་བར་ཕུག་གསེར་གྱི་ས་གཞི་དང་སྦྲགས་ནས་གཡོ་འགུལ་མེད་ཅིང་བདེ་བ་ཆེན་པོའི་རོར་གྱུར་པས་བསམ་མོ། ། གཉིས་པ་དངོས་གཞི་ལ། རྟེན་བསྐྱེད་པ།
བརྟེན་པ་བསྐྱེད་པ། བཟླས་པ་བྱ་བ་གསུམ་གྱི་དང་པོ་ནི། དབུས་སུ་ཧཱཾ་ཡཱཾ་རཾ་ཝཱཾ་ལཾ་བརྩེགས་པ་བསམ་སྟེ། ཨོཾ་ཧཱཾ་ཡཱཾ་རཱཾ་ཝཱཾ་ལཱཾ་བཛྲ་ཨཱ་ཀཱ་ཤ་བཱ་ཡུ་ཏེ་ཛ་ཨུ་ད་ཀ་པྲྀཐ་ཝཱི་བཛྲ་སྭཱ་བྷཱ་ཝ་པཉྩ་དྷཱ་ཏ་བོ་བཛྲ་མཎྜ་ལཱ་ནི་ཀུ་རུ་ཀུ་རུ་སྭཱ་ཧཱ་ཞེས་བརྗོད་པས་ཧཾ་ལས་ནམ་མཁའི་རང་བཞིན་ཆོས་འབྱུང་གྲུ་གསུམ་གྱི་ནང་དུ་ཡཾ་ལས་རླུང་གི་དཀྱིལ་འཁོར་ནག་པོ་གཞུའི་དབྱིབས་ཅན་རྒྱལ་མཚན་གྱིས་མཚན་པ་དེའི་སྟེང་དུ་རཾ་ལས་མེའི་དཀྱིལ་འཁོར་དམར་པོ་གྲུ་གསུམ་ནོར་བུས་མཚན་པ། དེའི་སྟེང་དུ་བཾ་ལས་ཆུའི་དཀྱིལ་འཁོར་དཀར་པོ་ཟླུམ་པོ་པདྨས་མཚན་པ། དེའི་སྟེང་དུ་ལཾ་ལས་སའི་དཀྱིལ་འཁོར་སེར་པོ་གྲུ་བཞི་རྡོ་རྗེས་མཚན་པ། སོ་སོའི་སྟེང་འོག་ཏུ་ཧཱུྃ་ལས་བྱུང་བའི་རྡོ་རྗེས་བརྒྱན་པར་གྱུར་གཅིག་ཏུ་འདྲེས་ཨོཾ་ཨཱཿཧཱུྃ་ར་བརྩེགས་པར་གྱུར། ཨོཾ་ཨཱཿཧཱུྃ་ར་བཛྲ་ཙནྡྲ་སཱུརྻ་ར་ཧུ་ཀཱ་ལ་ཨགྣ་ཡེ་ཀཱ་ཡ་ཝཱཀྐ་ཙིཏྟ་ཛྙཱ་ན་བཛྲ་པྲཱ་ཀཱ་རཱན་ཀུ་རུ་ཀུ་རུ་ཞེས་བརྗོད་པས་ནམ་མཁའ་དང་ས་འབྱར་བ་ཟླུམ་པོར་སྣང་བའི་མཚམས་ནས་ར་བ་གསུམ་དང་། ཡུལ་འཁོར་གྱི་མཚམས་སུ་ར་བ་ལྔ་དང་། དབུས་སུ་རྡོ་རྗེའི་ས་ཡུལ་འཁོར་གྱི་མཐར་ཐུག་པ་དང་།
འོག་ཏུ་མདུང་དང་མདའི་དྲ་བ་རྣོན་པོས་ཁྱབ་པའི་དབུས་སུ་ཧཱུྃ་བསམ་ཞིང་། ཨོཾ་ཧཱུྃ་བི་ཤྭ་ཀཱ་ཡ་བཛྲ་ཀཱུ་ཊ་ག་རཾ་ཀུ་རུ་སྭཱ་ཧཱ། ཞེས་པས་དེའི་དབུས་སུ་ཁང་པ་བརྩེགས་པ་སྟེང་འོག་ཏུ་ཁྲུ་ཉིས་བརྒྱ་པའི་ནང་དུ་ལྀ་ལས་འཁོར་ལོ་སེར་པོ་རྩིབས་བཅུ་པ། ལྟེ་བ་མུ་ཁྱུད་དང་བཅས་པ་ཁོག་པ་སྟོང་པའི་དཀྱིལ་དུ་པཿབསམ་ཞིང་། ཨོཾ་པཿབི་ཤྭ་བཛྲ་པདྨཾ་ཀུ་རུ་ཀུ་རུ་སྭཱ་ཧཱ། ཞེས་པས་པདྨ་འདབ་བརྒྱད་ཁྲུ་བཅུ་གཉིས་པ་ལྟེ་བ་ལ་ཁྲུ་བཞི་ཡོད་པའི་སྟེང་དུ་རཿབསམ་ཞིང་། ཨོཾ་རཿབཛྲ་སཱུརྻ་ཨཱ་ས་ནཾ་ཀུ་རུ་ཀུ་རུ་སྭཱ་ཧཱ། ཞེས་པས་ཉི་མའི་དཀྱིལ་འཁོར་ལྟེ་བ་དང་མཉམ་པ་དང་། ཕྱོགས་བཅུར་ཉི་མའི་གདན་བསྒོམ་མོ། ། གཉིས་པ་ལ།
དམ་ཚིག་པ་བསྐྱེད། ཡེ་ཤེས་པ་གཞུག རྡོ་རྗེ་དགོད་པ། དབང་བསྐུར་བ་རྒྱས་གདབ་པ། ང་རྒྱལ་གཟུང་བའོ། ། དང་པོ་ལ། བདག་ཉིད་ཤུགས་སུ་བསྐྱེད་ནས་ང་རྒྱལ་གཟུང་བ་དང་། དཀྱིལ་འཁོར་གྱི་ས་དང་སློབ་མ་བསྲུང་ཕྱིར་འཁོར་སྤྲོ་བའོ། དང་པོ་ནི། དེའི་སྟེང་དུ་བདག་ཉིད་ཧཱུྃ་དང་རྡོ་རྗེ་ཤུགས་སྐུ་མདོག་སྔོན་པོ།
ནག་དམར་དཀར་བའི་མགྲིན་པ་གསུམ་དང་། སྔོ་དམར་སེར་དཀར་བའི་ཞལ་བཞི་རེ་རེའང་མཆེ་བ་གཙིགས་ཤིང་འཇིགས་སུ་རུང་བ་དང་ལྡན་པ། ཞལ་རེ་རེ་ལ་སྤྱན་གསུམ་གསུམ་དམར་སེར་དུ་འདུག་པ། དབུ་སྐྲ་དམར་སེར་གྱེན་དུ་བརྫེས་པ་མི་བསྐྱོད་པའི་ཅོད་པན་ཅན། གཡས་གཡོན་གྱི་ཕྲག་པ་དང་པོ་ནག གཉིས་པ་དམར། གསུམ་པ་དཀར་བ། ཁ་དོག་དེ་དང་མཚུངས་པའི་དཔུང་པ་དྲུག་དྲུག ཕྱག་ཉེར་བཞི། ལྷག་མ་གཉིས་གཡས་ནག
གཡོན་སེར་བ། ཕྱག་རྣམས་ཀྱི་མཐེ་བོང་སེར། མཛུབ་མོ་དཀར། གུང་མོ་དམར། མིང་མེད་ནག མཐེའུ་ཆུང་ལྗང་། སོར་མོ་རྣམས་ཀྱི་ཚིགས་དང་པོ་ནག གཉིས་པ་དམར། གསུམ་པ་དཀར་བ། ཁ་དོག་དེ་དང་མཚུངས་པའི་ཞབས་གཡས་དམར།
གཡོན་དཀར་བས་བདུད་འདོད་ལྷ་དང་། ཉོན་མོངས་དབང་ཕྱུག་གི་སྙིང་ཁར་གཡས་བརྐྱང་གིས་མནན་པར་བསྒོམས་ལ་ཕྱག་རྒྱ་དགོད་དེ། སོ་སོའི་ས་བོན་ལས་ཕྱག་རྒྱ་སོ་སོར་གྱུར་པ་བཀོད་པར་བསྒོམས་ལ་སོ་སོའི་ཕྱག་རྒྱ་བཅའ་ཞིང་། ཨོཾ་ཧཾ་ཧཿབཱ་མ་དཀྵི་ཎ་ཀརྞ་ཡོར་བཛྲ་ཀུཎྜ་ལེ་ཧཱུྃ་ཧཱུྃ་ཕཊ་ཕཊ་ཀྱིས་རྣ་བ་གཡོན་གཡས་ལ་རུས་པ་ལས་བྱས་པའི་རྡོ་རྗེའི་རྣ་རྒྱན། དེ་བཞིན་དུ་མགོར་ཨོཾ་དང་། མཐར་ཧཱུྃ་ཧཱུྃ་ཕཊ་སྦྱར་ཏེ། ཨཾ་ཨཱཿཀཊྱཾ་ཀཎ་ཋེ་བཛྲ་མེ་ཁ་ལཱ་བཛྲ་ཀཎ་ཋི་ཀེས་རྐེད་མགུལ་རྒྱན། ཨ་ཨཱ་བཱ་མཱ་དཀྵི་ཎ་ཀ་ར་ཡོར་བཛྲ་རུ་ཙ་ཀཽས་ཕྱག་གདུབ། ཧ་ཧཱ་བཱ་མ་དཀྵི་ཎ་བཛྲ་པཱ་ད་ཡོར་བཛྲ་ནཱུ་པཱུ་རེས་ཞབས་གདུབ། ཧཾ་བཾ་པཉྩ་ཨ་ཀཱ་ར་མ་ཧཱ་ཤཱུ་ནྱ་སྭ་བྷཱ་ཝ་བཛྲ་ཤི་ར་སི་སརྦཾ་གེ་བྷསྨས་སྤྱི་བོར་ནོར་བུ་དང་ལུས་ཐམས་ཅད་ལ་ཐལ་བ།
ཨོཾ་ཨར་དྷ་ནཱ་རཱི་ཤྭ་ར་བཛྭ་ཨར་དྷ་ཙནྡྲ་བཛྲ་པཊྚ་ཨུར་དྷེས་མཚོགས་མའི་གཡོན་དུ་ཟླ་ཕྱེད་དཔྲལ་བར་དར་དཔྱངས། ཨ་ཨཱཿཨཾ་སརྦ་སྭ་རཻ་ཀ་ཏྲྀ་སྭཱ་བྷཱ་ཝ་བཛྲ་ཡ་ཛྙཱོ་པ་བི་ཏ་སྐན་དྷེས་ཕྲག་པར་རྡོ་རྗེ་མཆོད་ཕྱིར་ཐོགས་བཅིངས་པར་བསམས་ཏེ། དྲུག་ནི་ཕྱིན་དྲུག་དག་པའོ། ། དེ་བཞིན་དུ་ཀྵཿདུར་དཱནྡ་བྷི་མཱ་ནཱ་ཀྵ་ཡཾ་ཀ་ར་བྱཱ་གྷྲ་ཙར་མ་ཀ་ཊཽས་རྐེད་པར་སྟག་ལྤགས། ཧཾ་ཀྵཿཏྲིཾ་ཤྭད་སྭ་ར་སཔྟ་ཏི་ཧྲ་སྭ་དཱིརྒྷ་བྱཉྫ་ན་སྭ་བྷཱ་ཝ་དཻ་ཏྱ་ཀུ་ལ་ཤ་ཏ་སི་རོ་བྷིར་མུད་ཌ་མ་ལ་སྐན་དྷ་ཨཱ་བ་ལཾ་བི་ནི་སྐན་དྷེས་ཕྲག་པར་བདུད་རིགས་བརྒྱའི་མགོ་ཕྲེང་། ཧ་ཧི་ཧྲྀ་ཧུ་ཧླྀ་པཉྩ་སྐན་དྷ་བི་ཤུདྡྷཱ་སྭ་བྷཱ་ཝེ་ཤི་ར་སི་ཀ་པཱ་ལ་མཱ་ལེས་དབུ་རེ་རེ་ལ་ཐོད་པ་རྫོགས་པ་ཁ་དོག་ལྔའི་ཕྲེང་བ་སྟེ། གླང་ལྤགས་དང་བཅས་པ་བཞིས་ཕར་ཕྱིན་ཕྱི་མ་དག་པ་སྟེ། གནས་ཀྱི་དབྱེ་བས་བཅུ་དྲུག་ནི་སྟོང་ཉིད་བཅུ་དྲུག་དག་པའོ། ། དེ་བཞིན་དུ་གཡས་ཀྱི་ཕྱག་དང་པོ་བཞིར། ཨོཾ་ཀྵྼཿབཛྲ་ཀྲོ་དྷ་བཛྲ་ཧཱུྃ་ཕཊ་ཀྱིས་ཁྲོ་བོའི་རྡོ་རྗེ་དེ་བཞིན་དུ་ཐོག་མཐའ་འདྲ་བ་ལས།
ཏྲི་ཤཱུ་ལ་རྩེ་གསུམ། ཀརྟ་རིས་གྲི་གུག དམར་པོ་བཞིར་བཱ་ཎས་མདའ། ཨཾ་ཀུ་ཤས་ལྕགས་ཀྱུ། ཌ་མ་རུ་ཀས་ཌ་མ་རུ། མུད་ག་རས་ཐོ་བ། དཀར་པོ་བཞིར། ཙཀྲས་འཁོར་ལོ། ཀུན་ཏས་མདུང་། དཎ་ཌས་དབྱུག་པ།
པར་ཤུས་དགྲ་སྟ། གཡོན་གྱི་ནག་པོ་བཞིར། ཨོཾ་ཧྭཾ་བཛྲ་གྷཎྜེ་ཧོཿཕྲེཾ་ཕཊ་ཀྱིས་རྡོ་རྗེ་དྲིལ་བུ། དེ་བཞིན་སྦྱར། ཁེ་ཊ་ཧོས་ཕུབ། ཁ་ཊྭཾ་གས་ཁ་ཊྭཱཾ་ག ཀ་པཱ་ལས་ཐོད་པ། དམར་པོ་བཞིར། ཙཱ་པས་གཞུ། པ་ཤས་ཞགས།
རཏྣས་རིན་པོ་ཆེ། པདྨས་པདྨ། དཀར་པོ་བཞིར་ཤཾ་ཁས་དུང་། ཨཱ་དར་ཤས་མེ་ལོང་། ཤྲིཾ་ཁ་ལཱེས་ལྕགས་སྒྲོག ཙ་ཏུར་བེ་ད་སྭ་བྷཱ་བྲཧྨ་ཤི་རཾ་གིས་ཚངས་མགོ་གདོང་བཞི་པ། ཨོཾ་ཀྵ་ཀྵ་ཀྵི་ཀྵཱི་ཀྵྼྀ་ཀྵྼཱྀ་ཀྵུ་ཀྵཱུ་ཀྵླྀ་ཀྵླཱྀ་ཀྵཾ་ཀྵཿ ཧ་ཧཱ་ཧི་ཧཱི་ཧྲྀ་ཧྲྀ་ཧུ་ཧཱུ་ཧླྀ་ཧླྀ་ཧཾ་ཧཿ སརྦ་བིགྷྣ་བི་ད་རི་ཏ་ག་ཛ་ཙར་མ་པ་ཊ་ཨ་ཏྲ་རཀྟ་ཤྲ་བཏ་ཧཱུྃ་ཕྲེཾ་གིས་གླང་ལྤགས་རློན་པ་ཁྲག་འཛག་པ་མགོ་གཡས་སུ་བསྟན་ཏེ་གྱོན་པའི་རྐང་ལག་གཉིས་ནས་ཕྱག་ཐ་མ་གཉིས་ཀྱིས་གཟུང་སྟེ་འཕྱར་ཞིང་སྡིགས་མཛུབ་མཛད་པ། ཨོཾ་ཧཱུྃ་བཛྲ་ཛ་ཡ་ནཱ་གེནྡྲ་བཛྲ་ཛ་ཌ་མུ་ཀུ་ཊ་བན་དྷེ་ཏིཥྛ་ཏིཥྛ་ཧཱུྃ་ཧཱུྃ་ཕཊ་ཕཊ་ཀྱིས་རྒྱལ་བ་ལྗང་ཁུས་རལ་པ་ལ་ཅོད་པན།
དེ་བཞིན་དུ་མགོར་ཨོཾ་དང་། མཐར་ཏིཥྛ་སོགས་སྦྱར་ཏེ། ཀྵུཾ་བཛྲ་བི་ཛ་ཡ་ནཱ་གེནྡྲ་བཛྲ་པཊྚས་རྣམ་རྒྱལ་སྔོན་པོས་དར་དཔྱངས། ཧླཾ་ཧླཱཾ་བཛྲ་ཀརྐོ་ཊ་ཀ་བཛྲ་པདྨོ་བཱ་མ་དཀྵི་ཎ་ཀུཎྜ་ལ་ཡོཿས་སྟོབས་རྒྱུ་དང་པདྨ་ནག་པོས་གཡོན་གཡས་ཀྱི་རྣ་རྒྱན། ཧྲཾ་ཧྲ་བཛྲ་བཱ་སུ་ཀི་ཤཾ་ཁཱ་པཱ་ལཽ་བཱ་མ་དཀྵི་ཎ་རུ་ཙ་ཀ་ཡོཿས་ནོར་རྒྱས་དང་དུང་སྐྱོང་དམར་པོས་གཡོན་གཡས་ཀྱི་ཕྱག་གདུབ། ཧྭཾ་ཧྭཾ་བཛྲ་ཨནནྟ་ཀུ་ལེ་ཀ་མེ་ཁཱ་ལཱ་ཀཎ་ཋི་ཀ་ཡོཿས་མཐའ་ཡས་དང་རིགས་ལྡན་དཀར་པོས་སྐ་རགས་མགུལ་རྒྱན། ཧླཾ་ཧླཾ་བཛྲ་ཏཀྵ་ཀོ་མ་ཧཱ་པད་མཽ་བཱ་མ་དཀྵི་ཎ་པཱ་ད་ནུ་པུ་ར་ཡོཿས་འཇོག་པོ་དང་པད་ཆེན་སེར་པོས་གཡོན་གཡས་ཀྱི་རྐང་གདུབ་ཏུ་བཅིངས་པར་མོས་ལ། ཨོཾ་ཧཱུྃ་ཀྲོ་དྷེན་དྲོ་ཧཾ་ཀྲོ་དྷ་ནཾ་ཨཛྙཱ་ད་ཡ་ཀ་སྭཱ་ཧཱས་ང་རྒྱལ་གཟུང་ངོ་། ། གཉིས་པ་ནི། སྙིང་ཁའི་ཉི་མར།
ཧྱ་ཡྻཱ་རརཱ་ཝྺཱ་ལླཱ་བརྩེགས་པའི་ཧ་དང་རྡོ་རྗེ་ལས། གཙུག་ཏོར་ལྗང་ཁུ་མི་བསྐྱོད་པ་དང་། ཧཱ་དང་རྡོ་རྗེ་ལས་གནོད་མཛེས་རྡོར་སེམས་ལྟ་བུར་གྱུར་པ། ཨོཾ་ཧཾ་བཛྲ་ཀྲོ་དྷ་རཱ་ཛ་མ་ཧཱ་ཨུཥྞི་ཥ་ཨུར་དྷ་དི་ཤི་རཀྵཾ་ཀུ་རུ་ཀུ་རུ་སྭཱ་ཧཱ་ཨོཾ་ཧཿབཛྲ་ཀྲོ་དྷ་རཱ་ཛ་སུ་མྦྷ་ཨཱ་དྷོ་དི་ཤི་རཀྵཾ་ཀུ་རུ་ཀུ་ར་སྭཱ་ཧཱས། བཀའ་བསྒོས་ནས། རྩ་ཞལ་གྱི་རྣ་བ་གཡོན་གཡས་ནས་ཕྱུང་། སྟེང་འོག་གི་རྩིབས་སུ་ཉི་མར་འཁོད། དེ་བཞིན་དུ་སྔགས་ཀྱི་མཐའ་ཐོག་སྦྱར་ཞིང་། ཡི་ཡཱི་དང་རལ་གྲི་ལས་བགེགས་མཐར་བྱེད་དང་དབྱུག་སྔོན་དོན་གྲུབ་ལྟ་བུར་གྱུར། ཡཾ་བཛྲ་ཀྲོ་དྷ་རཱ་ཛ་ཨ་དྷི་བ་ལ་སརྦ་བིགྷྣན་ཏ་ཀ་པཱུརྦ་དང་།
ཡཱཿབཛྲ་ཀྲོ་དྷ་རཱ་ཛ་ནཱི་ལ་དཎྜ་ཨགྣེ་ཡཾ་གིས་བཀའ་བསྒོས། སྣ་གཡོན་གཡས་ནས་ཕྱུང་། ཤར་དང་མེར་ཉི་མར་འཁོད། རྀ་རཱྀ་ད་རིན་ཆེན་ལས་ཤེས་རབ་མཐར་བྱེད་དང་འདོད་རྒྱལ་རིན་འབྱུང་ལྟ་བུར་གྱུར། རཾ་བཛྲ་ཀྲོ་དྷ་རཱ་ཛ་ཛམྦྷ་ཀ་དུཥྚ་པྲ་ཛྙཱ་ན་ཏ་ཀ་དཀྵི་ཎ་དང་། རཿབཛྲ་ཀྲོ་དྷ་རཱ་ཛ་ཊཀྐི་ནྱེ་རི་ཏྱཾ་གིས་བཀའ་བསྒོས་མིག་གཡོན་གཡས་ནས་ཕྱུང་། ལྷོ་དང་བདེན་བྲལ་དུ་ཉི་མར་འཁོད། ཝུ་ཝཱུ་དང་པདྨ་ལས་པདྨ་མཐར་བྱེད་དང་མི་གཡོ་བ་སྣང་མཐའ་ལྟ་བུར་གྱུར། ཝཾ་བཛྲ་ཀྲོ་དྷ་རཱ་ཛ་མན་ཀ་བི་ར་ག་པདྨཱ་ན་ཏ་ཀ་ཨུཏྟ་ར་དང་། ཝཿབཛྲ་ཀྲོ་དྷ་རཱ་ཛ་ཨ་ཙ་ལ་ཨཱི་ཤྭ་ནས་བཀའ་བསྒོས།
ལྕེ་དང་ཆུ་ལམ་ནས་ཕྱུང་། ། བྱང་དང་དབང་ལྡན་དུ་ཉི་མར་འཁོད། ལྀ་ལཱྀ་དང་འཁོར་ལོ་ལས་གཤིན་རྗེ་མཐར་བྱེད། སྟོབས་པོ་ཆེ་སྣང་མཐའ་ལྟ་བུར་གྱུར། ལཾ་བཛྲ་ཀྲོ་དྷཱ་རཱ་ཛ་སྟམྦྷ་ཀ་ཡ་མཱནྟ་ཀ་ཡ་པཤྩི་མས་དང་། ལཿབཛྲ་ཀྲོ་དྷ་རཱ་ཛ་མ་ཧཱ་བཱ་ལ་བཱ་ཡ་བྱཾ་གིས་བཀའ་བསྒོས། བཤང་ལམ་དང་གཙུག་ཏོར་ནས་ཕྱུང་། ནུབ་དང་རླུང་དུ་ཉི་མར་འཁོད། ཐམས་ཅད་ཀྱང་སྐྲ་དམར་སེར་གྱིས་རྒྱན་དུ་བརྫེས་པ། སྦྲུལ་དང་ཕྱག་རྒྱ་དྲུག་གིས་བརྒྱན་པ།
ཞལ་རེ་རེ་ལ་དམར་ལ་ཟླུམ་པའི་སྤྱན་གསུམ་པ། གཡས་བརྐྱང་གིས་གནས་པའོ། ། གཉིས་པ་ནི། ལྕགས་ཀྱུའི་ཕྱག་རྒྱ་དང་ཛཿཞེས་བརྗོད། རང་ལས་རང་འདྲ་སྤྲོས་པས་ཡེ་ཤེས་པ་སྤྱན་དྲངས་རང་ལ་བསྟིམས་ཏེ་མཆོད། རྡོ་རྗེའི་ཕྱག་རྒྱ་དང་ཧཱུྃ་གིས་ཤེས་རབ་མཐར་བྱེད་ཀྱིས་གཞུག ཞགས་པའི་ཕྱག་རྒྱ་དང་བཾ་གྱིས་གཤིན་རྗེ་མཐར་བྱེད་ཀྱིས་དབྱེར་མེད་དུ་བཅིང་། དྲིལ་བུའི་ཕྱག་རྒྱ་དང་ཧོས་པདྨ་མཐར་བྱེད་ཀྱིས་མཉེས་པར་བྱས། དབྱུག་པའི་ཕྱག་རྒྱ་དང་ཧིས་བགེགས་མཐར་བྱེད་ཀྱིས་རོ་མཉམ་པར་བྱས་པར་བསམ་མོ། ། གསུམ་པ་ནི་སྔར་ལྟར་རྡོ་རྗེའི་ས་བོན་རྣམས་འགོད་པའོ། །
བཞི་པ་ནི། སྒྲུབ་ཐབས་ལྟར་དབང་བསྐུར་རྒྱས་པར་བླང་བར་བྱའོ། ། ལྔ་པ་ནི། གཙོ་བོ་དང་གཙུག་ཏོར་ལ་མི་བསྐྱོད་པ། བགེགས་མཐར་བྱེད་དང་། དབྱུག་སྔོན་ལ་དོན་གྲུབ་ཤེས་རབ་མཐར་བྱེད་དང་འདོད་རྒྱལ་ལ་རིན་འབྱུང་། པདྨ་མཐར་བྱེད་དང་མི་གཡོ་བ་ལ་སྣང་མཐའ། གཤིན་རྗེ་མཐར་བྱེད་དང་སྟོབས་པོ་ཆེ་ལ་རྣམ་སྣང་། གནོད་མཛེས་ལ་རྡོར་སེམས་རྣམས་སྤྲུལ་སྐུའི་ཆ་བྱད་ཅན་གྱིས་དབུ་རྒྱན་པར་བསམ་མོ། ། དྲུག་པ་ནི།
ཨོཾ་སརྦྦ་ཏ་ཐཱ་ག་ཏ་རཀྵཾ་ཙཀྲ་སྭ་བྷཱ་ཝ་ཨཏྨ་ཀོ་ཧཾ་གིས་ང་རྒྱལ་བཟུང་བར་བྱའོ། ། གསུམ་པ་ནི། སྙིང་ཁའི་ཉི་མར་རྡོ་རྗེའི་ལྟེ་བར་ཧཱུྃ་ལ་སྔགས་ཕྲེང་གིས་བསྐོར་བ་ལས་འོད་འཕྲོས། སངས་རྒྱས་ཐམས་ཅད་ཀྱི་རྒྱུད་བསྐུལ། བྱིན་རླབས་འོད་ཀྱི་རྣམ་པར་བསྡུས། སྔགས་ཕྲེང་ལ་ཐིམ། འོད་ཕྱོགས་བཅུར་འཕྲོས། བདུད་བགེགས་ཐམས་ཅད་ཚར་བཅད་པར་བསམ་ཞིང་། སྔགས་དོན་དྲན་བཞིན་པས། ཨོཾ་ན་མོ་བཛྲ་སཏྭ་ཡ།
ན་མོ་བུདྡྷ་བོ་དྷི་སཏྭེ་བྷྱཿ ན་མོ་བཛྲ་ཀྲོ་དྷེནྡྲ་རཱ་ཛེ་བྷྱཿ ན་མོ་བི་ཤྭ་མཱ་ཏྲེ། ན་མོ་བུདྡྷ་བོ་དྷི་སཏྭ་དེ་ཝཱི་བྷྱཿན་མོ་བཛ་ཌཱ་ཀི་ནཱི་བྷྱཿཨཾ་ན་མོ་བྷ་ག་ཝཱ་ཏེ་ཀཱ་ལ་ཙ་ཀྲཱ་ཡ། བཛྲ་བྷཻར་ཝ་བྷཱི་ཀ་རཱ་ཡ་མ་ཧཱ་ཨིནྡྲ་ནཱི་ལ་ཝརྣ་ཤ་རི་རཱ་ཡ། མཱ་ར་ཀླེ་ཤ་ཧྲི་ད་ཡ་ཀྲཱན་ཏ་སི་ཏ་རཀྟ་ཙ་ར་ཎཱ་ཡ། ཀྲྀཥྞ་རཀྟ་སི་ཏ་ཀཎ་ཋཱ་ཡ། ནཱི་ལ་སི་ཏ་པཱི་ཏ་རཀྟ་དཾཥྚྲ་ཀ་ར་ལོ་གྲ་བྷཱིཥ་ཎ་མུ་ཁཱ་ཡ། ཀྲྀཥྞ་རཀྟ་སི་ཏ་ས་བྱེ་ཏ་རསྐན་དྷཱ་ཡ། དྭ་ད་ཤ་བྷཱུ་ཛཱ་ཡ།
ཥཊ་བིཾ་ཤ་ཏི་ཀ་རཱ་ཡ། བཛྲ་ཁཊ་ག ཏྲི་ཤཱུ་ལ། ཀརྟི་ཀ བཱ་ན། ཨཾ་ཀུ་ཤ ཌ་མ་རུ་ཀ མུད་ག་ར། ཙཀྲ། ཀུན་ཏ།
དཎྜ་པར་ཤུ། བཛྲ་གྷཎ་ཊཱ། ཁེ་ཊ། ཁ་ཊྭཾ་ག ཀ་པཱ་ལ། ཙཱ་པ། པཱ་ཤ རཏྣ། ཀ་མ་ལ། ཤཾ་ཁ།
ཨཱ་ངརྴ། ཤྲཱིཾ་ཁ་ལཱ། བྲཧྨ་ཤི་རོ། ག་ཛ་ཙརྨ་དྷྀ་ཀ་ཀ་ར་ཡ། བྱཱ་གྷྲ་ཙརྨ་ནི་ཝ་ས་ནཱ་ཡ། སྐན་དྷེ་མུཎྜ་མཱ་ལ་ཨ་བ་ལཾ་བི་ནེ། ཤི་ར་སི་བཛྲ་པཊྚ། མུ་ཀུ་ཊེ། བཛྲ་ཀ་པཱ་ལ་མཱ་ལ། ཨར་དྷ་ཙནྡྲ་རཱ་ཡ།
ཀུཎྜ་ལ། རུ་ཙ་ཀ ཀན་ཋི་ཀ མེ་ཁ་ལ། ནཱུ་པུ་ར། བྷསྨ་ཡཛྙོ་པ་བཱི་ཏ། ཤི་རོ་མ་ཎི། མ་ཧཱ་མུ་དྲ། ནཱ་གེནྡྲ། བི་བྷུ་ཥ་ཎ་ཡ།
བཛྲ་ཌཱ་ཀི་ནི་སནྟོ་ཤི་ཏ་ཧྲི་ད་ཡཱ་ཡ། ཨིནྡྲ་ཨགྣི་ཡ་མ་ནཻ་རིཏྱ་བ་རུ་ཎ་བཱ་ཡུ་ཀུ་བེ་ར་ཨཱི་ཤ་ན་བྲཧྨ་བིཥྞུ་བི་ནཱ་ཡ་ཀ་ཀཱརྟི་ཀེ་ཡ་ནན་ཏི་མ་ཧཱ་ཀཱ་ལ་གྲ་ཧ་ནཀྵེ་ཏྲ་ཀྵེ་ཏྲ་པ་ལ་སུ་རེནྡྲ་ཨ་སུ་རེནྡྲ་ཕ་ཎཱིནྡྲ་བྷུ་ཏེནྡྲ་ན་རེནྡྲ་སཾ་ཏུ་ཏ་ཙ་ར་ཎཱ་ཡ། ཞེས་རྐང་པ་བཅུ་དྲུག་པ་དང་། སྔར་གྱི་བཀའ་བསྒོ་བའི་སྔགས་བཟླས་སོ། ། གསུམ་པ་རྗེས་ལ་མཆོད་པ། བསྟོད་པ། གཏོར་མ། གཤེགས་གསོལ་བཞིའི་དང་པོ་ནི། སྒྲུབ་ཐབས་ལྟར་མཆོད་རྫས་བསངས་སྦྱངས། ཆུ་གཉིས་དང་ལྷ་མོ་བཅུ་གཉིས་དང་བདུད་རྩིས་མཆོད་པའོ། །
གཉིས་པ་ནི། རྡོ་རྗེ་འཇིགས་བྱེད་འཇིགས་པར་བྱེད། ། དཔའ་བོ་གདུལ་དཀའ་འདུལ་བ་པོ། ། དུས་ཀྱི་འཁོར་ལོ་ཐོད་པ་ཅན། ། ཁམས་གསུམ་རྣམ་རྒྱལ་ལ་ཕྱག་འཚལ། ། རྗེ་བོ་སྣ་ཚོགས་རྡོ་རྗེ་འཛིན། ། ཁྲོ་བོའི་རྒྱལ་པོ་རྣམས་ཀྱི་གཙོ། ། ཞབས་ལ་སྲིད་གསུམ་གྱིས་བསྟོད་པ། ། རྡོ་རྗེའི་ཤུགས་ལ་ཕྱག་འཚལ་ལོ། ། ཧ་ཡ་ར་ཝ་ལ་ལས་སྐྱེས། །
རྡོ་རྗེ་ཁྲོ་བོའི་རྒྱལ་པོ་ཆེ། ། སྟེང་འོག་ཕྱོགས་མཚམས་རྣམས་གནས་ནས། ། ཕྱོགས་བཅུ་སྲུང་མཛད་རྣམས་ལ་འདུད། ། ཅེས་པས་བསྟོད་དོ། ། གསུམ་པ་ནི། ཇི་ལྟར་འབྱོར་བའི་གཏོར་མ་གཅིག་དྲུག་བདུན་ལ་སོགས་པ་སྒྲུབ་ཐབས་ལྟར་བསངས་སྦྱངས། སྟོང་པའི་ངང་ལས་ཡཾ་ལས་རླུང་གི་དཀྱིལ་འཁོར་ནག་པོ་གཞུའི་དབྱིབས་ཅན་རྒྱལ་མཚན་གྱིས་མཚན་པ། དེའི་སྟེང་དུ་རཾ་ལས་མེའི་དཀྱིལ་འཁོར་གྲུ་གསུམ་དམར་པོ་མེ་འབར་བའི་སྟེང་དུ་ཨཱཿལས་བུམ་པ་བདུད་རྩིའི་ཆུས་གང་བའི་སྒྱེད་བུ་གསུམ་གྱི་སྟེང་དུ། རཱཿལས་ཐོད་པ་དུམ་བུ་གཅིག་པའི་ནང་དུ་པདྨ་འདབ་མ་བརྒྱད་ལ། ཨ་ཨི་རྀ་ཨུ་ལྀ་ལས་དབུས་སུ་ཁུ་བ།
ཤར་དུ་རྐང་། ལྷོར་ཁྲག བྱང་དུ་དྲི་ཆུ། ནུབ་ཏུ་བཤང་བ། ལཱྀ་ཨཱུ་རཱྀ་ཨཱི་ཨཱ་ལས་རླུང་དུ་གླང་པོའི་ཤ དབང་ལྡན་དུ་བ་ལང་། སྲིན་པོར་རྟ། མེར་ཁྱི། དབུས་སུ་མིའི་ཤ་རྣམས་ས་བོན་དེ་དག་གིས་མཚན་པ་བསམས་ལ། ཐུགས་ཀའི་ས་བོན་གྱི་འོད་ཀྱིས་བསྐུལ་བའི་རླུང་གིས་མེ་སྦར་ཏེ་ཞུ་བའི་དམ་ཚིག་གི་བདུད་རྩི་ཉི་མ་འཆར་ཀའི་མདོག་ལྟ་བུར་གྱུར།
ལག་པ་གཡོན་པའི་མཐིལ་དུ་ཟླ་བ་ལ་ཨོཾ་བསམས་པ་གཏོར་མ་ལ་བསྟན་ཏེ། ཨོཾ་ཨོཾ་བཛྲ་ཙནྡྲ་སརྦ་དྷརྨ་སུ་བི་ཤུདྡྷ་ཿསཱ་བྷཱ་ཝ་སརྦ་དྷརྨན་བི་ཤོ་དྷ་ཡ་སྭཱ་ཧཱ། ཞེས་བརྗོད་པས་ཨོཾ་ལས་འོད་འཕྲོས་བདུད་རྩི་ལ་ཕོག་པས་མི་གཙང་བའི་དྲི་མ་སྦྱངས། ལག་པ་གཡས་པའི་མཐིལ་དུ་ཉི་མ་ལ་ཨཱཿབསམས་པ་བསྟན་ཏེ། ཨོཾ་ཨཱཿབཛྲ་སཱུརྻ་སརྦ་དྷརྨཱ་སརྦ་དྷརྨཱ་པྲ་བོ་དྷ་ཀ་སརྦ་དྷརྨཱན་པྲ་བོ་དྷ་ཡ་སྭཱ་ཧཱ། ཞེས་བརྗོད་པས་ཨཿལས་འཕྲོས་པ་ཕོག་པ་བདུད་རྩི་ཆགས་པའི་རོ་དང་ལྡན་པར་རྟོགས་པར་བསམ། ལག་པ་གཉིས་ཀ་ཁ་སྦུབ་པའི་སྙིམ་པར་སྒྲ་གཅན་ལ་ཧཱུྃ་བསམས་པ་བསྟན་ཏེ། ཨོཾ་ཧཱུྃ་བཛྲ་ཨ་ན་ལ་སརྦ་པྲ་དཱི་པ་ཀ་སརྦ་དྷརྨན་པྲ་བོ་དྷ་ཡ་སྭཱ་ཧཱ། ཞེས་བརྗོད་པས་ཧཱུྃ་ལས་འཕྲོས་པའི་འོད་ཕོག་པས་མང་པོར་སྤེལ་ཏེ་གཟི་བརྗིད་རབ་ཏུ་འབར་ཞིང་ཁ་དོག་དྲི་རོ་ཕུན་སུམ་ཚོགས་པར་བསམ། མཁའ་ལྡིང་གི་ཕྱག་རྒྱ་བཅས་པའི་སྟེང་དུ་དུས་མེའི་སྟེང་དུ་ཧོཿབསམས་བསྟན་ཏེ།
ཨོཾ་ཧོ་སརྦ་དྷརྨཱ་བཛྲ་ཨ་མྲྀ་ཏ་ཀ་ར་སརྦ་དྷརྨཱ་ན་བཛྲ་ཨ་མྲྀ་ཏཾ་ཀུ་རུ་ཀུ་རུ་སྭཱ་ཧཱ། ཞེས་བརྗོད་པས་ཧོ་ལས་འཕྲོས་པའི་འོད་ཀྱི་ཡེ་ཤེས་ཀྱི་བདུད་རྩི་བཀུག་པ་ཐིམ་པས་ཟག་བཅས་ཀྱི་དྲི་མ་སྦྱངས་ནས་ཟག་མེད་ཀྱི་བདུད་རྩིར་གྱུར་པར་བསམ། དེ་ནས་རྡོ་རྗེ་རྩེ་ལྔ་པའི་ཕྱག་རྒྱས་གཏོར་མའི་མདུན་དུ་སྤྱན་དྲངས་ནས་གསོལ་བར་བསམ་ཞིང་། གཙོ་བོ་ལ་ཨོཾ་ཨཿཧཱུྃ་ཧོཿཤྲི་ཀཱ་ལ་ཙཀྲ། བཛྲ་བྷཻ་ར་བ་བྷྱཿ ས་པཱ་རི་ཝཱ་རེ་བྷྱཿཨི་དཾ་བ་ལིཾ་གན་དྷཾ་པུཥྤཾ་དྷཱུ་པཾ་དཱི་པཾ་ཨ་ཀྵ་ཏཾ་ད་དཱ་མ་ཧེ་ཏེ་ཛ་ཨ་གཏྱ་ས་པ་རི་ཝཱ་ར་ཤི་གྷྲཾ་ཨི་དཾ་བ་ལིཾ་གྲྀཧྞནྟུ། ཁཱ་དནྟུ་པི་ཝནྟུ་ཛཿཧཱུྃ་བཾ་ཧོ་སཾ་ཏྲིཔྟཱཿསརྦ་སཏྭ་ནཾ་པུཥྚིཾ་པུཥྚིཾ་རཀྵ་ཨཱ་ཝ་ར་ཎ་གུཔྟིཾ་ཀུརྦན་ཏུ་ཧཱུྃ་ཧཱུྃ་ཕཊ་བཛྲ་དྷ་ར་ཨཱཛྙཱ་པ་ཡ་ཏི་སྭཱ་ཧཱ་དང་། ཁྲོ་བོ་ལ། ཨོཾ་ཨཱཿཧཱུྃ་ཧོཿཨུཥྞི་ཥ། སུམྦྷ་ནི་སུམྦྷ།
བིགྷྣན་ཏ་ཀ ནཱི་ལ་དཎྜ། པྲཛྙཱནྟ་ཀ ཊཀྐི་རཱ་ཛ། པདྨཱན་ཏ་ཀ ཨ་ཙ་ལ། ཡ་མཱན་ཏ་ཀ མ་ཧཱ་བཱ་ལེ་བྷྱཿས་པ་རི་ཝཱ་ར་སོགས་ཀྱིས་དབུལ། ལྷ་མོ་བཅུ་གཉིས་དང་བདུད་རྩིས་མཆོད། ། དུས་ཀྱི་འཁོར་ལོ་ཐོད་པ་ཅན། །
ཁྲོ་བོའི་རྒྱལ་པོ་འཁོར་བཅས་ལ། ། གཏོར་མ་དྲི་དང་མེ་ཏོག་སྤོས། ། སྒྲོན་མ་མ་ཉམས་འབྲས་བཅས་འདི། ། བདག་གིས་འབུལ་གྱིས་ཁྱེད་རྣམས་ཀྱང་། ། འཁོར་དང་བཅས་པ་མྱུར་གཤེགས་ནས། ། གཏོར་མ་འདི་ནི་བསྣམས་ནས་ཀྱང་། ། གསོལ་ཞིང་བཏུང་བར་མཛད་ནས་སུ། ། ཡང་དག་མཉེས་པ་སེམས་ཅན་ཀུན། ། ཞི་དང་རྒྱས་དང་བསྲུང་བ་དང་། ། སྦ་བ་རྣམས་ནི་མཛད་པ་དང་། །
རྡོ་རྗེ་འཆང་གི་བཀའ་བཞིན་མཛོད། ། ཅེས་པས་ཕྲིན་ལས་བཅོལ་ལོ། ། བཞི་པ་ནི། ཡི་གེ་ཀྵ་དང་ལག་པའི་རྒྱབ་བསྟན་པའི་སེ་གོལ་གྱིས་གསང་གནས་ཀྱི་འཁོར་ལོར་ཧཾ་ལ་ཁྲོ་བོ་རྣམས་གཤེགས་སུ་གསོལ་ལོ། ། དཀྱིལ་ཆོག་གི་དུས་སུ་ཐུན་མཚམས་གསུམ་དུ་གཏོར་མ་སྦྱིན་པའི་ཚུལ་ཡང་འདི་ཉིད་དེ། འདིའི་རྗེས་ལ་ས་བཟུང་བ་ལ་སོགས་པ་བྱའོ། ། ཐུགས་དཀྱིལ་སོགས་སུ་དབང་བསྐུར་བའི། ། ས་གཞི་ཡོངས་བཟུང་དུས་ཉིད་དུ། ། སྲུང་བའི་འཁོར་ལོ་བསྒོམ་པའི་ཚུལ། ། བཀོད་པའི་དགེ་བས་སངས་རྒྱས་ཤོག །
དཔལ་དུས་ཀྱི་འཁོར་ལོའི་སྲུང་འཁོར་བསྡུས་པ། བླ་མ་ཡེ་ཤེས་དབང་ཕྱུག་གིས་བསྐུལ་བའི་ངོར། ཨ་ཝ་དྷཱུ་ཏཱི་པ་བསོད་ནམས་ཀྱིས། སྣ་ཚོགས་དབྱིག་གི་ལོ་སྨལ་པོའི་ཟླ་བའི་ཡར་ཚེས་བརྒྱད་ལ་རྫོགས་པར་སྦྱར་བའི་ཡི་གེ་པ་ནི་རྒྱལ་མཚན་བཟང་པོའོ། ། འདིས་བདུད་ཐམས་ཅད་ལས་རྣམ་པར་རྒྱལ་བར་གྱུར་ཅིག། །། PAGE * MERGEFORMAT 12 བླ་མ་དམ་པ། དུས་འཁོར་གྱི་སྲུང་འཁོར་བསྡུས་པ། PAGE * MERGEFORMAT 11
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
