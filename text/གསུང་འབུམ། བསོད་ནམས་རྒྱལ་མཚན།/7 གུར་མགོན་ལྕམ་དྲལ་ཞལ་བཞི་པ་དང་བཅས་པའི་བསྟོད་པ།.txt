གསུང་འབུམ། བསོད་ནམས་རྒྱལ་མཚན།
པོད ༧
གུར་མགོན་ལྕམ་དྲལ་ཞལ་བཞི་པ་དང་བཅས་པའི་བསྟོད་པ།
༄༅། །གུར་མགོན་ལྕམ་དྲལ་ཞལ་བཞི་པ་དང་བཅས་པའི་བསྟོད་པ་བཞུགས་སོ།། ཨོཾ་སྭསྟི། བདེ་བ་ཆེན་པོའི་ངོ་བོ་ཉིད། ། སྟོང་པ་ཉིད་དང་རོ་གཅིག་པ། ། བླ་མ་མཆོག་དང་དབྱེར་མེད་པའི། ། ཀྱེ་ཡི་རྡོ་རྗེ་ལ་ཕྱག་འཚལ། ། རྒྱལ་བ་ཀུན་གྱི་ཕྲིན་ལས་ལས། ། གདུག་པ་འདུལ་ཕྱིར་སྲིན་པོའི་སྐུར། ། ལེགས་བསྟན་བསྟན་པ་རྗེས་སྐྱོང་བའི། ། གཏུམ་པོ་ཁྱོད་ལ་བདག་བསྟོད་དོ། །
འཇིག་རྟེན་འཇིག་རྟེན་འདས་པ་ཡི། ། བསྟན་པ་བསྲུང་མཛད་ཀུན་གྱི་གཙོ། ། ཆོས་འཁོར་ཡོངས་ཀྱི་སྲོག་ཤིང་ཆེ། ། ནག་པོ་ཁྱོད་ལ་བདག་བསྟོད་དོ། ། དགྲ་བགེགས་མ་ལུས་ཚར་གཅོད་པའི། ། དམ་ཚིག་ཅན་རྣམས་རྗེས་འཛིན་པས། ། ཐུབ་པའི་བཀའ་བཞིན་ལེགས་བསྒྲུབ་པའི། ། དམ་ཚིག་ཅན་ལ་བདག་བསྟོད་དོ། ། ཞི་རྒྱས་དབང་དང་མངོན་སྤྱོད་ཀྱི། ། ཕྲིན་ལས་ངོ་མཚར་བསམ་ཡས་པས། །
འགྲོ་རྣམས་བདེ་ལ་འགོད་མཛད་པའི། ། མགོན་མཆོག་ཁྱོད་ལ་བདག་བསྟོད་དོ། ། དཔལ་ལྡན་ནག་པོ་འཁོར་བཅས་རྣམས། ། ཏིང་འཛིན་སྔགས་དང་ཕྱག་རྒྱ་ཡིས། ། བྱིན་རླབས་བཞེད་དགུ་འབྱུང་བ་ཡི། ། གཏོར་མ་རྒྱ་མཚོ་འདི་བཞེས་མཛོད། ། སྨན་རག་ཕུད་དང་འཛམ་བུ་ཏི། ། འབྲས་ཆན་སྲན་མ་ལ་དུར་བཅས། ། སྣ་ཚོགས་རོལ་མོ་ལ་སོགས་པའི། ། མཆོད་རྫས་སྣ་ཚོགས་འདི་བཞེས་ལ། །
བདེ་གཤེགས་བསྟན་པ་བསྲུང་བ་དང་། ། བསྟན་འཛིན་དབུ་འཕང་ཆེས་མཐོ་བས། ། ཐོས་བསམ་བསྒྲུབ་པ་ཆེར་འཕེལ་ཞིང་། ། འཇིག་རྟེན་དགེ་ཞིང་དར་བར་མཛོད། ། དཔལ་མགོན་པོ་ལ་བསྟོད་པ་སྟེ་དང་པོའོ།། ༈ །།འདོད་ཁམས་དབང་ཕྱུག་དཔལ་ལྡན་མ། ། སྲིད་གསུམ་གནས་ན་མཐུ་ཆེན་མ། ། ལྷ་ཆེན་དབང་ཕྱུག་དགྱེས་མཛད་མ། ། མཁའ་འགྲོའི་གཙོ་མོ་ཁྱོད་ལ་བསྟོད། ། ཁྱོད་སྐུ་ལྷུན་པོ་ལྟར་བརྗིད་ཅིང་། །
གར་མཁན་ལྟ་བུར་རྣམ་སྤྲུལ་བས། ། འགྲོ་བ་ཀུན་གྱི་གདུག་པའི་སེམས། ། རྣམ་པར་འཇོམས་མཛད་ཁྱོད་ལ་བསྟོད། ། ཏི་སེ་སྲིན་པོའི་གནས་རྣམས་དང་། ། དུར་ཁྲོད་ལ་སོགས་ཕྱོགས་ཀུན་ཏུ། ། རྣམ་པར་རྒྱུ་བས་ལེགས་ཉེས་ཀྱི། ། སྟངས་འཛིན་རྗེས་གཅོད་ཁྱོད་ལ་བསྟོད། ། ཁྱོད་ལ་བསྟོད་ཅིང་གསོལ་བ་དང་། ། དམ་ཚིག་ཅན་གྱི་སྐྱེ་བོ་རྣམས། ། བརྩེ་བས་གཡེལ་བ་མི་མངའ་བར། །
རྟག་པར་གཟིགས་པ་ཁྱོད་ལ་བསྟོད། ། དཔལ་ལྡན་མི་ཕམ་སྲིད་གསུམ་བདག ། ཡུམ་མཆོག་ཨེ་ཀ་ཛ་ཊཱིར་བཅས། ། ལས་མཁན་གནོད་སྦྱིན་ཡབ་ཡུམ་ཆེ། ། བཀའ་ཉན་མིང་སྲིང་འཁོར་བཅས་རྣམས། ། འདིར་སྤྱོན་དམ་བཅས་རྗེས་དགོངས་ལ། ། བཟའ་བ་སྣ་ཚོགས་བཅའ་བར་ལྡན། ། བཏུང་བ་སྣ་ཚོགས་རྒྱན་གྱིས་སྤྲས། ། བཀའ་ཡི་གཏོར་མ་འདི་བཞེས་ཤིག ། སྨན་རག་ལ་སོགས་གོང་བཞིན་སྦྱར།
དཔལ་ལྷ་མོ་ལ་བསྟོད་པ་དེ་གཉིས་པའོ།། ༈ །།སྟོང་ཉིད་སྙིང་རྗེའི་བདག་ཉིད་སྐུ། ། གདུག་པ་མ་ལུས་འདུལ་མཛད་པ། ། དཔལ་ལྡན་ཁྲག་འཐུང་ཡབ་ཡུམ་ལ། ། གཉིས་མེད་ཚུལ་གྱིས་ཕྱག་འཚལ་བསྟོད། ། སྲིད་གསུམ་དབང་ཕྱུག་དྲེགས་པའི་གཙོ། ། སྐུ་མདོག་ཆེར་ནག་འཇིགས་པའི་ཞལ། ། ཧ་ཧའི་གད་རྒྱངས་ཆེར་སྒྲོགས་པས། ། རྣམ་པར་སྒེག་པ་ཁྱོད་ལ་བསྟོད། ། ཕྱོགས་བཅུ་ཀུན་ཏུ་རྣམ་རོལ་ཡང་། །
ངེས་པ་བཞིན་དུ་ཏི་སེ་དང་། ། བསིལ་བའི་ཚལ་དང་པོ་ཏ་ལ། ། བྱང་ཕྱོགས་གནས་བཞུགས་ཁྱོད་ལ་བསྟོད། ། སྣ་ཚོགས་ཞལ་དང་ཕྱག་མཚན་གྱིས། ། ཕྲིན་ལས་སྣ་ཚོགས་སྒྲུབ་མཛད་ཅིང་། ། སྒྲུབ་ལ་དངོས་གྲུབ་མཆོག་སྩོལ་བའི། ། བྲམ་ཟེའི་གཟུགས་ཅན་ཁྱོད་ལ་བསྟོད། ། ཁྱོད་ཀྱི་སྲིང་མོ་ཆེན་མོ་བཞི། ། འཇིགས་གཟུགས་གྲི་གུག་ཐོད་འཛིན་པ། ། ཁྱེད་ཐུགས་དགྱེས་པ་བསྐྱེད་པ་དང་། །
ཕྱོགས་བཅུར་ལས་མཛད་རྣམས་ལ་བསྟོད། ། ལྷ་མཆོག་ནག་པོ་མཐུ་བོ་ཆེ། ། ཡབ་ཡུམ་སྤྲུལ་པ་ཡང་སྤྲུལ་དང་། ། ལྷ་སྲིན་སྡེབརྒྱད་འཁོར་དང་བཅས། ། ཚུར་སྤྱོན་སྔོན་གྱི་དམ་དགོངས་ལ། ། ཐུགས་དམ་བཞིན་དུ་ལེགས་བཅས་ཤིང་། ། ཏིང་འཛིན་ལ་སོགས་སྔར་བཞིན་སྦྱར། ། ཞལ་བཞི་པ་ལ་བསྟོད་པ་སྟེ་གསུམ་པའོ།། ༈ །།དཔལ་ལྡན་ས་སྐྱ་པའི་བཀའ་སྲུང་རྣམས་ལ་བསྟོད་པ་མདོར་བསྡུས་པ། བཙུན་པ་བསོད་ནམས་རྒྱལ་མཚན་དཔལ་བཟང་པོས།
དད་པ་དང་འདུན་པའི་ངང་ཚུལ་ཅན་གྱི་བཤེས་གཉེན་ཡར་ལུང་པ་སེང་གེ་རྒྱལ་མཚན་དཔལ་གྱིས་བསྐུལ་བའི་ངོར། བསམ་ཡས་ལྷུན་གྱིས་གྲུབ་པའི་གཙུག་ལག་ཁང་གི་མཧཱ་ཀཱ་ལ་ལྕམ་དྲལ་གྱི་དྲུང་དུ་སྦྱར་བའི་ཡི་གེ་པ་ནི། དགེ་བའི་བཤེས་གཉེན་མདོ་སྟོད་པ་ཡོན་ཏན་འབུམ་གྱིས་བགྱིས་པ་མཆོག་ཏུ་གྲུབ་པར་གྱུར་ཅིག། །། ཤུབྷཾ།། །། གཅིག་ཞུས།། །། PAGE * MERGEFORMAT 2 བླ་མ་དམ་པ། གུར་མགོན་སོགས་ལ་བསྟོད་པ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
