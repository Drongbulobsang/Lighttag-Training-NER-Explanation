གསུང་འབུམ། བསོད་ནམས་རྒྱལ་མཚན།
པོད ༤
དཀྱིལ་འཁོར་བདུན་བསྲེས།
༄༅། །དཀྱིལ་འཁོར་བདུན་བསྲེས་བཞུགས་སོ།། དེ་ནས་ཕྱི་འཕྲེད་ཀྱི་དུས་སྔོན་འགྲོའི་གཏོར་མ་ནས་བཟླས་པའི་བར་སྔར་བཞིན་དུ་བྱས་ལ། མཆོད་པ་རྣམས་བྱིན་གྱིས་བརླབས་ནས་མདུན་བསྐྱེད་གསལ་གདབ་པ་ནི། ཨོཾ་བཛྲ་ཨ་མྲྀ་ཏ་ཀུཎྜ་ལི་ཧ་ན་ཧ་ན་ཧཱུྃ་ཕཊ྄། ཅེས་པས་བསང་། ཨོཾ་སྭཱ་བྷཱ་ཝ་ཤུདྡྷ་སརྦ་དྷརྨྨ་སྭ་བྷཱ་ཝ་ཤུདྡྷོཧཾ། ཞེས་པས་སྦྱངས། སྟོང་པའི་ངང་ལས་པཾ་ལས་པདྨ། རཾ་ལས་ཉི་མའི་སྟེང་དུ་ཧཱུྃ་ལས་སྣ་ཚོགས་རྡོ་རྗེའི་ལྟེ་བ་ལ་ཧཱུྃ་གིས་མཚན་པ་ལས། འོད་ཟེར་འོག་ཏུ་འཕྲོས་པས་རྡོ་རྗེའི་ས་གཞི།
ཕྱོགས་མཚམས་བརྒྱད་དུ་འཕྲོས་པས་ར་བ། སྟེང་དུ་འཕྲོས་པས་རྡོ་རྗེའི་གུར། ཕྱི་རོལ་དུ་འཕྲོས་པས་ཡེ་ཤེས་ཀྱི་མེ་རབ་ཏུ་འབར་བ་ལས་བསྲུང་བའི་འཁོར་ལོར་གྱུར་པའི་ནང་དུ་ཨེ་ལས་ཆོས་ཀྱི་འབྱུང་གནས་གྲུ་གསུམ་པའི་དབུས་སུ། ཡཾ་ལས་རླུང་། རཾ་ལས་མེ། ཝཾ་ལས་ཆུ། ལཾ་ལས་ས། བྷྲུཾ་ལས་འཁོར་ལོ། དེ་རྣམས་གཅིག་ཏུ་འདྲེས་པ་ལས་རིན་པོ་ཆེ་སྣ་ཚོགས་ལས་གྲུབ་པའི་གཞལ་ཡས་ཁང་གྲུ་བཞི་པ། ནང་ནས་རིམ་པ་བཞིན་དུ་ནག་པོ།
ལྗང་གུ། དམར་པོ། སེར་པོ། དཀར་པོའི་རྩིག་པ་ལྔ་དང་ལྡན་པ། དེའི་སྟེང་དུ་རིན་པོ་ཆེའི་ཕ་གུ་སེར་པོ་ལ་དྲ་བ་དང་དྲ་བ་ཕྱེད་པ་འཕྱང་བ། དེའི་སྟེང་དུ་རིན་པོ་ཆེའི་མདའ་ཡབ་དང་པུ་ཤུ་ཡོད་པ། རྩིག་པའི་ཕྱི་རོལ་གྱི་རྩ་བའི་སྟེགས་བུ་འདོད་ཡོན་གྱི་སྣམ་བུ་དམར་པོ་ལ། ལྷ་མོ་བཅུ་དྲུག་གིས་མཆོད་རྫས་དུ་མ་ཐོགས་ནས་བཅོམ་ལྡན་འདས་ལ་མཆོད་པ། ནང་ཀ་བ་བརྒྱད་དང་ལྡན་པ། སྟེང་རྡོ་རྗེའི་གདུང་བཞིས་མིག་མངས་རིས་སུ་བྲེས་ཤིང་མཛེས་པར་ཕུབ་པ།
དབུས་ཕྱུར་བུར་གྱུར་པའི་སྟེང་དུ་རྡོ་རྗེ་ཕྱེད་པའི་མེ་ཏོག་གིས་བརྒྱན་པ། སྒོའི་ཐད་སོ་བཞིར་ཀ་བ་བཞི་བཞིས་བཏེགས་པའི་རྟ་བབས་བང་རིམ་བཞི་དང་ལྡན་པའི་སྟེང་དུ། ཆོས་ཀྱི་འཁོར་ལོ་དང་གདུགས་དང་རི་དྭགས་དང་བཅས་པ། གཞན་ཡང་གོས་དང་འཕན་དང་། མེ་ཏོག་གི་ཕྲེང་བ་དང་། ཟླ་བ་རླུང་གིས་བསྐྱོད་པ་དང་། རྔ་ཡབ་ནོར་བུའི་ཡུ་བ་ཅན་ལ་སོགས་པའི་རྒྱན་དུ་མས་བརྒྱན་པའི་གཞལ་ཡས་ཁང་པར་གྱུར། དེའི་ཕྱི་རོལ་དུ་དུར་ཁྲོད་བརྒྱད། ཕྱོགས་སྐྱོང་བརྒྱད། ཤིང་བརྒྱད།
ཞིང་སྐྱོང་བརྒྱད། ཀླུ་བརྒྱད། གཞན་ཡང་མཆོད་རྟེན་བརྒྱད། ཆུ་བོ་བརྒྱད། མེ་བརྒྱད། གྲུབ་པ་ཐོབ་པའི་དཔའ་བོ་དང་རྣལ་འབྱོར་མ་དང་མཁའ་འགྲོ་མའི་ཚོགས་ཀྱིས་གང་བ། རོ་དང་རོ་ལངས་དང་། འདྲེ་དང་། སྲིན་པོ་ཤ་ཟའི་ཚ་ོགས་དང་བཅས་པའི་གཞལ་ཡས་ཁང་པའི་ནང་དུ། སྣ་ཚོགས་པདྨ་འདབ་མ་བརྒྱད་པའི་ལྟེ་བར་ཉི་མའི་དཀྱིལ་འཁོར་གྱི་སྟེང་དུ།
བདུད་བཞིའི་ངོ་བོ་ཚངས་པ་སེར་པོ། དབང་པོ་དཀར་པོ། ཉེ་དབང་སྔོན་པོ། དྲག་པོ་ནག་པོ། འདབ་མ་བརྒྱད་ལ་ཤར་དུ་ཚངས་པ་སེར་པོ། ལྷོར་དབང་པོ་དཀར་པོ། ནུབ་ཏུ་ཉེ་དབང་སྔོན་པོ། བྱང་དུ་དྲག་པོ་ནག་པོ། བྱང་ཤར་དུ་གཤིན་རྗེ་སྔོན་པོ། ཤར་ལྷོར་ནོར་བདག་སེར་པོ།
ལྷོ་ནུབ་ཏུ་སྲིན་པོ་ནག་པོ། ནུབ་བྱང་དུ་ཐག་བཟང་རིས་དུད་ཀ་རྣམས་འགྱེལ་ཞིང་གདོང་གྱེན་དུ་ཕྱོགས་པའི་གདན་གྱི་སྟེང་དུ། ཨ་ཨཱ། ཨི་ཨཱི། ཨུ་ཨཱུ། རྀ་རཱྀ། ལྀ་ལཱྀ། ཨེ་ཨཻ། ཨོ་ཨཽ། ཨཾ་ཨཿ
ཕྲག་གཉིས་ཞུ་བ་ལས་བྱུང་བའི་ཟླ་བའི་དཀྱིལ་འཁོར་ཕྲག་དགུ། དེའི་སྟེང་དུ། ཀ་ཁ་ག་གྷ་ང་། ཙ་ཚ་ཛ་ཛྷ་ཉ། ཊ་ཋ་ཌ་ཌྷ་ཎ། ཏ་ཐ་ད་དྷ་ན། པ་ཕ་བ་བྷ་མ། ཡ་ར་ལ་ཝ་ཌ་དྷ་ལས་ཉི་མའི་དཀྱིལ་འཁོར་ཕྲག་དགུ། དེ་དག་གི་དབུས་མའི་ཉི་ཟླ་ཁ་སྦྱོར་གྱི་བར་དུ་ཧཱུྃ་ལས་ཐོད་པ་དཀར་པོ་དཔྲལ་བར་སྣ་ཚོགས་རྡོ་རྗེས་མཚན་པ། ཨྃ་ལས་གྲི་གུག་ཡུ་བ་ཨྃ་གིས་མཚན་པ།
ཤར་དུ་གྃ་ལས་གྲི་གུག་ཡུ་བ་གྃ་གིས་མཚན་པ། ལྷོར་ཙྃ་ལས་ཌ་མ་རུ་རྐེད་པར་ཙྃ་གྱིས་མཚན་པ། ནུབ་ཏུ་བྃ་ལས་རུ་སྦལ་དཔྲལ་བར་བྃ་གྱིས་མཚན་པ། བྱང་དུ་གྷྃ་ལས་སྦྲུལ་གྱི་དཔྲལ་བར་གྷྃ་གིས་མཚན་པ། བྱང་ཤར་དུ་པྃ་ལས་སེང་གེའི་དཔྲལ་བར་པྃ་གྱིས་མཚན་པ། ཤར་ལྷོར་ཤྃ་ལས་དགེ་སློང་གི་ཐུགས་ཀར་ཤྃ་གིས་མཚན་པ། ལྷོ་ནུབ་ཏུ་ལྃ་ལས་འཁོར་ལོའི་ལྟེ་བ་ལ་ལྃ་གྱིས་མཚན་པ། ནུབ་བྱང་དུ་ཌྃ་ལས་རྡོ་རྗེའི་ལྟེ་བ་ལ་ཌྃ་གྱིས་མཚན་པ་བསམ། ཉི་ཟླ་ཕྱག་མཚན་དང་བཅས་པ་རྣམས་སོ་སོའི་གནས་སུ་འདྲེས་པ་ལས། དབུས་སུ་ཀྱཻ་རྡོ་རྗེ་སྐུ་མདོག་སྔོན་པོ་ཞལ་བརྒྱད་ཕྱག་བཅུ་དྲུག་པ།
ཞབས་བཞི་པ། རྩ་བའི་ཞལ་སྔོ། གཡས་དཀར། གཡོན་དམར། སྟེང་ཞལ་དུད་ཀ རྒྱབ་ཞལ་བཞི་གནག་པ། ཞལ་རེ་རེ་ལ་སྤྱན་གསུམ་གསུམ་དང་ལྡན་པ། མཆེ་བ་གཙིགས་པ། དབུ་སྐྲ་སེར་པོ་གྱེན་དུ་བརྫེས་པ། ཕྱག་བཅུ་དྲུག་གིས་ཐོད་པ་བཅུ་དྲུག་བཟུང་བའི་གཡས་ཀྱི་དངཔོ་ན་གླང་པོ་ཆེ་དཀར་པོ།
གཡོན་གྱི་དང་པོ་ན་སའི་ལྷ་སེར་པོ། དེ་གཉིས་ཀྱིས་ཡུམ་ལ་འཁྱུད་པ། གཡས་གཉིས་པ་ན་རྟ་སྔོན་པོ། གསུམ་པ་ན་བོང་བུ་གྭ་པ། བཞི་པ་ན་གླང་དམར་པོ། ལྔ་པ་ན་རྔ་མོ་ཐལ་ཀ དྲུག་པ་ན་མི་དམར་པོ། བདུན་པ་ན་ཤར་བྷ་སྔོན་པོ་དང་། བརྒྱད་པ་ན་བྱི་ལ་གྭ་པ། གཡོན་གྱི་གཉིས་པ་ན་ཆུའི་ལྷ་དཀར་པོ།
གསུམ་པ་ན་མེའི་ལྷ་དམར་པོ། བཞི་པ་ན་རླུང་གི་ལྷ་ལྗང་གུ། ལྔ་པ་ན་ཟླ་བའི་ལྷ་དཀར་པོ། དྲུག་པ་ན་ཉི་མའི་ལྷ་དམར་པོ། བདུན་པ་ན་གཤིན་རྗེ་སྔོན་པོ། བརྒྱད་པ་ན་ནོར་འཛིན་སེར་པོ། དབུར་རེ་རེ་ལ་མི་མགོ་སྐམ་པོ་ལྔ་ལྔས་དབུར་བརྒྱན་ཞིང་། རློན་པ་ལྔ་བཅུའི་དོ་ཤལ་ཅན། རུས་པའི་རྒྱན་དྲུག་དང་ལྡན་པ། ཞབས་མདུན་མ་གཉིས་གཡས་བརྐྱང་ཞིང་གཡོན་བསྐུམ་པ།
རྒྱབ་མ་གཉིས་གར་སྟབས་ཀྱིས་བཞུགས་པ། སྒེག་ཅིང་དཔའ་བ་མི་སྡུག་པ། ། རྒོད་དང་དྲག་ཤུལ་འཇིགས་སུ་རུང་། ། སྙིང་རྗེ་བསྔམ་དང་ཞི་བ་ཡི། ། གར་དགུའི་རོ་དང་ལྡན་པ་ཉིད། ། དེའང་པང་ན་ཡུམ་རྡོ་རྗེ་བདག་མེད་མ། སྐུ་མདོག་སྔོན་མོ་ཞལ་གཅིག་ཕྱག་གཉིས་སྤྱན་གསུམ་པ། སྐྲ་སེར་པོ་གྱེན་དུ་བརྫེས་པ། གཡས་གྲི་གུག་གཡོན་ཐོད་པ་འཛིན་པས་ཡབ་ལ་འཁྱུད་པ། མི་མགོ་སྐམ་པོ་ལྔའི་དབུ་རྒྱན་དང་།
སྐམ་པོ་ལྔ་བཅུའི་དོ་ཤལ་ཅན། རུས་པའི་རྒྱན་ལྔ་དང་ལྡན་པ། གཉིས་ཀའང་ཡེ་ཤེས་ཀྱི་མེ་འབར་བའི་དབུས་ན་བཞུགས་པ། ཤར་དུ་གཽ་རཱི་ནག་མོ། གཡས་གྲི་གུག གཡོན་ཉ་རོ་ཧི་ཏ་འཛིན་པ། ལྷོར་ཙཽ་རཱི་དམར་མོ་གཡས་ཌཱ་མ་རུ། གཡོན་ཕག་པ་འཛིན་པ། ནུབ་ཏུ་བཻ་ཏཱ་ལཱི་སེར་མོ་གཡས་རུ་སྦལ། གཡོན་ཐོད་པ་འཛིན་པ།
བྱང་དུ་གྷསྨ་རཱི་ལྗང་གུ། གཡས་སྦྲུལ། གཡོན་ཐོད་པ་འཛིན་པ། བྱང་ཤར་དུ་པུཀྐ་སཱི་སྔོན་མོ་གཡས་སེང་གེ། གཡོན་དགྲ་སྟ་འཛིན་པ། ཤར་ལྷོར་རི་ཁྲོད་མ་དཀར་མོ་གཡས་དགེ་སློང་། གཡོན་འཁར་བསིལ་འཛིན་པ། ལྷོ་ནུབ་ཏུ་གདོལ་པ་མོ་སྔོན་མོ། གཡས་འཁོར་ལོ། གཡོན་ཐོང་གཤོལ་འཛིན་པ།
ནུབ་བྱང་དུ་གཡུང་མོ་ཁ་དོག་སྣ་ཚོགས་པ་གཡས་རྡོ་རྗེ། གཡོན་སྡིགས་མཛུབ་མཛད་པ། ཐམས་ཅད་ཀྱང་ཞལ་གཅིག་ཕྱག་གཉིས་པ་སྤྱན་གསུམ་པ། སྐྲ་སེར་པོ་གྱེན་དུ་བརྫེས་པ། གཅེར་བུ་རུས་པའི་རྒྱན་ལྔ་དང་ལྡན་པ། མི་མགོ་སྐམ་པོ་ལྔས་དབུར་བརྒྱན་པ། སྐམ་པོ་ལྔ་བཅུའི་དོ་ཤལ་བྱས་པ། ཞབས་གཡོན་བརྐྱང་པའི་གར་སྟབས་ཀྱིས་ཡེ་ཤེས་ཀྱི་མེ་འབར་བའི་དབུས་ན་བཞུགས་པ། བདག་གིས་བསྒོམས་པའི་དཀྱིལ་འཁོར་རྟེན་དང་བརྟེན་པར་བཅས་པ་དང་དབྱེར་མེད་པར་གྱུར། ཡབ་ཀྱི་གསང་གནས་ཧཱུྃ་ལས་རྡོ་རྗེ་དཀར་པོ་རྩེ་ལྔ་པ་ལྟེ་བ་ལ་ཧཱུྃ་གིས་མཚན་པ།
ཡུམ་གྱི་མཁའ་ཨ་ལས་པདྨ་དམར་པོ་འདབ་མ་བརྒྱད་པ་ཟེའུ་འབྲུ་ལ་ཨཿས་མཚན་པ། དགའ་བ་བཞིའི་འབྱུང་གནས། ཨོཾ་པདྨ་སུ་ཁ་དྷ་ར་མཧཱ་རཱ་ག་སུ་ཁཾ་ད་ད་ཙ་ཏུར་ཨཱ་ནནྡ་བྷ་ག་བི་ཤྭ་ཧཱུྃ་ཧཱུྃ་ཧཱུྃ་ཀཱརྨཾ་ཀུ་རུ་ཥྭ་མེ། ཨོཾ་བཛྲ་མཧཱ་དྭེ་ཥ་ཙ་ཏུར་ཨཱ་ནནྡ་ད་ཡ་ཀ ཁ་ག་མུ་ཁ་ཨེ་ཀ་ར་སོ་ནཱ་ཐ་ཧཱུྃ་ཧཱུྃ་ཧཱུྃ་ཀཱརྻཾ་ཀུ་རུ་ཥྭ་མེ། ཡབ་ཡུམ་གཉིས་སྙོམས་པར་ཞུགས་པ་བདེ་བ་ཆེན་པོའི་སྒྲ་ཧ་ཧ་སི་སི་ཀུནྡྷུ་རུ་བཛྲ་དྷྲྀ་ཀ་ཅེས་པའི་སྒྲས་ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་སྤྱན་དྲངས་ཞལ་དུ་ཞུགས། ཐུགས་ཀར་རྗེས་སུ་ཆགས་པའི་མེས་ཞུ། ཡབ་ཀྱི་གསང་གནས་ནས་ཡུམ་གྱི་མཁར་བབས། ཐིག་ལེ་དེ་ཡོངས་སུ་རྫོགས་པའི་དཀྱིལ་འཁོར་དུ་གྱུར་པ་ལས། གཙོ་བོ་ཡབ་ཡུམ་དཔག་ཏུ་མེད་པ་སྤྲོས།
སེམས་ཅན་ཐམས་ཅད་ཀྱི་ཞེ་སྡང་དང་རྣམ་པར་ཤེས་པའི་ཕུང་པོ་སྦྱངས། ཆོས་ཀྱི་དབྱིངས་ཀྱི་ཡེ་ཤེས་དང་གཙོ་བོ་ཡབ་ཡུམ་གྱི་གོ་འཕང་ལ་བཀོད། ཚུར་འདུས་གཙོ་བོ་ཡབ་ཡུམ་ལ་ཐིམ། གཽ་རཱི་དཔག་ཏུ་མེད་པ་སྤྲོས། སེམསཅན་གྱི་གཏི་མུག་དང་གཟུགས་ཕུང་སྦྱངས། མེ་ལོང་ལྟ་བུའི་ཡེ་ཤེས་དང་གཽ་རཱིའི་གོ་འཕང་ལ་བཀོད། ཚུར་འདུས་གཽ་རཱི་ལ་ཐིམ། ཙཽ་རཱི་དཔག་ཏུ་མེད་པ་སྤྲོས། སེམས་ཅན་གྱི་སེར་སྣ་དང་ཚོར་བའི་ཕུང་པོ་སྦྱངས། མཉམ་པ་ཉིད་ཀྱི་ཡེ་ཤེས་དང་ཙཽ་རཱིའི་གོ་འཕང་ལ་བཀོད།
ཚུར་འདུས་ཙཽ་རཱི་ལ་ཐིམ། བཻ་ཏཱ་ལཱི་དཔག་ཏུ་མེད་པ་སྤྲོས། སེམས་ཅན་གྱི་འདོད་ཆགས་དང་འདུ་ཤེས་ཀྱི་ཕུང་པོ་སྦྱངས། སོ་སོར་རྟོགས་པའི་ཡེ་ཤེས་དང་བཻ་ཏཱ་ལཱིའི་གོ་འཕང་ལ་བཀོད། ཚུར་འདུས་བཻ་ཏཱ་ལཱི་ལ་ཐིམ། གྷསྨ་རི་དཔག་ཏུ་མེད་པ་སྤྲོས། སེམས་ཅན་གྱི་ཕྲག་དོག་དང་འདུ་བྱེད་ཀྱི་ཕུང་པོ་སྦྱངས། བྱ་བ་གྲུབ་པའི་ཡེ་ཤེས་དང་གྷསྨ་རིའི་གོ་འཕང་ལ་བཀོད། ཚུར་འདུས་གྷསྨ་རི་ལ་ཐིམ། པུཀྐ་སཱི་དཔག་ཏུ་མེད་པ་སྤྲོས།
སེམས་ཅན་ཐམས་ཅད་ཀྱི་སའི་ཁམས་སྦྱངས། བྱམས་པ་ཚད་མེད་དང་པུཀྐ་སཱིའི་གོ་འཕང་ལ་བཀོད། ཚུར་འདུས་པུཀྐ་སཱི་ལ་ཐིམ། ཤ་བ་རཱི་དཔག་ཏུ་མེད་པ་སྤྲོས། སེམས་ཅན་གྱི་ཆུའི་ཁམས་སྦྱངས། སྙིང་རྗེ་ཚད་མེད་པ་དང་ཤ་བ་རཱིའི་གོ་འཕང་ལ་བཀོད། ཚུར་འདུས་ཤ་བ་རཱི་ལ་ཐིམ། ཙཎྜ་ལཱི་དཔག་ཏུ་མེད་པ་སྤྲོས། སེམས་ཅན་གྱི་མེའི་ཁམས་སྦྱངས། དགའ་བ་ཚད་མེད་དང་ཙཎྜ་ལཱིའི་གོ་འཕང་ལ་བཀོད།
ཚུར་འདུས་ཙཎྜ་ལཱི་ལ་ཐིམ། གཡུང་མོ་དཔག་ཏུ་མེད་པ་སྤྲོས། སེམས་ཅན་གྱི་རླུང་གི་ཁམས་སྦྱངས། བཏང་སྙོམས་ཚད་མེད་པ་དང་གཡུང་མོའི་གོ་འཕང་ལ་བཀོད། ཚུར་འདུས་གཡུང་མོ་ལ་ཐིམ། གཞལ་ཡས་ཁང་དཔག་ཏུ་མེད་པ་སྤྲོས། མ་དག་པའི་སྣོད་ཀྱི་འཇིག་རྟེན་ཐམས་ཅད་སྦྱངས། གཞལ་ཡས་ཁང་པའི་རང་བཞིན་དུ་གྱུར། ལམ་བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་གྱི་ངོ་བོ་རྣམ་པར་དག་པར་བྱས་ཏེ། བཅུད་ཀྱི་སེམས་ཅན་ལྷར་གྱུར་པ་རྣམས་དེའི་ནང་དུ་འཁོད།
ཚུར་འདུས་གཞལ་ཡས་ཁང་ལ་ཐིམ། དུར་ཁྲོད་བརྒྱད་དཔག་ཏུ་མེད་པ་སྤྲོས། འཇིག་རྟེན་གྱི་ཆོས་བརྒྱད་རྣམ་པར་དག་པར་བྱས། ཚུར་འདུས་དུར་ཁྲོད་བརྒྱད་ལ་ཐིམ། བསྲུང་བའི་འཁོར་ལོ་དཔག་ཏུ་མེད་པ་སྤྲོས། གདོན་བགེགས་ལོག་པར་འདྲེན་པ་ཐམས་ཅད་ཚར་བཅད། མི་མཐུན་པའི་ཕྱོགས་ལས་རྣམ་པར་རྒྱལ་བར་བྱས། ཚུར་འདུས་བསྲུང་བའི་འཁོར་ལོ་ལ་ཐིམ། དེ་ཐམས་ཅད་ཀྱི་མིག་ཏུ་གཏི་མུག་རྡོ་རྗེ་མ་སོགས་དཔྲལ་བར་ཕྲག་དོག་རྡོ་རྗེ་མ། ཡིད་ལ་བདག་མེད་རྣལ་འབྱོར་མ།
སྤྱི་བོར་སྐུ་རྡོ་རྗེ་མ། མགྲིན་པར་གསུང་རྡོ་རྗེ་མ། ཐུགས་ཀར་ཐུགས་རྡོ་རྗེ་མ། དེ་ནས་བསྲུང་བའི་འཁོར་ལོ་ཁ་ཕྱེ་ལ་བགེགས་མི་འཇུག་པའི་དོན་དུ་རྡོ་རྗེ་གསོར་ཞིང་། ཨོཾ་ཨཥྚཱ་ན་ནཱ་ཡ། པིཾ་གོརྡྷ་ཀེ་ཤ་ཝརྟམ་ནེ། ཙ་ཏུར་བིཾ་ཤ་ཏི་ནེཏྲཱཡ། ཥོ་ཌ་ཤ་བྷུ་ཛཱ་ཡ། ཀྲྀཥྞ་ཛཱི་མུ་ཏ་ཝ་པུ་ཥེ། ཀ་པཱ་ལ་མཱ་ལ།
ཨ་ནེ་ཀ་དྷ་རི་ཎི། ཨཱཏྨ་ཏཱ་ཀྲུ་ར་ཙིཏྟ་ཡ། ཨརྡྷེན་དུ་དཾཥྚཱི་ཎི། ཨོཾ་མཱ་ར་ཡ་མཱ་ར་ཡ། ཀཱ་ར་ཡ་ཀཱ་ར་ཡ། གརྫཛ་ཡ་གརྫཛ་ཡ། ཏརྫ་ཡ་ཏརྫ་ཡ། ཤོ་ཥ་ཡ་ཤོ་ཥ་ཡ། སཔྟ་སཱ་ག་རན། བནྡྷ་བནྡྷ།
ནཱ་ག་ཨཥྚཱ་ཀན། གྲྀཧྞ་གྲྀཧྞ་ཤ་ཏྲུཾ། ཧ་ཧཱ། ཧི་ཧཱི། ཧུ་ཧཱུ། ཧེ་ཧཻ། ཧོ་ཧཽ། ཧཾ་ཧཿཕཊ྄་སྭཱཧཱ། ཞེས་པས་བགེགས་བསྐྲད། སྟ་གོན་གྱི་ལྷ་ལ་ནི་རི་ཏེ་ནས་ཤཔྡའི་བར་གྱིས་མཆོད།
དཀར་མོ་རི་དྭགས་མཚན་མ་འཛིན། ། ཆོམ་རྐུན་བདུད་ལས་རྒྱལ་བའི་སྣོད། ། རོ་ལངས་མ་ནི་ཆུ་ལག་མ། ། གྷསྨ་རི་ནི་སྨན་འཛིན་ཞིང་། ། པུཀྐ་སཱི་ནི་རྡོ་རྗེའི་ལག ། དེ་བཞིན་རི་ཁྲོད་མ་རོ་འཛིན། ། གདོལ་བ་མོ་ནི་ཅང་ཏེའུ་བརྡུང་། ། འདི་རྣམས་ཀྱིས་ནི་གཙོ་བོ་མཆོད། ། འདོད་ཆགས་ཆེན་པོ་རྗེས་ཆགས་པས། ། གཡུང་མོས་སྐུ་ལ་འཁྱུད་པ་ཉིད། །
ཅེས་དང་། ཁྱོད་ནི་རྣལ་འབྱོར་མ་ཚོགས་ཡོངས་སུ་བསྐོར། ། ཁྱོད་ནི་ཉིད་ཀྱི་ཐུགས་ཀྱི་མཆོག་མཉེས་ཏེ། ། ཁྱོད་ཀྱིས་རྒྱུ་དང་མི་རྒྱུའི་འགྲོ་བ་ཀུན་བརྒྱན་ཞིང་། ། སྙིང་རྗེའི་ཐུགས་ཀྱིས་སེམས་ཅན་སད་མཛད་པ། ། སྒྱུ་མའི་སྤྲོས་པས་རྡོ་རྗེ་བསྒྲུབ་པའི་ཡིད། ། ཧེ་རུ་ཀ་དཔལ་རྡོ་རྗེ་ཡིད་ཀྱིས་དགྱེས། ། ཞེས་པས་བསྟོད། ཨོཾ་ཨེ་ཧྱེ་ཧི་བྷ་ག་ཝན། མཧཱ་ཀཱ་རུ་ཎི་ཀ་ཧེ་བཛྲ་ས་པ་རི་ཝ་ར།
གཽ་རཱི་ཨཱཀརྵ་ཡ་ཛཿ ཙཽ་རཱི་པྲ་བེ་ཤ་ཡ་ཧཱུྃ། བཻ་ཏཱ་ལི་བནྡྷཱ་ཡ་བཾ། གྷསྨ་རཱི་ཝ་ཤཾ་ཀུ་རུ་ཧོཿ ཞེས་པས་དགུག་གཞུག སླར་ཡང་རང་གི་སྙིང་ཀའི་ཧཱུྃ་ལས་འོད་འཕྲོས། རང་བཞིན་གྱི་གནས་ནས་ཀྱཻ་རྡོ་རྗེ་ལྷ་དགུའི་དཀྱིལ་འཁོར་ལ་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱིས་བསྐོར་བ་སྤྱན་དྲངས་པར་མོས། ཨོཾ་ཨེ་ཧྱེ་ཧི་བྷ་ག་ཝན་མཧཱ་ཀཱ་རུ་ཎི་ཀ་ཧེ་བཛྲ་ས་པ་རི་ཝཱ་ར་བཛྲ་ས་མཱ་ཛཿ སེ་གོལ་བརྡབ། གོང་བཞིན་མཆོད་བསྟོད་བྱ།
གཽ་རཱི་ཨཱ་ཀརྵ་ཡ་ཛཿལ་སོགས་པས་དགུག་གཞུག་བཅིང་དབང་དུ་བྱས། ཡང་རིགས་ལྔ་སྤྱན་དྲང་བར་མོས་ལ། བྷ་ག་ཝན་མཧཱ་ཀཱ་རུ་ཎི་ཀ་ཧེ་བཛྲ་པཉྫ་ཀུ་ལ་ས་པ་རི་ཝཱ་ར་བཛྲ་ས་མཱ་ཛཿ སེ་གོལ་བརྡབ། ནི་རི་ཏི་ནས་ཤཔྡའི་བར་གྱིས་མཆོད། དེ་བཞིན་གཤེགས་པ་ཐམས་ཅད་ཀྱིས་མངོན་པར་དབང་བསྐུར་དུ་གསོལ། སངས་རྒྱས་རྣམས་ནི་ཐམས་ཅད་ཀྱི། ། གསང་གསུམ་གནས་ལས་བྱུང་བ་ཡི། ། ཁམས་གསུམ་ཀུན་གྱིས་ཕྱག་བྱས་པ། ། རྡོ་རྗེའི་དབང་བསྐུར་ཆེན་པོ་སྦྱིན། །
ཨོཾ་བཛྲི་བྷ་ཝ་ཨ་བྷི་ཥིཉྩ་ཧཱུྃ། སྐུ་ཐམས་ཅད་གང་། དྲི་མ་ཐམས་ཅད་དག ཆུ་ལྷག་མ་ཡར་ལུད་པ་ལས། གཙོ་བོ་ཡབ་ཡུམ་གཉིས་དང་། གཽ་རཱི་དང་པུཀྐ་སཱི་ལ་མི་བསྐྱོད་པ། ཙཽ་རཱི་དང་ཤ་བ་རཱི་ལ་རྣམ་པར་སྣང་མཛད། བཻ་ཏཱ་ལཱི་དང་ཙཎྜ་ལཱི་ལ་རིན་ཆེན་འབྱུང་ལྡན། གྷསྨ་རི་དང་ཌོཾ་བྷི་ནཱི་ལ་འོད་དཔག་ཏུ་མེད་པས་དབུར་བརྒྱན་པར་བསམ། དེ་ནས་བརྟན་པར་བྱ་བའི་ཕྱིར།
ལྷ་སོ་སོ་ལ་དམིགས་ལ། གཙོ་བོ་ལ་ཨོཾ་ཤྲཱི་བཛྲ་ཧེ་རུ་ཀ་ཞེས་དང་། ཨོཾ་ནྃ་བཛྲ་ནཻ་རཱཏྨ། ཨོཾ་གྃ་བཛྲ་གཽ་རཱི། ཨོཾ་ཙྃ་བཛྲ་ཙཽ་རཱི། ཨོཾ་བྃ་བཛྲ་བཻ་ཏཱ་ལི། ཨོཾ་གྷྃ་བཛྲ་གྷསྨ་རཱི། ཨོཾ་པྃ་བཛྲ་པུཀྐ་སཱི། ཨོཾོ་ཤྃ་བཛྲ་ཤ་བ་རཱི། ཨོཾ་ལྃ་བཛྲ་ཙཎྜ་ལཱི།
ཨོཾ་ཌྃ་བཛྲ་ཌོཾ་བི་ནཱི་ཞེས་ཀུན་ལ་སྦྱར་ལ། ས་མ་ཡ། མ་ནུ་པཱ་ལ་ཡ། ཞེས་པ་རང་རང་གི་ཡི་གེ་བརྒྱ་པ་རྫོགས་པར་བརྗོད་ལ་བྱིན་གྱིས་བརླབ་བོ། ། དེ་ནས་ཧེ་རུ་ཀ་ཕྱག་གཉིས་པའི་ང་རྒྱལ་གྱིས་གཙོ་བོའི་ཐུགས་ཀ་ནས་བྱེ་ལ། མདུན་བསྐྱེད་ཀྱི་དཀྱིལ་འཁོར་ལ་མཆོད་པ་ཕྱི་དང་། ནང་དང་། ཡིད་ལས་བྱུང་བས་མཆོད། སྒྲུབ་ཐབས་ནས་འབྱུང་བ་ལྟར་བསྟོད་པ་རྒྱས་པ་རྣམས་ཀྱིས་བསྟོད་པར་བྱའོ། ། དེ་ནས་ཕྱི་རོལ་བའི་གཏོར་མ་བཏང་ལ་བདག་འཇུག་བླང་སྟེ་ཚར་བ་དང་གཏོར་མ་བསྔོ་བའོ།། །།
གཅིག་ཞུས།། །། PAGE * MERGEFORMAT 6 བླ་མ་དམ་པ། དཀྱིལ་འཁོར་བདུན་བསྲེས། PAGE * MERGEFORMAT 7
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
