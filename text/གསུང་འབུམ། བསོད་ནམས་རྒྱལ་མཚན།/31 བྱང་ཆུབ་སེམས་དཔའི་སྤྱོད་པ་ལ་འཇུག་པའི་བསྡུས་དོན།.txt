གསུང་འབུམ། བསོད་ནམས་རྒྱལ་མཚན།
པོད ༣༡
བྱང་ཆུབ་སེམས་དཔའི་སྤྱོད་པ་ལ་འཇུག་པའི་བསྡུས་དོན།
༄༅། །བྱང་ཆུབ་སེམས་དཔའི་སྤྱོད་པ་ལ་འཇུག་པའི་བསྡུས་དོན་བཞུགས་སོ།། ཨོཾ་སྭསྟི་སིདྡྷཾ། བྱང་ཆུབ་སེམས་དཔའི་སྤྱོད་པ་ལ་འཇུག་པའི་བསྡུས་དོན་གྱི་འབྲེལ་པ་ཉི་མའི་འོད་ཟེར་ཞེས་བྱ་བ། རྒྱལ་སྲས་འཕགས་པ་རྣམས་ལ་གུས་པས་ཕྱག་འཚལ་ལོ། ། གང་གི་སྐུ་ནི་དམར་སེར་མཛེས་པ་ཉིན་བྱེད་འཆར་ཀའི་མདངས་འཕྲོག་ཅིང་། ། ཡིད་འོང་ནོར་བུའི་དོ་ཤལ་ཕྲེང་དང་སྣ་ཚོགས་དར་གྱི་ལྷབ་ལྷུབ་ཅན། ། གང་ཞིག་ཞལ་རས་རབ་ཏུ་རྒྱས་པ་ཨུཏྤལ་སྤྱན་གྱིས་ཉེར་མཛེས་པ། ། བདག་བློའི་མུན་སེལ་འཇམ་པའི་དཔལ་ལ་རབ་ཏུ་དང་བས་བདག་ཕྱག་འཚལ། ། གང་གིས་རྒྱལ་བའི་མཛད་པ་མཐའ་ཡས་པ། ། ཀུན་ལ་དབང་འབྱོར་གྲུབ་པ་རབ་བརྙེས་པའི། །
རྒྱལ་སྲས་ཞི་བའི་ལྷ་ལའང་མགོས་བཏུད་དེ། ། བྱང་ཆུབ་སྤྱོད་ལ་འཇུག་པའི་བསྡུས་དོན་བྱ། ། འདི་ལ་གསུམ། བསྟན་བཅོས་ཀྱི་མཚན་དང་ཕྱག་བྱ་བ། མཛད་པ་པོ་སློབ་དཔོན་གྱི་ཆེ་བའི་ཡོན་ཏན། དགེ་བ་གསུམ་གྱི་སྒོ་ནས་གཞུང་ཉིད་བཤད་པའོ། ། དང་པོ་ལ་གཉིས། མཚན་གྱི་དོན་བཤད་པ་དང་། འདོད་པའི་ལྷ་ལ་ཕྱག་བྱ་བའོ། ། གསུམ་པ་ལ་གསུམ་སྟེ།
ཐོག་མར་དགེ་བ་མཆོད་པར་བརྗོད། བར་དུ་དགེ་བ་བསྟན་བཅོས་ཀྱི་རང་བཞིན། ཐ་མར་དགེ་བ་ཡོངས་སུ་བསྔོ་བའོ། ། གཉིས་པ་ལ་ལྔ་སྟེ། གཞུང་རྩོམ་པར་དམ་བཅའ་བ་དང་། ཤུགས་ལ་བསྟན་པའི་དགོས་འབྲེལ་བ། ཁེངས་བསྐྱུང་ཞིང་རང་དོན་དུ་རྩོམ་པ། སྐལ་མཉམ་གཞན་གྱི་དོན་དུ་འགྱུར་ཚུལ། གཞུང་གི་ལུས་དངོས་ཕར་ཕྱིན་དྲུག་ལ་བཤད་པའོ། ། འདི་ལ་དྲུག་སྟེ།
སྦྱིན་པའི། ཚུལ་ཁྲིམས་ཀྱི། བཟོད་པའི། བརྩོན་འགྲུས་ཀྱི། བསམ་གཏན་གྱི། ཤེས་རབ་ཀྱི་ཕར་ཕྱིན་ནོ། ། དང་པོ་ལ་བཞི། དལ་འབྱོར་རྙེད་དཀའ་བར་བསྟན་པ། རྙེད་ཀྱང་བསོད་ནམས་བྱ་བའི་བློ་སྐྱེ་དཀའ་བ། བྱང་ཆུབ་སེམས་ཀྱི་ཕན་ཡོན་བཤད་པ།
ཕན་ཡོན་ཅན་གྱི་སེམས་དེ་བླང་བའི་ཚུལ་ལོ། ། གསུམ་པ་ལ་གཉིས་ཏེ། སེམས་བསྐྱེད་པའི་ཕན་ཡོན་རྒྱས་པར་བསྟན་པ་དང་། ཕན་ཡོན་ཅན་གྱི་སེམས་དེའི་དབྱེ་བ་བཤད་པའོ། ། དང་པོ་ལ་དྲུག་སྟེ། ཉེས་ཆེན་ཐམས་ཅད་སེལ་བར་བསྟན། བདེ་མཆོག་ཐོབ་པའི་རྒྱུ་རུ་བསྟན། ཕན་བདེ་འདོད་པས་གཟུང་བྱར་བསྟན། མཐོང་བའི་ཆོས་ཀྱི་ཕན་ཡོན་བསྟན། ཕན་ཡོན་དཔེ་ཡི་སྒོ་ནས་བསྔགས།
མདོ་ལས་གསུངས་པའི་ཕན་ཡོན་གཞན་བསྟན་པའོ། ། ལྔ་པ་ལ་ལྔ་སྟེ། གསེར་འགྱུར་རྩི་དང་མཚུངས། ཡིད་བཞིན་ནོར་དང་མཚུངས། དཔག་བསམ་ཤིང་དང་མཚུངས། གྲོགས་དཔའ་བོ་དང་མཚུངས། དུས་མཐའི་མེ་དང་མཚུངས་པའོ། ། གཉིས་པ་ཕན་ཡོན་ཅན་གྱི་སེམས་དེའི་དབྱེ་བ་ལ་གསུམ་སྟེ། བསྡུས་ཏེ་སྨོན་འཇུག་གཉིས་སུ་དབྱེ། དེ་ཡི་ཁྱད་པར་དཔེ་ཡིས་བཤད།
སྨོན་འཇུག་ཕན་ཡོན་ཁྱད་པར་བསྟན་པའོ། ། འདི་ལ་གསུམ་སྟེ། དངོས་ཀྱི་དོན། འཐད་པ་དགོད། སོ་སོའི་ཕན་ཡོན་རྒྱས་པར་བཤད་པའོ། ། གཉིས་པ་ལ་གཉིས། ལུང་དགོད་པ་དང་། རིགས་པ་བསྟན་པའོ། ། གསུམ་པ་ལ་གཉིས། སྨོན་པའི་དང་།
འཇུག་པའི་ཕན་ཡོན་ནོ། ། དང་པོ་ལ་གསུམ་སྟེ། སྨོན་པའི་སེམས་བསྐྱེད་སྐྱེད་དཀའ་བ་དང་། སྐྱེས་ན་རྨད་དུ་བྱུང་བ་དང་། ཡོན་ཏན་གཞལ་དུ་མེད་པར་བསྟན་པའོ། ། གཉིས་པ་ལ་གསུམ་སྟེ། སྨོན་པ་ལས་ཁྱད་པར་དུ་འཕགས་པའི་ཚུལ། བྱང་ཆུབ་སེམས་དཔའི་ཡོན་ཏན་གྱི་ཆེ་བ་བཤད་པ། དེས་ཕྱག་འཚལ་ཞིང་སྐྱབས་སུ་འགྲོ་བའོ། ། གཉིས་པ་ལ་བཞི་སྟེ།
ཕུལ་དུ་བྱུང་བའི་སྒོ་ནས་དང་། ལྟོས་པ་མེད་པའི་སྒོ་ནས་དང་། བཀུར་བར་འོས་པའི་སྒོ་ནས་དང་། ཞིང་མཆོག་གི་སྒོ་ནས་བསྔགས་པའོ། ། ལེའུ་དང་པོའི་བསྡུས་པའི་དོན་ཏོ།། ༈ །བཞི་པ་ཕན་ཡོན་ཅན་གྱི་སེམས་དེ་བླང་བའི་ཚུལ་ལ་གསུམ། སྦྱོར་བ། དངོས་གཞི། རྗེས་སོ། ། དང་པོ་ལ་བརྒྱད།
མཆོད་པ་འབུལ་བ། ཕྱག་བྱ་བ། སྐྱབས་སུ་འགྲོ་བ། སྡིག་པ་བཤགས་པ། རྗེས་སུ་ཡི་རང་བ། ཆོས་འཁོར་བསྐོར་བར་བསྐུལ་བ། མྱ་ངན་ལས་མི་འདའ་བར་གསོལ་བ་གདབ་པ། བསོད་ནམས་ཡོངས་སུ་བསྔོ་བའོ། ། དང་པོ་ལ། མདོར་བསྟན་པ་དང་།
རྒྱས་པར་བཤད་པའོ། ། དེ་ལ་གསུམ། བླ་ན་ཡོད་པའི་དང་། བླ་ན་མེད་པའི་དང་། བསྟོད་པའི་མཆོད་པའོ། ། དང་པོ་ལ་བཞི། བདག་པོས་ཡོངས་སུ་མ་བཟུང་བའི་མཆོད་པ། ལུས་དབུལ་བའི་མཆོད་པ། མཆོད་པའི་ཁྱད་པར་གཞན་བསྟན་པ། མཆོད་པ་སྤྱིར་བསྡུས་ཏེ་བསྟན་པའོ། །
དང་པོ་ལ་གསུམ། དབུལ་བར་བྱ་བའི་དངོས་པོ། གང་ལ་ཇི་ལྟར་དབུལ་བ། འབུལ་བའི་རྒྱུ་མཚན་ནོ། ། གསུམ་པ་ལ་བདུན། བཀྲུ་ཞིང་ཕྱི་བའི། གོས་དང་རྒྱན་གྱི། བྱུག་པ་དང་མེ་ཏོག་གི སྤོས་དང་ཞལ་ཟས་ཀྱི། སྒྲོན་མ་དང་མཎྜལ་གྱི།
གཞལ་མེད་ཁང་དང་གདུགས་ཀྱི། རོལ་མོའི་མཆོད་པ་དབུལ་བའོ། ། བཞི་པ་སྡིག་པ་བཤག་པ་ལ་བཞི་སྟེ། རྣམ་པར་སུན་འབྱིན་པའི། རྟེན་ཁྱད་པར་ཅན་གྱི། གཉེན་པོ་ཀུན་ཏུ་སྤྱོད་པའི། ཉེས་པ་སླར་སྡོམ་པའི་སྟོབས་སོ། ། དང་པོ་ལ་གཉིས། སྡིག་པ་བཤག་པའི་ཚུལ། དེ་ཉིད་རྒྱས་པར་བཤད་པའོ། །
དང་པོ་ལ་གཉིས། བསམ་པ་ཐག་པ་ནས་སྤྱིར་བཤག རྣམ་སྨིན་ལྕི་བ་བྱེ་བྲག་ཏུ་བཤག་པའོ། ། གཉིས་པ་ལ་ལྔ་སྟེ། སྡིག་བཤག་དགོས་པའི་འཐད་པ་བཤད། ངེས་པའི་ཕྱིར་ཅིས་ཀྱང་འཆི་བ་བསམ། འཆི་བ་ན་སྐྱབས་གཞན་གང་གིས་ཀྱང་མི་ཕན་པ། དེས་ན་ཤིན་ཏུ་གནོང་ཞིང་འགྱོད་པར་འགྱུར་བ། དེར་ཉམ་ཐག་ནས་སྐྱབས་ཚོལ་བའི་ཚུལ་ལོ། ། དང་པོ་ལ་གསུམ།
སྡིག་མྱུར་དུ་བཤག་དགོས་པའི་རྒྱུ་མཚན། དོན་མེད་དུ་སྡིག་བྱེད་པ་མི་རིགས་པར་བསྟན་པ། མཛའ་སོགས་ཀྱི་དོན་དུ་སྡིག་བཤག་ཚུལ་ལོ། ། གཉིས་པ་རྟེན་ཁྱད་པར་ཅན་གྱི་སྟོབས་ལ་གསུམ། སྤྱིར་ཐེག་ཆེན་གྱི་དཀོན་མཆོག་གསུམ་ལ་སྐྱབས་སུ་འགྲོ་བ། བྱེ་བྲག་ཏུ་བྱང་སེམས་ཀྱི་གཙོ་བོ་རྣམས་ལ་ལུས་འབུལ་ཞིང་སྐྱབས་ཞུ་བ། འཇིགས་པ་མཐོང་ནས་བཀའ་རྗེས་སུ་སྒྲུབ་པའི་ཚུལ་ལོ། ། གསུམ་པ་གཉེན་པོ་ཀུན་ཏུ་སྤྱོད་པ་ལ་གསུམ། གཉེན་པོ་ལ་བག་ཡོད་པར་བྱ་དགོས་པའི་འཐད་པ། མྱུར་དུ་འབད་དགོས་པའི་རྒྱུ་མཚན་བཤད་པ།
མཇུག་བསྡུས་ཏེ་འབད་པས་བསྒྲུབ་པའི་ཚུལ་ལོ། ། དང་པོ་ལ་གཉིས། ནད་ཀྱི་གཉེན་པོ་བསྟེན་དགོས་པའི་དཔེས་བསྟན། གཡང་ས་ལ་བག་བྱ་དགོས་པའི་དཔེས་བསྟན་པའོ། ། གཉིས་པ་ལ་གསུམ་སྟེ། བདག་ཉིད་ཡུན་དུ་བདེ་བར་མི་འཚོ་བ། ལོངས་སྤྱོད་ཀྱིས་བདེ་བར་མི་འཚོ་བ། གཉེན་བཤེས་ཀྱིས་བདེ་བར་མི་འཚོ་བའོ། ། ལེའུ་གཉིས་པའི་བསྡུས་པའི་དོན་ཏོ།། ༈ །ལྔ་པ་རྗེས་སུ་ཡི་རང་བ་ལ་གཉིས་ཏེ།
བླ་ན་ཡོད་པའི་དང་། བླ་ན་མེད་པའི་དགེ་བ་ལ་རྗེས་སུ་ཡི་རང་བའོ། ། བརྒྱད་པ་བསོད་ནམས་ཡོངས་སུ་བསྔོ་བ་ལ་གཉིས། བསྔོ་བ་དངོས་དང་། སྨོན་ལམ་མོ། ། དང་པོ་ལ་བཞི། སྤྱིར་བསྔོ་བ་དང་། བྱེ་བྲག་ནད་པའི་དོན་དུ། བཀྲེས་སྐོམ་ཅན་གྱི་དོན་དུ། ཕོངས་པའི་དོན་དུ་བསྔོ་བའོ། །
གཉིས་པ་སྨོན་ལམ་ལ་གསུམ་སྟེ། སྤྱིར་བསྟན། བྱེ་བྲག་ཏུ་བཤད། བསྡུས་ཏེ་བསྟན་པའོ། ། གཉིས་པ་ལ་གསུམ་སྟེ། ཐར་པའི་ཚུལ་དང་མཐུན་པར་ལུས་བཏང་། བསམ་སྦྱོར་ཆུད་མི་ཟ་བའི་རྒྱུར་སྨོན་པ། བསམ་པ་བཞིན་ལོངས་སྤྱོད་པའི་རྒྱུར་སྨོན་པའོ། ། གསུམ་པ་རྗེས་ལ་གཉིས། རང་དགའ་བ་བསྒོམ་པ།
གཞན་དགའ་བ་སྐྱེས་པའོ། ། དང་པོ་ལ་གཉིས། རང་དོན་འགྲུབ་པས་དང་། གཞན་དོན་འགྲུབ་པས་དགའ་བ་སྒོམ་པའོ། ། ལེའུ་གསུམ་པའི་བསྡུས་པའི་དོན་ཏོ།། ༈ །གཉིས་པ་ཚུལ་ཁྲིམས་ཀྱི་ཕར་ཕྱིན་ལ་གཉིས་ཏེ། བསླབ་པ་བག་བྱ་བར་གདམས་པ་དང་། བསླབ་པ་ལ་བསྲུང་བའི་དོན་དུ་ཤེས་བཞིན་བསྲུང་བའོ། ། དང་པོ་ལ་གསུམ། མདོར་བསྟན།
རྒྱས་བཤད། མཇུག་བསྡུ་བའོ། ། གཉིས་པ་ལ་གསུམ། བསམ་པ་བྱང་ཆུབ་ཀྱི་སེམས་ལ། སྦྱོར་བ་ལ་བསླབ་པ་ལ། སྤང་བྱ་ཉོན་མོངས་ལ་བག་བྱ་བའོ། ། དང་པོ་ལ་གསུམ། མི་འདོར་བའི་འཐད་པ། དོར་བའི་ཉེས་དམིགས། དེས་ན་བསྒྲུབ་པར་གདམས་པའོ། །
གཉིས་པ་ལ་གསུམ། རྣམ་སྨིན་ངན་འགྲོར་ལྟུང་བ། སྤྱོད་པ་གཞན་དོན་ལས་ཉམས་པ། འབྲས་བུ་ས་ཐོབ་པ་ལས་ཐོགས་པའོ། ། དང་པོ་ལ་གསུམ། དངོས་དང་། དེའི་འཐད་པ། རྩོད་པ་སྤང་བའོ། ། གཉིས་པ་སྦྱོར་བ་བསླབ་པ་ལ་གསུམ། མ་བརྩོན་པའི་ཉེས་དམིགས།
དལ་འབྱོར་རྙེད་དཀའ་བར་བསྟན། གཉེན་པོ་དགེ་བ་ལ་བག་བྱ་བའོ། ། གཉིས་པ་ལ་གསུམ། དངོས་དང་། དེས་ན་དགེ་བ་ལ་བརྩོན་དགོས་པ། དེའི་འཐད་པའོ། ། གསུམ་པ་གཉེན་པོ་དགེ་བ་ལ་བག་བྱ་བ་ལ་གཉིས། མདོར་བསྟན། རྒྱས་པར་བཤད་པའོ། ། སྤང་བྱ་ཉོན་མོངས་པ་ལ་བག་བྱ་བ་ལ་གསུམ།
སྤང་དགོས་པའི་རྒྱུ་མཚན། སྤོང་བ་ལ་ཕྱིར་མི་ལྡོག་པར་བརྩོན་པ། གཉེན་པོ་བསྟེན་པས་སླར་མི་ལྡོག་པའི་ཚུལ་ལོ། ། དང་པོ་ལ་ལྔ། དབང་དུ་བྱེད་པས་སྤང་བྱར་བསྟན། གནས་མིན་བཟོད་པས་སྨད་པར་བསྟན། ཡུན་རིང་གནོད་པས་གཞོམ་བྱར་བསྟན། བསྟེན་ཡང་གནོད་པས་སྤང་བྱར་བསྟན། ། གདུང་བར་བྱེད་པས་སྤང་བྱར་བསྟན་པའོ། ། གཉིས་པ་སྤོང་བ་ལ་ཕྱིར་མི་ལྡོག་པར་བརྩོན་པ་ལ་གཉིས།
དངོས་དང་། བརྩོན་པ་མི་འདོར་བའི་འཐད་པའོ། ། འདི་ལ་བཞི། གནོད་པ་ཆེ་བས་མྱུར་དུ་གཞོམ། དོན་ཆེན་སྒྲུབ་པས་བཟོད་པར་རིགས། དམ་བཅས་པ་བརྟན་པར་སྒྲུབ། ཉོན་མོངས་ལ་ཕྱོགས་པར་མི་བྱ་བའོ། ། གསུམ་པ་ལ་དངོས་དང་། དེ་བསྒྲུབ་པའོ། ། ལེའུ་བཞི་པའི་བསྡུས་པའི་དོན་ཏོ།།
༈ །གཉིས་པ་བསླབ་པ་བསྲུང་བའི་ཆེད་དུ་ཤེས་བཞིན་བསྲུང་བ་ལ་གསུམ། མདོར་བསྟན། རྒྱས་བཤད། མཇུག་རྗེས་སུ་གདམས་པའོ། ། གཉིས་པ་ལ་གཉིས། བསླབ་པ་བསྲུང་བའི་ཐབས་སུ་སེམས་བསྲུང་། སེམས་བསྲུང་བའི་ཐབས་སུ་དྲན་ཤེས་བཞིན་བསྲུང་བའོ། ། དང་པོ་ལ་བཞི། ཕན་གནོད་སེམས་ལ་རག་ལས་ཚུལ། སེམས་བསྲུང་ཚུལ་དཔེས་བསྟན།
བསྲུང་བའི་ཕན་ཡོན་བཤད། སེམས་མ་ཉམས་པ་ལ་ནན་ཏན་དུ་བྱའོ། ། དང་པོ་ལ་གཉིས། དོན་དངོས་དང་། མཇུག་བསྡུས་པའོ། ། དང་པོ་ལ་བཞི། མ་བསྲུངས་པའི་ཉེས་པ། བསྲུངས་པའི་ཡོན་ཏན། དེ་དག་གི་རྒྱུ་མཚན། དགེ་བ་ལའང་སེམས་གཙོ་བོར་བསྟན་པའོ། །
འདི་ལ་དྲུག སྦྱིན་པ། ཚུལ་ཁྲིམས། བཟོད་པ། བརྩོན་འགྲུས། བསམ་གཏན། ཤེས་རབ་བོ། ། གཉིས་པ་སེམས་བསྲུང་བའི་ཐབས་སུ་དྲན་ཤེས་བསྲུང་བར་གདམས་པ། མ་བསྲུངས་པའི་སྐྱོན་བཤད་པ། བསྲུང་བའི་ཐབས་བསྟན་པའོ། །
གཉིས་པ་ལ་གཉིས། དྲན་ཤེས་གཉིས་ཀ་མེད་པའི་སྐྱོན། ཤེས་བཞིན་མེད་པའི་སྐྱོན་ནོ། ། གསུམ་པ་ལ་གཉིས། དྲན་པ་བསྒྲུབ། ཤེས་བཞིན་བསྲུང་བའོ། ། དང་པོ་ལ་གསུམ། བསྐྱེད་པའི་ཚུལ། སྐྱེ་བའི་རྒྱུ། བསྲུངས་པའི་འབྲས་བུའོ། །
གཉིས་པ་ལ་གསུམ། མདོར་བསྟན། རྒྱས་པར་བཤད་པ། དོན་བསྡུས་ཏེ་བསྟན་པའོ། ། གཉིས་པ་ལ་གཉིས། སྒོ་གསུམ་གྱི་སྤྱོད་པ་ལ་བརྟག བརྟགས་ནས་ཇི་ལྟར་སྒྲུབ་པའོ། ། དང་པོ་ལ་གསུམ། ཕྱིའི་ཀུན་སྤྱོད་ལ་བརྟག ནང་གི་ཀུན་སྤྱོད་ལ་བརྟག
ཏིང་ངེ་འཛིན་བཞག་པའི་སྐབས། དང་པོ་ལ་གཉིས། བྱེ་བྲག་ལ་བརྟག སྤྱི་ལ་བརྟག་པའོ། ། གསུམ་པ་ལ་གཉིས། དངོས་དང་། དེའི་འཐད་པའོ། ། གཉིས་པ་བརྟགས་ནས་ཇི་ལྟར་བསྒྲུབ་པ་ལ་གསུམ། སེམས་སྦྱང་། ལུས་སྦྱང་།
སྦྱངས་ནས་ཇི་ལྟར་བསླབ་པའི་ཚུལ་ལོ། ། དང་པོ་ལ་གཉིས། ཚུལ་ཁྲིམས་གསུམ་དང་། དེའི་རྟེན་རྙེད་དཀའ་བས་སེམས་བསྲུང་བའོ། ། དང་པོ་ལ་གསུམ། སྡོམ་པའི་ཚུལ་ཁྲིམས། དགེ་བ་ཆོས་སྡུད་ཀྱི་ཚུལ་ཁྲིམས། སེམས་ཅན་དོན་བྱེད་ཀྱི་ཚུལ་ཁྲིམས་སོ། ། དང་པོ་ལ་གཉིས་ཏེ། རྣམ་གཡེང་ལ་ཆགས་པ་སྤང་།
སོ་ཐར་དང་འགལ་བ་སྤང་བའོ། ། གཉིས་པ་དགེ་བ་ཆོས་སྡུད་ཀྱི་ཚུལ་ཁྲིམས་ལ་གསུམ། བསྟན། བཤད། བསྲུང་བའོ། ། གཉིས་པ་ལུས་སྦྱང་བ་ལ་བཞི། ལུས་ལ་ཆགས་པས་བསྲུང་བར་མི་རིགས། དགེ་བ་ལ་བཀོལ་བར་རིགས་པ། མི་ཕན་པས་གསོ་བར་མི་རིགས་པ། གསོས་ནས་འདོད་པ་བཞིན་དབང་དུ་བྱ་བའོ། །
དང་པོ་ལ་བཞི། བདག་དང་བདག་གི་མིན་པས་དང་། མི་གཙང་བས་དང་། སྙིང་པོ་མེད་པས་དང་། ལོངས་སྤྱད་དུ་མི་རུང་བས་བསྲུང་བར་མི་རིགས་པའོ། ། གསུམ་པ་སྦྱངས་ནས་ཇི་ལྟར་བསླབ་པ་ལ་བཞི། མི་འཇིགས་པའི་སྦྱིན་པ། ཟང་ཟིང་གི་སྦྱིན་པ། ཆོས་ཀྱི་སྦྱིན་པ། ཚུལ་ཁྲིམས་ལ་གནས་པའི་སྤྱོད་པ་བསྟན་པའོ། །
དང་པོ་ལ་གཉིས། མདོར་བསྟན། རྒྱས་པར་བཤད་པའོ། ། འདི་ལ་ལྔ། བསམ་གཏན་གྱི་གཡེང་བ་སྤང་། དེས་པའི་སྤྱོད་པ་ལ་བསླབ་པའོ། ། རིགས་པའི་ལས་ལ་བསླབ། ཞར་འོངས་དགེ་བ་སྟོབས་ཆེན་སྤྱད། སྦྱོར་བའི་ཁྱད་པར་བཤད་པའོ། ། འདི་ལ་གཉིས།
དངོས་དང་། འགལ་བ་སྤང་བའོ། ། བཞི་པ་ཚུལ་ཁྲིམས་ལ་གནས་པའི་སྤྱོད་པ་བསྟན་པ་ལ་བཅུ། བྱང་སེམས་ཀྱི་སོ་ཐར་དང་འགལ་བ་སྤང་། ཁྱད་དུ་གསོད་པའི་སྤྱད་པ་སྤང་། ཉལ་བའི་བསླབ་བྱ་ལ་བསླབ། སེམས་སྦྱང་ཚུལ་བསྡུས་ཏེ་བསྟན། ལྟུང་བ་སྦྱང་བའི་ཚུལ། བསླབ་བྱ་ཐམས་ཅད་ལ་བསླབ་པའི་ཚུལ། ཐམས་ཅད་གཞན་དོན་ཁོ་ནར་སྤྱད།
དགེ་བའི་བཤེས་གཉེན་བསྟེན་པའི་ཚུལ། བསླབ་བྱ་བསྟན་པའི་མདོ་བསྟན་བཅོས་བལྟ་བའི་ཚུལ། དེ་དག་གི་དོན་ཉམས་སུ་བླང་བའི་ཚུལ་ལོ། ། ལེའུ་ལྔ་པའི་བསྡུས་པའི་དོན་ཏོ།། ༈ །གསུམ་པ་བཟོད་པའི་ཕར་ཕྱིན་ལ་གསུམ། བཟོད་པ་བསྒོམ་པར་གདམས་པ། དེ་ཉིད་རྒྱས་པར་བཤད་པ། བསྒོམས་པའི་ཕན་ཡོན་ནོ། ། གཉིས་པ་ལ་བཞི། མཐོང་བ་དང་མ་མཐོང་བའི་ཉེས་དམིགས།
དེ་སྤང་བའི་ཕན་ཡོན། ཁྲོ་བའི་རྒྱུ་གཞོམ་པ། བཟོད་པ་སྒོམ་པའི་ཚུལ་དངོས་སོ། ། འདི་ལ་གསུམ། སྡུག་བསྔལ་དང་དུ་ལེན་པའི། གནོད་པ་ལ་ཇི་མི་སྙམ་པའི། ཆོས་ལ་ངེས་པར་སེམས་པའི་བཟོད་པའོ། ། དང་པོ་ལ་གཉིས། ཀུན་རྫོབ་ཀྱི་ཚུལ་དང་། དོན་དམ་གྱི་ཚུལ་གྱིས་སྒོམ་པའོ། །
དང་པོ་ལ་དྲུག རྒྱུད་དུ་མི་བདེ་སྤང་། བཟོད་པ་གོམས་བྱའི་ཡུལ། གོམས་བླ་ཞིང་ངེས་པར་འབྱུང་བར་སྒྲུབ། ཐར་པའི་དོན་དུ་བཟོད་པར་རིགས། གོམས་ན་བཟོད་པར་འགྱུར་བའི་ཚུལ། ཡོན་ཏན་དྲན་པས་དང་དུ་བླང་བའོ། ། ལྔ་པ་ལ་གསུམ། མདོར་བསྟན། རྒྱས་པར་བཤད།
དོན་བསྡུ་བའོ། ། དོན་དམ་གྱི་ཚུལ་གྱིས་བསྒོམ་པ་ལ་གསུམ། གནོད་བྱེད་ལ་ཁྲོ་བ་བཟློག དེ་མི་རིགས་པ་སྤང་། དོན་བསྡུ་བའོ། ། དང་པོ་ལ་གསུམ། རང་དབང་མེད་པའི་རྐྱེན་གྱིས་འབྱུང་བས་ཁྲོ་བར་མི་རིགས། རང་དབང་ཅན་དུ་འགྱུར་བ་དགག དེ་དག་གི་དོན་བསྡུ་བའོ། ། གཉིས་པ་གནོད་པ་ལ་ཇི་མི་སྙམ་པའི་བཟོད་པ་ལ་ལྔ།
སྙིང་རྗེའི་ཡུལ་ཡིིན་པས་ཁྲོ་བར་མི་རིགས། རང་བཞིན་དང་རྒྱུ་ལ་བརྟགས་ཏེ་ཁྲོ་བར་མི་རིགས། རང་གི་ཉེས་པ་ལས་བྱུང་བས་བཟོད་པར་རིགས། ཕན་བཏགས་པས་ཁྲོ་བར་མི་རིགས། རྩོད་པ་སྤང་བའོ། ། གསུམ་པ་ཆོས་ལ་ངེས་པར་སེམས་པའི་བཟོད་པ་ལ་ལྔ། བདག་ཉིད་ལ་གནོད་པ་བྱེད་པས་ཁྲོ་བར་མི་རིགས། བཤེས་སོགས་ཡིད་དུ་འོང་བ་ལ་གནས་པས་ཁྲོ་བར་མི་རིགས། གནོད་བྱེད་ལ་བརྟགས་ནས་ཁྲོ་བ་བཟློག དགྲ་ཕན་བྱེད་ལ་ཁྲོ་བ་བཟློག
འདོད་པའི་གེགས་བྱེད་ལ་ཁྲོ་བ་བཟློག་པའོ། ། དང་པོ་ལ་གསུམ། རང་གནོད་པ་མེད་པས་ཁྲོ་བར་མི་རིགས། རྙེད་པའི་བར་ཆད་མེད་པས་ཁྲོ་བར་མི་རིགས། དེ་ལ་རྩོད་པ་སྤང་བའོ། ། གཉིས་པ་ལ་གཉིས། མ་དད་པ་བྱེད་པས་ཁྲོ་བར་མི་རིགས། ལོག་འཚོ་སྤང་བར་གདམས་པའོ། ། གཉིས་པ་ལ་གཉིས། མཆོད་ཡུལ་ལ་གནོད་པ་མེད་པས་ཁྲོ་བར་མི་རིགས།
བཤེས་ལ་གནོད་པ་མེད་པས་ཁྲོ་བར་མི་རིགས་པའོ། ། གསུམ་པ་ལ་དྲུག དངོས་པོའི་རང་བཞིན་བསམ་པས་ཁྲོ་བར་མི་རིགས། གཉིས་ཀ་ལ་ཐུན་མོང་དུ་ཁྲོ་བ་དགག བདག་གི་ཚུལ་བསམས་ཏེ་ཁྲོ་བ་དགག བདག་པ་ཇི་ལྟར་བསྒྲུབ་པའི་ཚུལ། དེ་ལྟའི་སྡུག་བསྔལ་ལས་དཔག་པས་ཁྲོ་བ་དགག དོན་ཆེན་འགྲུབ་པས་ཁྲོ་བ་ཟློག་པའོ། ། བཞི་པ་དགྲ་ལ་ཕན་བྱེད་ལ་ཁྲོ་བ་ཟློག་པ་ལ་ལྔ། གཞན་གྱི་ཡོན་ཏན་བསྟོད་པས་དགའ་བར་རིགས།
གཞན་བསྟོད་པས་བདེ་བ་བཟོད་པར་རིགས། དམ་བཅའ་དང་འགལ་བས་ཁྲོ་བར་མི་རིགས། བདག་ལ་ཕན་པ་མེད་པས་ཁྲོ་བར་མི་རིགས། བསོད་ནམས་ཟད་དུ་དོགས་པས་བཟོད་པར་རིགས་པའོ། ། ལྔ་པ་འདོད་པའི་གེགས་བྱེད་ལ་ཁྲོ་བ་ཟློག་པ་ལ་དྲུག དགྲ་ལ་གནོད་པས་རང་ལ་མི་ཕན། བསྟོད་གྲགས་ཀྱིས་བདག་ལ་མི་ཕན། བསྟོད་སོགས་འགོག་པ་ཕན་བྱེད་དུ་བསྟན། བསོད་ནམས་ཀྱི་གེགས་བྱེད་ལ་ཁྲོ་བ་དགག གནོད་བྱེད་གུས་བྱའི་ཡུལ་དུ་བསྒྲུབ།
སེམས་ཅན་མགུ་བར་བྱ་བར་བསྟན་པའོ། ། གཉིས་པ་ལ་གསུམ། རང་དོན་མེད་པས་བསྒྲུབ་བྱ་མིན། དེ་བསྒྲུབ་པ་བྱིས་པའི་སྤྱོད་པ་འདྲ་བ། བརྟགས་ན་དགའ་བར་མི་འཐད་པའོ། ། གསུམ་པ་ལ་གཉིས། ངན་འགྲོ་འགོག་པས་ཕན་བྱེད་དུ་བསྟན། ཐར་པ་བསྒྲུབ་པས་ཕན་བྱེད་དུ་བསྟན་པའོ། ། བཞི་པ་ལ་གསུམ། དེ་ལ་ཁྲོས་ན་རང་ཉིད་གེགས་ཡིན།
བསོད་ནམས་ཀྱི་རྒྱུ་ཡིན་པས་གེགས་སུ་མི་རུང་། དེ་སྦྱིན་སོགས་ཀྱི་དཔེས་བསྒྲུབ་པའོ། ། ལྔ་པ་ལ་གཉིས། གུས་པའི་མཚན་སྒྲུབ། དེ་ལ་རྩོད་པ་སྤང་བའོ། ། དང་པོ་ལ་གཉིས། རྙེད་དཀའ་ཞིང་གྲོགས་བྱེད་པས་དགའ་བ་སྒོམ། དེས་ན་འབྲས་བུའི་ཤས་ཀྱི་ཐོག་མར་མཆོད་པར་འོས་པའོ། ། གཉིས་པ་ལ་གཉིས། ཕན་སེམས་མེད་པས་མཆོད་བྱ་མིན་པ་དགག
གནོད་སེམས་ཡོད་པ་མཆོད་བྱ་མིན་པས་དགག་པའོ། ། དྲུག་པ་ལ་གཉིས། དོན་དངོས་དང་། ཕན་ཡོན། དང་པོ་ལ་གཉིས། སངས་རྒྱས་དང་འདྲ་བར་བལྟ་བ། སངས་རྒྱས་ལ་དད་པས་གུས་བྱར་བསྟན་པའོ། ། དང་པོ་ལ་བཞི། ལུང་དགོད་འཐད་པ་བཤད། མི་ཉམ་པ་དང་མཉམ་པའི་རྒྱུ་མཚན།
དེ་དག་གི་དོན་བསྡུ་བའོ། ། བཞི་པ་སངས་རྒྱས་ལ་དད་པས་གུས་བྱར་བསྟན་པ་ལ་ལྔ། སྟོན་པ་ལ་དྲིན་ལན་ལོན་པར་འགྱུར་བ། དེའི་སྒྲུབ་བྱེད་དགོད། ཕན་གནོད་ལ་སྤང་བླང་བྱ་དགོས་པའི་རྒྱུ་མཚན། མ་གུས་པའི་ཉེས་པ་བཤག བཤགས་ནས་ཇི་ལྟར་བསྒྲུབ་པའོ། ། གཉིས་པ་ཕན་ཡོན་ལ་བཞི། མདོར་བསྟན། ཆེ་བ་དཔེས་བཤད།
དཔེ་གཞན་དང་མི་མཚུངས་པའི་ཁྱད་པར། དོན་བསྡུ་བའོ། ། ལེའུ་དྲུག་པའི་བསྡུས་པའི་དོན་ཏོ།། ༈ །བཞི་པ་བརྩོན་འགྲུས་ཀྱི་ཕར་ཕྱིན་ལ་གཉིས། མཚམས་སྦྱར་ཏེ་ངོ་བོ་བསྟན། རང་བཞིན་རྒྱས་པར་བཤད་པའོ། ། འདི་ལ་གཉིས། མི་མཐུན་པའི་ཕྱོགས་སྤང་བ་དང་། སྒྱིད་ལུག་སོགས་སྤངས་ཏེ་བརྩོན་འགྲུས་སྤེལ་བའོ། ། དང་པོ་ལ་གཉིས།
མདོར་བསྟན་པ་དང་། རྒྱས་པར་བཤད་པའོ། ། འདི་ལ་བཞི། ལེ་ལོ། སྙོམས་ལས། གཉིད། བྱ་བ་ངན་ཞེན་སྤང་བའོ། ། དང་པོ་ལ་གཉིས། ལེ་ལོའི་རྒྱུ་ངོས་བཟུང་བ། དེ་སྤང་བའི་ཐབས།
འདི་ལ་གཉིས། ངེས་པར་འཆི་བ་བསམ་སྟེ་བཟློག མྱུར་དུ་འཆི་བ་བསམ་སྟེ་བཟློག་པའོ། ། གཉིས་པ་ལ་གཉིས། མདོར་བསྟན། རྒྱས་པར་བཤད་པའོ། ། འདི་ལ་བཞི། སྒྱིད་ལུག་སྤང་། དཔུང་ཚོགས་བསྐྱེད། དགེ་བ་ལྷུར་བླང་།
བདག་ཉིད་དབང་དུ་བྱའོ། ། དང་པོ་ལྔ། བརྩོན་ན་བྱང་ཆུབ་ཐོབ་པར་བསྟན། དེ་ཉིད་ཀྱི་ནི་རིག་པ་བཤད། བདེ་བ་ཡིན་པས་སྐྱོ་བ་སྤང་། ཉན་ཐོས་རྣམས་ལས་ལམ་མྱུར་བ། སྒྱིད་ལུགས་སྤང་བ་བསྡུས་ཏེ་བསྟན་པའོ། ། གཉིས་པ་དཔུང་ཚོགས་བསྐྱེད་པ་ལ་གཉིས། སྤྱིར་མདོར་བསྟན་པ་དང་། བྱེ་བྲག་ཏུ་སོ་སོར་བཤད་པའོ། །
འདི་ལ་བཞི། འདུན་པ། བརྟན་པ། དགའ་བ། དོར་བའི་དཔུང་བསྐྱེད་པའོ། ། དང་པོ་ལ་ལྔ། སྐྱོན་ཡོན་སྤོང་ལེན་གྱི་བྱ་བ་མ་བྱས་པས་འགྱོད་པ་བསྐྱེད་པ། བྱ་འོས་གཞན་ཡང་མ་བྱས་པས་འགྱོད་པ་བསྐྱེད་པ། དེས་ན་ཆོས་ལ་འདུན་པ་སྐྱེད་པར་རིག་པ། ལས་ཀྱི་འབྲས་བུ་བསྟན་པ།
མཇུག་བསྡུས་སོ། ། བཞི་པ་ལ་གཉིས། དགེ་མི་དགེ་ལས་ཀྱི་རྣམ་སྨིན་སྤྱིར་བསྟན་པ། དགེ་སྡིག་ཁྱད་པར་ཅན་གྱི་འབྲས་བུ་བསྟན་པའོ། ། གཉིས་པ་བརྟན་པའི་དཔུང་བསྐྱེད་པ་ལ་གཉིས། རྩོམ་པ་བརྟན་པ་དང་། ཞུགས་པ་བསྟན་པའོ། ། དང་པོ་ལ་གཉིས། མི་ལྡོག་པའི་ཚུལ་དང་། ཉམས་པའི་ཉེས་དམིགས་སོ། །
གཉིས་པ་ལ་གཉིས། མདོར་བསྟན་པ་དང་། རྒྱས་པར་བཤད་པའོ། ། འདི་ལ་གསུམ། ལས་ཀྱི་ང་རྒྱལ། ཉོན་མོངས་པའི་ང་རྒྱལ། བྱ་བ་དང་ནུས་པའི་ང་རྒྱལ་ལོ། ། གཉིས་པ་ལ་གསུམ། གཉེན་པོ་ང་རྒྱལ་བསྐྱེད་པའི་ཚུལ། འཇིག་རྟེན་གྱི་ང་རྒྱལ་གཞོམ་པའི་ཚུལ།
གཉེན་པོའི་ང་རྒྱལ་གྱི་བསྔགས་པའོ། ། གསུམ་པ་ལྷུར་བླང་བ་ལ་གཉིས། དངོས་དང་མཇུག་བསྡུ་བའོ། ། ལེའུ་བདུན་པའི་བསྡུས་པའི་དོན་ཏོ།། ༈ །ལྔ་པ་ལ་བསམ་གཏན་གྱི་ཕར་ཕྱིན་ལ་གསུམ། མཚམས་སྦྱར་ཏེ་བརྗོད་བྱའི་ངོ་བོ་བསྟན། མི་མཐུན་ཕྱོགས་སྤང་བའི་ཚུལ། གཉེན་པོ་བསམ་གཏན་སྒོམ་པའོ། ། གཉིས་པ་ལ་གཉིས། མདོར་བསྟན་པ་དང་།
རྒྱས་པར་བཤད་པའོ། ། འདི་ལ་གཉིས། ལུས་དབེན་པའི་དོན་དུ་འཇིག་རྟེན་སྤང་། སེམས་དབེན་པའི་དོན་དུ་རྣམ་རྟོག་དོར་བའོ། ། དང་པོ་ལ་གཉིས། སྤང་བར་གདམ་པ་དང་། སྤང་ཚུལ་རྒྱས་པར་བཤད་པའོ། ། འདི་ལ་བཞི། སྡུག་པའི་སེམས་ལ་ཆགས་པ་སྤང་བ་དང་། རྙེད་སོགས་ལ་ཆགས་པ་སྤང་བ་དང་།
བྱིས་པ་དང་འགྲོགས་པ་སྤང་བ་དང་། དབེན་པར་གནས་པའི་ཕན་ཡོན་ནོ། ། དང་པོ་ལ་གསུམ། ཡུལ་ཅན་ཆགས་པའི་ཉེས་པ། ཆགས་བྱའི་ཡུལ་གྱི་ཉེས་པ། སྐྱེ་བོ་དམ་པའི་ཚུལ་དུ་སྤྱོད་པའོ། ། བཞི་པ་དབེན་པར་གནས་པའི་ཕན་ཡོན་ལ་ལྔ། ཕྱི་ནང་ལ་ཞེན་པ་མེད་པར་སྨོན་པ། དུར་ཁྲོད་ལ་སྤྱོད་པ་སྨོན་པ། གཉེན་བཤེས་ལ་ཆགས་པ་སྤང་བ།
གཅིག་པུར་གནས་པའི་ཕན་ཡོན། མཇུག་བསྡུ་བའོ། ། གཉིས་པ་སེམས་དབེན་པའི་དོན་དུ་རྣམ་རྟོག་དོར་བ་ལ་གསུམ། མདོར་བསྟན། རྒྱས་བཤད། དབེན་པའི་ཡོན་ཏན་སྒོམ་པའོ། ། གཉིས་པ་ལ་དགུ། འདོད་པ་ལ་འདུན་པ་དགག གཞན་གྱི་བུད་མེད་ལ་ཆགས་པ་དགག རང་གི་བུད་མེད་ལ་ཆགས་པ་སྤང་།
རང་གི་ངོ་བོ་མི་གཙང་བར་བསྟན། ཁ་དོག་སོགས་ལ་ཆགས་པར་མི་རིགས། མི་གཙང་བ་རང་གི་མངོན་སུམ་གྱི་གྲུབ། འཇིགས་པས་ལུས་ལ་ཆགས་པར་མི་རིགས་པ། འདོད་པའི་ཡོན་ཏན་གྱི་ཉེས་དམིགས། དེ་དག་གི་མཇུག་བསྡུས་ཏེ་བསྟན་པའོ། ། གསུམ་པ་གཉེན་པོ་བསམ་གཏན་སྒོམ་པ་ལ་གསུམ། མདོར་བསྟན། རྒྱས་བཤད། བསམ་གཏན་སྒོམ་ཚུལ་བསྡུ་བའོ། །
གཉིས་པ་ལ་བདུན། བདག་གཞན་མཉམ་པ་སྒོམ། བདག་གཞན་བརྗེ་བ་སྒོམ། སླར་བདག་ལ་ཕྲག་དོག་སྒོམ། དེ་མི་བྱེད་ན་ཚར་བཅད་པའི་ཚུལ། ཞི་བས་རང་དོན་སྤང་བར་གདམ། ལུས་ཀྱི་གཅེས་འཛིན་དོར་བ། བདག་གཞན་བརྗེ་ཚུལ་བསྡུས་ཏེ་བསྟན་པའོ། ། དང་པོ་བདུན། སྒོམ་ཚུལ་དངོས།
དེའི་སྒྲུབ་བྱེད་དགོད། ཁྱབ་པ་བསྒྲུབ། སྐབས་དོན་བསྡུ། སྙིང་རྗེ་བསྐྱེད་པའི་འཐད་པ་བཤད། སྒོམ་པའི་གནས་སྐབས་ཀྱི་ཕན་ཡོན། དེ་དག་གི་མཇུག་བསྡུ་བའོ། ། གཉིས་པ་བདག་གཞན་བརྗེ་བ་ལ་གཉིས། བསྟན། བཤད་པའོ། ། འདི་ལ་གཉིས།
བརྗེ་བའི་ཚུལ། བརྗེས་ནས་ཇི་ལྟར་སྒྲུབ་པའི་ཚུལ་ལོ། དང་པོ་ལ་དྲུག གོམས་ན་བརྗེ་བའི་བློ་སྐྱེ་ཚུལ། དེ་ཉིད་དཔེས་བཤད། བདག་ལུས་ལ་ཆགས་པའི་སྐྱོན། དོན་གཉིས་སེམས་དཔའ་དང་བསྒྲུབ་པའི་སྐྱོན་ཡོན། མ་བརྗེས་པའི་ཉེས་དམིགས། དེ་དག་གི་མཇུག་བསྡུ་བའོ། ། གཉིས་པ་བརྗེས་ནས་ཇི་ལྟར་སྒྲུབ་པའི་ཚུལ་ལ་གཉིས།
བསྟན། བཤད་པའོ། ། འདི་ལ་ལྔ། མཐོ་ལ་བརྗེས་ཏེ་ཕྲག་དོག་བསྒོམ། མཉམ་ལ་བརྗེས་ཏེ་འགྲན་སེམས་བསྒོམ། དམའ་ལ་བརྗེས་ཏེ་ང་རྒྱལ་བསྒོམ། སྔར་མི་ལྡོག་པར་གདམ། མཇུག་བསྡུས་ཏེ་བསྟན་པའོ། ། ལེའུ་བརྒྱད་པའི་བསྡུས་པའི་དོན་ཏོ།། ༈ །དྲུག་པ་ཤེར་ཕྱིན་བཤད་པ་ལ་གསུམ།
ཤེས་རབ་བསྐྱེད་པར་གདམ། དེའི་རང་བཞིན་བཤད། བདག་མེད་ལ་ཇི་ལྟར་འཇུག་ཚུལ་ལོ། ། གཉིས་པ་ལ་ལྔ། ཡུལ་བདེན་པ་གཉིས་སུ་དབྱེ། དེ་ལ་དབང་བའི་སྐྱེས་བུ་བཤད། གོང་མས་གནོད་པའི་ཚུལ། དེ་ལ་རྩོད་པ་སྤང་། སྟོང་ཉིད་ཤེས་པ་ལམ་དུ་སྒྲུབ་པའོ། ། བཞི་པ་ལ་གཉིས།
དོན་དུ་སྨྲ་བའི་རྩོད་པ་སྤང་། སེམས་སུ་སྨྲ་བའི་རྩོད་པ་སྤང་བའོ། ། དང་པོ་ལ་བརྒྱད། ཕལ་པ་འཕྲུལ་བར་གྲུབ་པའི་ཚུལ། ཚད་མ་དང་འགལ་བ་སྤང་། ལུང་དང་འགལ་བ་སྤང་། དངོས་ཀྱི་དོན་ལ་རྩོད་པ་སྤང་། དགེ་སྡིག་མི་འབྱུང་བའི་རྩོད་པ་སྤང་། ཉིང་མཚམས་མི་སྦྱོར་བའི་རྩོད་པ་སྤང་། དགེ་སྡིག་འབྱུང་མི་འབྱུང་གི་ཁྱད་པར།
སྤྱོད་པ་དོན་མེད་དུ་ཐལ་བ་སྤང་བའོ། ། གཉིས་པ་སེམས་སུ་སྨྲ་བའི་རྩོད་པ་སྤང་བ་ལ་དྲུག རིག་བྱེད་མེད་པའི་རྩོད་པ་སྤང་། ལུང་གིས་དགག མར་མེའི་དཔེ་དགག སྔོན་པོའི་དཔེ་དགག དཔེ་དོན་མི་མཚུངས་པ། རང་གི་སྒྲུབ་བྱེད་དགག་པའོ། ། འདི་ལ་བདུན། དྲན་པའི་རྟགས་མ་ངེས་པར་བསྟན།
མཐོང་བའི་རྟགས་མ་ངེས་པར་བསྟན། བཀག་པ་ལ་རྩོད་པ་སྤང་། སྐབས་དོན་ལ་སྦྱར། མཇུག་བསྡུ་བ། རང་རིག་གི་སྒྲུབ་བྱེད་གཞན་དགག རང་ལ་མཚུངས་པ་སྤངས་པའོ། ། ལྔ་པ་སྟོང་ཉིད་ཤེས་པ་ལམ་དུ་སྒྲུབ་པ་ལ་དགུ སྟོང་ཉིད་སྒོམ་པས་གྲོལ་བར་བསྟན། ཞི་ཡང་གཞན་དོན་འབྱུང་བའི་ཚུལ། མཆོད་ལས་བསོད་ནམས་འབྱུང་བའི་ཚུལ། སྟོང་ཉིད་མཐོང་བའི་ལམ་དུ་བསྒྲུབ།
སུན་འབྱིན་རྫོགས་པས་ཐུབ་དཀའ་སྒྲུབ། བདེན་མཐོང་ཙམ་གྱིས་མི་གྲོལ་ཚུལ། སླར་ཡང་བཀའ་ཡིན་པ་ལ་རྩོད་པ་སྤང་། སྟོང་ཉིད་སྒོམ་པའི་འབྲས་བུ་བསྟན། དེ་དག་གི་མཇུག་བསྡུ་བའོ། ། གསུམ་པ་བདག་མེད་ལ་ཇི་ལྟར་མཇུག་ཚུལ་ལ་གཉིས། གང་ཟག་གི་བདག་མེད་ལ་འཇུག་ཚུལ་དང་། ཆོས་ཀྱི་བདག་མེད་ལ་མཇུག་ཚུལ་ལོ། ། དང་པོ་ལ་བཞི། བདག་མེད་ལ་འཇུག་ཚུལ་སྤྱིར་བསྟན།
གྲངས་ཅན་གྱིས་བཏགས་པའི་བདག་དགག རིགས་པ་ཅན་གྱིས་བཏགས་པའི་བདག་དགག བདག་མེད་ལ་རྩོད་པ་སྤང་བའོ། ། གཉིས་པ་ལ་ལྔ། ཡུལ་ལ་རྟག་ཏུ་ལོངས་སྤྱོད་པར་ཐལ་བ། ཡུལ་མ་ངེས་པར་འཛིན་པ་དགག དཔེ་མ་གྲུབ་པར་བསྟན། སྒྲ་འཛིན་དུ་མ་དམིགས་པས་དགག ཉེས་སྤོང་གི་ལན་དགག་པའོ། ། བཞི་པ་ལ་གསུམ།
ལས་འབྲས་འབྲེལ་བ་མི་རིགས་པ་སྤངས། སེམས་བདག་ཏུ་འདོད་པའི་རྩོད་པ་སྤང་། སྙིང་རྗེའི་ཡུལ་མེད་པས་རྩོད་པ་སྤང་བའོ། ། གཉིས་པ་ཆོས་ཀྱི་བདག་མེད་ལ་འཇུག་ཚུལ་ལ་བཞི་སྟེ། ལུས། ཚོར་བ། སེམས། ཆོས་དྲན་པ་ཉེ་བར་བཞག་པ་སྒོམ་པའོ། ། དང་པོ་ལ་གསུམ། ཡན་ལག་སོ་སོ་ལུས་མ་ཡིན།
ཡན་ལག་ཅན་གྱི་རྫས་མ་གྲུབ། སྐབས་དོན་བསྡུ་བའོ། ། གཉིས་པ་ལ་གསུམ། ལུས་ཡན་ལག་སོ་སོ་ལ་གནས་པ་དགག ཡན་ལག་ལས་གཞན་པའི་ལུས་དགག དེ་ལྟར་ཡན་ལག་གཞན་ལའང་སྦྱར་བའོ། ། གཉིས་པ་ཚོར་བ་ལ་ལྔ། ཚོར་བ་རང་བཞིན་མེད་པར་བསྟན། བདེན་པར་ཞེན་པའི་གཉེན་པོ་སྒོམ། རྒྱུ་རེག་པ་མ་གྲུབ་པར་བསྟན།
དེས་ན་སྲེད་པ་མ་གྲུབ་པར་བསྟན། མྱོང་བ་བདེན་པ་དགག་པའོ། ། དང་པོ་ལ་གཉིས། འགོག་བྱེད་ཀྱི་རིགས་པ། དེའི་ལན་དགག་པའོ། ། གསུམ་པ་ལ་གཉིས། དོན་དངོས། དོན་བསྡུ་བའོ། ། གསུམ་པ་སེམས་ལ་གཉིས། ཡིད་ཤེས་བདེན་པ་དགག
དབང་ཤེས་བདེན་པ་དགག་པའོ། ། བཞི་པ་ཆོས་ལ་དྲུག་སྟེ། དོན་དམ་དུ་སྐྱེ་བ་མ་གྲུབ་པར་བསྟན། ཀུན་རྫོབ་སྒྱུ་མ་ལྟ་བུར་བསྟན། དཔྱད་ན་སྐྱེ་འགག་མ་གྲུབ་པར་བསྟན། དེས་འགྲོ་བ་རང་བཞིན་མེད་པར་གྲུབ། དེ་མ་རྟོགས་པས་སྡུག་བསྔལ་ཚུལ། མངོན་མཐོ་ངེས་ལེགས་ཐོབ་པར་སྨོན་པའོ། དང་པོ་ལ་བཞི། སྐྱེ་བ་མེད་པའི་ཚུལ་དངོས།
སྐྱེ་བ་བཀག་པ་ལ་རྩོད་པ་སྤང་། ཡུལ་དང་ཡུལ་ཅན་བདེན་པ་དགག གཞན་གྱི་འདོད་པའི་སྐྱེ་བ་དགག་པའོ། ། གཉིས་པ་ལ་གཉིས། ཀུན་རྫོབ་མེད་པར་ཐལ་བ་སྤང་། རྣམ་དཔྱོད་ཐུག་མེད་དུ་ཐལ་པ་སྤང་བའོ། ། གསུམ་པ་ལ་གསུམ། སྤྱིར་བསྟན། ཕན་ཚུན་བརྟེན་པས་མི་འགྲུབ་པ། དཔེ་དོན་མི་མཚུངས་པས་དགག་པའོ། །
གཞན་གྱི་འདོད་པའི་སྐྱེ་བ་དགག་ལ་གཉིས། ཕྱི་རོལ་པའི་འདོད་པ་དགག རང་གི་སྡེ་པའི་འདོད་པ་དགག་པའོ། ། དང་པོ་ལ་གསུམ། རྒྱུ་མེད་ལས་སྐྱེ་བ་དགག རྒྱུ་རྟག་པ་ལས་སྐྱེ་བ་དགག དེ་དག་གི་མཇུག་བསྡུ་བའོ། ། གཉིས་པ་ལ་གསུམ། དབང་ཕྱུག་རྟག་པ་ལས་སྐྱེ་བ་དགག རྡུལ་ཕྲན་རྟག་པ་ལས་སྐྱེ་བ་དགག
གཙོ་བོ་རྟག་པ་ལས་སྐྱེ་བ་དགག་པའོ། ། དང་པོ་ལ་གསུམ། དབང་ཕྱུག་ཉིད་མ་གྲུབ་པ། དེའི་འབྲས་བུ་མ་གྲུབ་པ། དེས་སྐྱེད་བྱེད་མི་ནུས་པའོ། ། གསུམ་པ་ལ་གཉིས། འདོད་པ་བརྗོད། དེ་དགག་པའོ། ། འདི་ལ་བཞི། གནོད་བྱེད་སྤྱིར་བརྗོད།
བདེ་སོགས་ཕྱི་རོལ་ཡིན་པ་དགག དངོས་པོ་རྟག་པ་ཡིན་པས་དགག འབྲས་བུ་སྔར་ཡོད་སྐྱེ་བ་དགག འདི་ལ་གསུམ། སུན་འབྱིན་བརྗོད། དེའི་ལན་དགག རང་ལ་མཚུངས་པ་སྤང་བའོ། ། གསུམ་པ་དཔྱད་ན་སྐྱེ་འགག་མ་གྲུབ་པ་ལ་གསུམ་སྟེ། ཡོད་མེད་ལ་དཔྱད་ན་སྐྱེ་བ་མི་འཐད། དེས་ན་འགག་པ་མི་འགྲུབ།
མཇུག་བསྡུས་ཏེ་བསྟན་པའོ། ། དང་པོ་ལ་གཉིས། དངོས་དང་། ཉེས་སྤོང་གི་ལན་དགག་པའོ། ། ལྔ་པ་དེ་མ་རྟོགས་པས་སྡུག་བསྔལ་ཚུལ་ལ་དྲུག ཆོས་བརྒྱད་ལ་ཆགས་སྡང་མི་རིགས། ཆོས་བརྒྱད་ཉིད་མ་གྲུབ་པར་བསྟན། དེ་མ་རྟོགས་པས་ཚེགས་ཀྱིས་འཚོ་བ། སྡུག་བསྔལ་བརྒྱུད་མར་འབྱུང་ཚུལ། དེས་ན་མྱ་ངན་བྱ་བར་འོས།
བག་མེད་པས་ངན་སོང་དུ་ལྟུང་བའོ། ། བཞི་པ་ལ་བཞི། བདེ་འགྲོར་སྐྱེས་ཀྱང་ངན་སོང་དུ་ལྟུང་བ། སྲིད་པར་མི་ཟད་པའི་སྡུག་བསྔལ་མྱོང་བ། ཚེ་ཡུན་ཐུན་ཞིང་དོན་མེད་དུ་འདའ་བ། འགལ་རྐྱེན་མང་ཞིང་མཐུན་རྐྱེན་རྙེད་དཀའ་བའོ། ། ལེའུ་དགུ་པའི་བསྡུས་པའི་དོན་ཏོ།། ༈ །ཐ་མ་དགེ་བ་ཡོངས་སུ་བསྔོ་བ་ལ་གཉིས། བསམས་པའི་བསོད་ནམས་བསྔོ་བ་དང་། བཀའ་དྲིན་དྲན་པའི་ཕྱག་བྱ་བའོ། །
དང་པོ་ལ་གསུམ། གཞན་དོན་དུ། རང་དོན་དུ། ཐུན་མོང་དུ་བསྟན་པ་གནས་པར་བསྔོ་བའོ། ། དང་པོ་ལ་གཉིས། འཇིག་རྟེན་པའི། འཇིག་རྟེན་ལས་འདས་པའི་དོན་དུ་བསྔོ་བའོ། ། དང་པོ་ལྔ་སྟེ། སྤྱིར་ངན་འགྲོའི་དོན་དུ། བདེ་འགྲོའི་དོན་དུ།
ཐུན་མོང་དུ་བསྟན་པ་ལ་ཞུགས་པའི་དོན་དུ་བསྔོ་བའོ། ། གཉིས་པ་ལ་གསུམ། དམྱལ་བའི། དུད་འགྲོའི། ཡི་དྭགས་ཀྱི་སྡུག་བསྔལ་ཞི་བར་བསྔོ་བའོ། ། དང་པོ་ལ་གསུམ། སྡུག་བསྔལ་རང་ཞི་བར་བསྔོ། རིགས་གསུམ་མགོན་པོའི་མཐུས་ཞི་བར་བསྔོ། མཇུག་བསྡུས་ཏེ་བྱང་ཆུབ་སེམས་དཔའ་གཞན་གྱི་མཐུས་ཞི་བར་བསྔོ་བའོ། ། དང་པོ་ལ་གཉིས།
དངོས་གཞིའི་སྡུག་བསྔལ་ཞི་བར་བསྔོ། ཉེ་འཁོར་གྱི་སྡུག་བསྔལ་ཞི་བར་བསྔོ་བའོ། ། གསུམ་པ་བདེ་འགྲོའི་དོན་དུ་བསྔོ་བ་ལ་གཉིས། མི་འདོད་པ་དང་བྲལ་བར། འདོད་པ་གྲུབ་པར་བསྔོ་བའོ། ། བཞི་པ་ཐུན་མོང་དུ་བསྔོ་བ་ལ་གཉིས། ཕུན་སུམ་ཚོགས་པ་ཐོབ་པར། མི་འདོད་པ་ཞི་བར་བསྔོ་བའོ། ། དང་པོ་ལ་གསུམ། ལམ་ལ་འཇུག་པའི་གཙོ་བོ་རྐྱེན་ཚང་བར།
འཇིག་རྟེན་ཡོངས་སུ་དག་པར། དགེ་རྐྱེན་ཕུན་སུམ་ཚོགས་པར་བསྔོ་བའོ། ། གཉིས་པ་རང་དོན་དུ་བསྔོ་བ་ལ་བཞི། གནས་སྐབས་ཀྱི་འབྲས་བུ་ཐོབ་པར། ཡི་དམ་དང་རྟག་ཏུ་མཇལ་བར། རྒྱལ་སྲས་ཀྱི་སྤྱོད་པ་སྤྱད་པར། གཞན་དོན་གྱི་མཐུ་ཐོབ་པར་བསྔོ་བའོ། ། ལེའུ་བཅུ་པའི་བསྡུས་པའི་དོན་ཏོ།། །། དེ་ལྟར་རྗེ་བཙུན་གསུང་དང་འགྲེལ་ཆེན་བཞིན། ། ཕན་བདེ་བསྒྲུབ་པའི་དགེ་བ་གང་ཡིན་དེས། །
འགྲོ་བ་ཀུན་གྱིས་འདི་དོན་ལེགས་རྟོགས་ཏེ། རྐང་གཉིས་གཙོ་བོའི་གོ་འཕང་ཐོབ་པར་ཤོག ། ཉུང་ངུའི་ཚིག་གིས་རྒྱ་ཆེའི་དོན་སྟོན་པའི། ། བསྡུས་དོན་འདི་འདྲ་གཞན་ལ་མ་མཆིས་པས། ། བློ་གསལ་དོན་གཉེར་གཟུ་བོའི་ཡིད་ཅན་རྣམས། ། བསྲེགས་བཅད་བདར་བའི་གསེར་བཞིན་བླང་བར་མཛོད། ། བྱང་ཆུབ་སེམས་དཔའི་སྤྱོད་པ་ལ་འཇུག་པའི་བསྡུས་དོན་གྱི་འགྲེལ་པ་ཉི་མའི་འོད་ཟེར་ཞེས་བྱ་བ་འདི་ནི། མང་དུ་ཐོས་པའི་ཤཱཀྱའི་དགེ་སློང་བསོད་ནམས་རྒྱལ་མཚན་དཔལ་བཟང་པོས་འབྲུ་མང་པོའི་ལོ། རྟ་བའི་ཟླ་བའི་ཉེར་གསུམ་ལ་སྦྱར་བ་རྫོགས་སོ།། །། འདིས་སེམས་ཅན་ཐམས་ཅད་ལ་ཕན་ཐོགས་པར་གྱུར་ཅིག། །
གཅིག་ཞུས།། །། PAGE * MERGEFORMAT 12 བླ་མ་དམ་པ། སྤྱོད་འཇུག་གི་བསྡུས་དོན། PAGE * MERGEFORMAT 11
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
