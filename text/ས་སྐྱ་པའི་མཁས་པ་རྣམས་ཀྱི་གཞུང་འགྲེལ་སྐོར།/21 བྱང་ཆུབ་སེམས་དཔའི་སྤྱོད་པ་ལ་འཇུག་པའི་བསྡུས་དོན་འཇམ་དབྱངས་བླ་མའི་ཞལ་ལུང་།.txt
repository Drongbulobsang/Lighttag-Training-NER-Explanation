སྔོན་བྱོན་ས་སྐྱ་པའི་མཁས་པ་རྣམས་ཀྱི་གཞུང་འགྲེལ་སྐོར།
པོད ༢༡
བྱང་ཆུབ་སེམས་དཔའི་སྤྱོད་པ་ལ་འཇུག་པའི་བསྡུས་དོན་འཇམ་དབྱངས་བླ་མའི་ཞལ་ལུང་།
༄༅། །བྱང་ཆུབ་སེམས་དཔའི་སྤྱོད་པ་ལ་འཇུག་པའི་བསྡུས་དོན་འཇམ་དབྱངས་བླ་མའི་ཞལ་ལུང་ཞེས་བྱ་བ་བཞུགས་སོ།། བླ་མ་དང་མགོན་པོ་འཇམ་པའི་དབྱངས་ལ་གུས་པས་ཕྱག་འཚལ་ལོ། ། འདིར་དུས་གསུམ་གྱི་སངས་རྒྱས་ཐམས་ཅད་ཀྱི་བགྲོད་པ་གཅིག་པུའི་ལམ། ཐེག་པ་ཆེན་པོའི་མདོ་སྡེ་མཐའ་དག་གི་དོན་གྱི་བཅུད་ཕྱུང་བ། འཕགས་པ་འཇམ་དཔལ་དབྱངས་ཀྱི་བཀའ་སྲོལ། སློབ་དཔོན་ཆེན་པོ་ཀླུ་སྒྲུབ་ནས་རིམ་པར་བརྒྱུད་པའི་མན་ངག རྒྱལ་སྲས་བྱང་ཆུབ་སེམས་དཔའི་རྨད་དུ་བྱུང་བའི་སྤྱོད་པ་ལ་འཇུག་པའི་ཚུལ་གསལ་བར་སྟོན་པར་བྱེད་པའི་གཞུང་བཟང་འདི་ཉིད་འཆད་པ་ལ་དོན་གསུམ་སྟེ། དོན་དང་མཐུན་པའི་མཚན་གྱི་དོན། ། དོན་མཆོག་ལྡན་པ་གཞུང་གི་དོན། ། དོན་དེ་ལེགས་པར་བསྒྱུར་ཚུལ་ལོ། །
དང་པོ་ལ་དོན་དངོས་་་་་་རྒྱ་གར་དང་། ཞར་བྱུང་འགྱུར་ཕྱག་་་་་་སངས་གོ ། གཉིས་པ་ལ་གསུམ། རྩོམ་པ་ལ་འཇུག་པ་ཀླད་ཀྱི་དོན་དང་། བརྩམ་པར་བྱ་བ་གཞུང་གི་དོན་དང་། བརྩམས་པ་མཐར་ཕྱིན་མཇུག་གི་དོན་ནོ། ། དང་པོ་ལ་གསུམ། མཆོད་པར་བརྗོད་པ་་་་་་བདེ་གཤེགས་གཉིས་དང་། བཤད་པར་དམ་བཅའ་བ་་་་་་བདེ་དང་། ཁེངས་པ་བསྐྱུང་བའོ།་་་་་
སྔོན་ཆད་བརྒྱད། གཉིས་པ་ལ་གསུམ་སྟེ། སློབ་པ་པོའི་རྟེན་གྱི་གང་ཟག་དང་། དེས་ལམ་མཆོག་ལ་བསླབ་པའི་ཚུལ་དང་། ལམ་དེའི་འབྲས་བུ་དོན་གཉིས་འགྲུབ་པ་བསྔོ་བའི་ཚུལ་གྱིས་བསྟན་པའོ། ། དང་པོ་ལ་གཉིས། ལུས་རྟེན་དང་།་་་་་ དལ་འབྱོར་བཞི། སེམས་རྟེན་ནོ།་་་་་ ཇི་ལྟར་བཞི།
གཉིས་པ་ལ་གཉིས། ཉེར་ལེན་གྱི་རྒྱུ་བྱང་ཆུབ་མཆོག་ཏུ་སེམས་བསྐྱེད་པ་དང་། ལྷན་ཅིག་བྱེད་པའི་རྐྱེན་བསླབ་པ་རྗེས་སུ་བསྒྲུབ་པའོ། ། དང་པོ་ལ་གཉིས། སེམས་བསྐྱེད་ཀྱི་ཕན་ཡོན་བསྟན་པས་སྤྲོ་བ་བསྐྱེད་པ་དང་། ཕན་ཡོན་ཅན་གྱི་སེམས་སྐྱེད་གྱི་སྡོམ་པ་ཡང་དག་པར་བླང་བའོ། ། དང་པོ་ལ་གཉིས། བྱང་ཆུབ་ཀྱི་སེམས་གྱི་ཕན་ཡོན་རྒྱས་པར་བཤད་པ་དང་། སེམས་དེ་ལྡན་གྱི་གང་ཟག་སྐྱབས་གནས་སུ་བསྒྲུབ་པས་ཕན་ཡོན་མདོར་བསྡུ་བའོ། ། དང་པོ་ལ་གསུམ།
སྨོན་འཇུག་ཐུན་མོང་གི་ཕན་ཡོན་དང་། སྨོན་འཇུག་གཉིས་ཀྱི་རབ་དབྱེ་དང་། སྨོན་འཇུག་གི་ཕན་ཡོན་སོ་སོར་བཤད་པའོ། ། དང་པོ་ལ་གསུམ། མ་མཐོང་པའི་ཕན་ཡོན་དང་།་་་་་ དེ་ལྟས་བཅུ་གཉིས། མཐོང་པའི་ཕན་ཡོན་དང་།་་་་་ བྱང་ཆུབ་བཞི། ཕན་ཡོན་དཔེས་བསྔགས་པའོ། ། འདི་ལ་དྲུག
དམན་པའི་ལུས་མཆོག་ཏུ་བསྒྱུར་བ་གསེར་འགྱུར་གྱི་རྩིའི་དཔེས་བསྟན་པ་དང་།་་་་་ གསེར་བཞི། རྙེད་དཀའ་ཞིང་ཕན་ཡོན་ཆེ་བ་ནོར་བུའི་དཔེས།་་་་་ འགྲོ་བའི་བཞི། འབྲས་བུ་མི་ཟད་ཅིང་འཕེལ་པ་དཔག་བསམ་གྱི་ཤིང་གི་དཔེས།་་་་་ དགེ་བ་བཞི། ངེས་པའི་སྡིག་པ་ཟིལ་གྱིས་གནོན་པ་དཔའ་བོའི་དཔེས།་་་་་ སྡིག་པ་བཞི། མ་ངེས་པའི་སྡིག་པ་དྲུང་ནས་འབྱིན་པ་དུས་མཐའི་མེའི་དཔེས་བསྟན་པ་དང་།་་་་་ དེས་ནི་གཉིས།
དེ་ཤེས་བྱེད་ཀྱི་ལུང་དང་སྦྱར་བའོ།་་་་་ དེ་ཡི་གཉིས། གཉིས་པ་སྨོན་འཇུག་གི་དབྱེ་བ་ནི།་་་་་ བྱང་ཆུབ་བརྒྱད། གསུམ་པ་ཕན་ཡོན་སོ་སོར་བཤད་པ་ལ་གཉིས། ཁྱད་པར་མདོར་བསྟན་པ་དང་།་་་་་ བྱང་ཆུབ་བཅུ་གཉིས། དེའི་འཐད་པ་བསྟན་པའོ། ། འདི་ལ་གཉིས། ལུང་དང་།་་་་་
འདི་ནི་བཞི། རིགས་པའོ། ། འདི་ལ་གཉིས། སྨོན་པ་ཕན་ཡོན་དང་ལྡན་པའི་འཐད་པ་དང་།་་་་་ སེམས་ཅན་ཉེར་བཞི། འཇུག་པ་ཕན་ཡོན་དང་ལྡན་པའི་འཐད་པའོ།་་་་་ ཕན་པར་སོ་དྲུག གཉིས་པ་ནི།་་་་་ གང་ལ་བཞི། ། གཉིས་པ་ཕན་ཡོན་ཅན་གྱི་སེམས་བསྐྱེད་ཀྱི་སྡོམ་པ་ཡང་དག་པར་བླང་བ་ལ་གསུམ།
རྟེན་སྣོད་རུང་དུ་བྱ་བའི་ཕྱིར་སྦྱོར་བ་ཡན་ལག་བདུན་བྱ་བ་དང་། དངོས་གཞི་བྱང་ཆུབ་མཆོག་ཏུ་སེམས་བསྐྱེད་པ་དང་། མཇུག་རང་གཞན་དགའ་བ་བསྐྱེད་པས་བརྟན་ཅིང་དཔོགས་དབྱུང་བའོ། ། དང་པོ་ལ་བདུན་མཆོད་པ་དང་། སྐྱབས་སུ་འགྲོ་བ་དང་། སྡིག་པ་བཤགས་པ་དང་། རྗེས་སུ་ཡི་རང་བ་དང་། ཆོས་འཁོར་བསྐོར་བར་བསྐུལ་བ་དང་། མྱ་ངན་ལས་མི་འདའ་བར་གསོལ་བ་འདེབས་པ་དང་། བསོད་ནམས་ཡོངས་སུ་བསྔོ་བའོ། །
དང་པོ་ལ་གཉིས། མཚམས་སྦྱར་བའི་སྒོ་ནས་མཆོད་པ་མདོར་བསྟན་པ་དང་།་་་་་ རིན་ཆེན་བཞི། རྒྱས་པར་བཤད་པའོ། ། འདི་ལ་ལྔ། བདག་པོས་མ་བཟུང་བའི་མཆོད་པ་དང་།་་་་་ མེ་ཏོག་ཉེར་བཞི། ལུས་ཀྱི་མཆོད་པ་དང་།་་་་་ རྒྱལ་དང་བརྒྱད། བློས་སྤྲུལ་བའི་མཆོད་པ་དང་།་་་་་
ཁྲུས་ཀྱི་ཞེ་བརྒྱད། བླ་ན་མེད་པའི་མཆོད་པ་དང་། བསྟོད་ཕྱག་བཀུར་སྟིས་མཆོད་པའོ།་་་་་ ཡོན་ཏན་བཅུ་གཉིས། གཉིས་པ་སྐྱབས་སུ་འགྲོ་བ་ནི།་་་་་ བྱང་ཆུབ་བཞི། གསུམ་པ་སྡིག་པ་བཤགས་པ་ལ་བཞི། རྣམ་པར་སུན་འབྱིན་པའི་སྟོབས་དང་། རྟེན་གྱི་སྟོབས་དང་། གཉེན་པོ་ཀུན་ཏུ་སྤྱོད་པའི་སྟོབས་དང་།
སོར་ཆུད་པའི་སྟོབས་སོ། ། དང་པོ་ལ་ལྔ། རྟེན་ལ་གསོལ་བ་གདབ་པ་དང་།་་་་་ ཕྱོགས་རྣམས་བཞི། བྱས་པའི་རྣམ་གྲངས་ལ་བརྟགས་ཏེ་བཤགས་པ་དང་།་་་་་ ཐོག་མ་བཅུ་དྲུག མྱུར་དུ་འབྲལ་བར་འདུན་པ་་་་་་བདག་ནི་བརྒྱད་དང་། དོན་མེད་པར་བརྟགས་པ་དང་།་་་་་ ཐམས་ཅད་ཉེར་བཞི། འཇིགས་པར་ཡིད་ལ་བྱ་བའོ།་་་་་
ཉིན་མཚན་སོ་གཉིས། གཉིས་པ་ལ་གསུམ། སྤྱི་་་་་་དེ་བས་བརྒྱད་དང་། ཁྱད་པར་དང་།་་་་་ བདག་ནི་བཅུ་དྲུག དེ་དག་གི་བཀའ་རྗེས་སུ་བསྒྲུབ་པའོ།་་་་་ སྔོན་ཆད་བཞི། གསུམ་པ་ལ་གཉིས། གཉེན་པོ་ལ་འབད་པར་རིགས་པ་དང་།་་་་་ ཐ་མལ་བཅུ་དྲུག
མྱུར་དུ་འཇུག་རིགས་པའོ།་་་་་ དེ་རིང་བརྒྱད། བཞི་པ་ལ་གསུམ། ཕྱི་མ་སྡོམ་པ་དང་།་་་་་ སྔོན་ཆད་བཅུ་གཉིས། སྔ་མ་སྦྱང་བ་དང་་་་་་བདག་ནི་བརྒྱད། སྐབས་བསྡུ་བའོ།་་་་་ འདྲེན་པ་བཞི། བཞི་པ་ནི།་་་་་ སེམས་ཅན་བཅུ་བཞི།
ལྔ་བ་ནི།་་་་་ ཕྱོགས་རྣམས་བཞི། དྲུག་པ་ནི།་་་་་ རྒྱལ་བ་བཞི། བདུན་པ་ནི།་་་་་ དེ་ལྟར་བཅུ་དྲུག གཉིས་པ་དངོས་གཞི་སེམས་བསྐྱེད་པ་ལ་གཉིས། ཐོག་མར་བསམ་པ་སྦྱང་བ་དང་། བསམ་པ་ངེས་ནས་དམ་བཅའ་བ་ཚིག་ཏུ་བརྗོད་པའོ། ། དང་པོ་ལ་གསུམ།
ཐམས་ཅད་བཏང་བ་དང་།་་་་་ ལུས་དང་བཅོ་བརྒྱད། ཆུད་མི་ཟ་བའི་རྒྱུར་སྨོན་པ་དང་།་་་་་ བདག་ལ་བཅུ་དྲུག ལོངས་སྤྱོད་པའི་རྒྱུར་སྨོན་པའོ།་་་་་ བདག་ནི་ཉེར་གཅིག གཉིས་པ་ནི།་་་་་ ཇི་ལྟར་བརྒྱད། གསུམ་པ་མཇུག་གི་ཆོ་ག་ལ་གཉིས། རང་དགའ་བ་བསྐྱེད་པ་དང་།
གཞན་དགའ་བ་བསྐྱེད་དུ་ཞུགས་པའོ། ། དང་པོ་ལ་གཉིས། རང་དོན་འགྲུབ་པས་དགའ་བ་བསྐྱེད་པ་དང་།་་་་་ དེ་ལྟར་བཅུ་དྲུག གཞན་དོན་འགྲུབ་པས་དགའ་བ་བསྐྱེད་པའོ།་་་་་ འགྲོ་བའི་ཉི་ཤུ། གཉིས་པ་ནི།་་་་་ བདག་གིས་བཞི། གཉིས་པ་ལྷན་ཅིག་བྱེད་པའི་རྐྱེན་བསླབ་པ་རྗེས་སུ་བསྒྲུབ་པ་ལ་གཉིས། བསླབ་པ་ཐུན་མོང་དུ་འགྲུབ་པའི་རྒྱུ་བག་ཡོད་པ་དང་།
བསླབ་པ་སོ་སོར་བསྒྲུབ་པའོ། ། དང་པོ་ལ་གསུམ། མཚམས་སྦྱར་བའི་ཚུལ་གྱིས་མདོར་བསྟན་པ་དང་།་་་་་ རྒྱལ་བའི་བཞི། རྒྱས་པར་བཤད་པ་དང་། མཇུག་རྗེས་སུ་གདམས་པའོ། ། གཉིས་པ་ལ་གཉིས། བསམ་པ་བྱང་ཆུབ་ཀྱི་སེམས་ལ་བག་བྱ་བ་དང་། སྦྱོར་བ་བསླབ་པ་ལ་བག་བྱ་བའོ། ། དང་པོ་ལ་གཉིས།
བྱང་ཆུབ་ཀྱི་སེམས་མི་འདོར་བའི་འཐད་པ་དང་།་་་་་ བབ་བཅོལ་བརྒྱད། དོར་པའི་ཉེས་དམིགས་སོ།་་་་་ གལ་ཏེ་སོ་གཉིས། གཉིས་པ་ལ་གསུམ། སྤང་བྱ་ཉེས་པ་དོར་བ་ལ་བག་བྱ་བ་དང་། གཉེན་པོ་དགེ་བ་བྱེད་པ་ལ་བག་བྱ་བ་དང་། ཉེས་པ་ཉོན་མོངས་པ་སྤང་བ་ལ་བག་བྱ་བའོ། ། དང་པོ་ལ་གཉིས། ཉེས་པས་ངན་འགྲོར་འགྲོ་བ་དང་།་་་་་
དེ་ལྟས་བཅུ་གཉིས། ཉེས་པ་མ་སྤང་ན་དལ་བ་རྙེད་དཀའ་བར་བསྟན་པའོ།་་་་་ དེ་བཞིན་ཉེར་བཞི། གཉིས་པ་ལ་གཉིས། སྔོན་བསགས་གྱི་སྡིག་པ་མང་ལ་ཟད་དཀའ་བ་དང་།་་་་་ སྐད་ཅིག་བརྒྱད། དེས་ན་གཉེན་པོ་དགེ་བ་ལ་འབད་པའོ།་་་་་ འདི་འདྲའི་བཅོ་བརྒྱད། གསུམ་པ་ལ་གསུམ། གནོད་པའི་རྣམ་པར་བརྟགས་ཏེ་སྤང་བའི་བློ་བསྐྱེད་པ་དང་།་་་་་
ཅིས་རྨོངས་སོ་བརྒྱད། སྤང་བའི་ཐབས་བསྟེན་པ་དང་།་་་་་ རང་བཞིན་སོ་གསུམ། སྤང་བར་ནུས་པ་ཉིད་དུ་སྤྲོ་བ་བསྐྱེད་པའོ།་་་་་ ཐ་མལ་བཅུ་གཉིས། གསུམ་པ་ནི།་་་་་ དེ་ལྟས་བཞི། གཉིས་པ་བསླབ་པ་སོ་སོར་བསྒྲུབ་པ་ལ་ལྔ་ལས་དང་པོ་ཚུལ་ཁྲིམས་མི་ཉམས་པའི་རྒྱུ་དྲན་ཤེས་བསྲུང་བའི་ལེའུ་ལ་གསུམ། མཚམས་སྦྱར་བའི་ཚུལ་གྱིས་མདོར་བསྟན་པ་དང་།་་་་་ བསླབ་པ་བཞི།
དོན་དངོས་རྒྱས་པར་བཤད་པ་དང་། དོན་བསྡུས་ཏེ་རྗེས་སུ་གདམས་པའོ། ། གཉིས་པ་ལ་བཞི། བསླབ་པ་བསྲུང་བའི་ཐབས་སུ་སེམས་བསྲུང་བ་དང་། སེམས་བསྲུང་བའི་ཐབས་སུ་དྲན་ཤེས་བསྲུང་བ་དང་། དྲན་ཤེས་ཀྱིས་སེམས་བསྲུང་བའི་སྤྱོད་པ་ལ་བསླབ་པའི་ཚུལ་དང་། བསླབ་པ་ཕུན་སུམ་ཚོགས་པའི་ཡན་ལག་བསྟན་པའོ། ། དང་པོ་ལ་གསུམ་སེམས་བསྲུང་བས་ཐམས་ཅད་བསྲུང་བར་འགྱུར་བ་དང་།་་་་་ སེམས་གྱི་བཅུ་དྲུག ཐམས་ཅད་སེམས་ལ་རག་ལས་པའི་འཐད་པ་དང་།
དེས་ན་སེམས་བསྲུང་བ་ལ་འབད་པར་བྱ་བའོ། ། གཉིས་པ་ལ་གཉིས་ཉེས་པ་ཐམས་ཅད་སེམས་ལ་རག་ལས་པ་དང་།་་་་་ འདི་ལྟར་བཅུ་གཉིས། དགེ་བ་ཐམས་ཅད་སེམས་ལ་རག་ལས་པའོ།་་་་་ གལ་ཏེ་སོ་དྲུག གསུམ་པ་ནི།་་་་་ དེ་ལྟས་ཉི་ཤུ། གཉིས་པ་ལ་གཉིས། མདོར་བསྟན་པ་དང་།་་་་་ སེམས་བསྲུང་བཞི།
རྒྱས་པར་བཤད་པའོ། ། འདི་ལ་གཉིས། ཤེས་བཞིན་མེད་པའི་ཉེས་པ་དང་།་་་་་ ནད་ཀྱིས་ཉི་ཤུ། ཤེས་བཞིན་བསྲུང་བའི་ཐབས་སུ་དྲན་པར་བསྲུང་བའོ།་་་་་ དེ་བས་ཉི་ཤུ། གསུམ་པ་དྲན་ཤེས་ཀྱིས་སེམས་བསྲུང་བའི་སྤྱོད་པ་ལ་བསླབ་ཚུལ་ལ་གསུམ། ཉེས་སྤྱོད་སྡོམ་པའི་སྤྱོད་པ་ལ་བསླབ་པ་དང་། དགེ་བ་ཆོས་སྡུད་ཀྱི་སྤྱོད་པ་ལ་བསླབ་པ་དང་། སེམས་ཅན་དོན་བྱེད་ཀྱི་སྤྱོད་པ་ལ་བསླབ་པའོ། །
དང་པོ་ལ་གཉིས། སྡོམ་པའི་རང་བཞིན་ལ་སྦྱར་བ་དང་། ཉམས་པ་བསྲུང་བའོ། ། དང་པོ་ལ་གཉིས། ལུས་སེམས་སྡོམ་པའི་རང་བཞིན་ལ་སྦྱར་བ་དང་་་་་་རེ་ཞིག་སོ་གཉིས། རང་བཞིན་ལས་འདའ་བར་གནང་བའོ།་་་་་ འཇིགས་དང་བཅུ་གཉིས། གཉིས་པ་ནི།་་་་་ བྲེ་མོའི་ང་དྲུག གཉིས་པ་ལ་གཉིས།
ལུས་ཀྱི་ཉེས་པ་ལ་བརྟགས་ནས་དགེ་བ་བསྐྱེད་པ་དང་།་་་་་ བྱ་རྒོད་ཞེ་བརྒྱད། དགེ་བ་བསྒྲུབ་པའི་ཐབས་མཁས་ལ་བསླབ་པའོ། ། འདི་ལ་གསུམ། ཐ་མལ་བའི་སྤྱོད་པ་ལ་ཐབས་མཁས་པ་དང་།་་་་་ དེ་ལྟར་བཅུ་གཉིས། ལས་གྱི་སྤྱོད་པ་ལ་ཐབས་མཁས་པ་དང་།་་་་་ གཞན་ལ་ཉི་ཤུ། བྱེད་པ་པོའི་སྤྱོད་པ་ལ་ཐབས་མཁས་པའོ།་་་་་ སྨྲ་ན་ཉི་ཤུ།
གསུམ་པ་ལ་གསུམ་གཞན་དོན་ལ་ཆེད་ཆེར་བྱ་བ་དང་།་་་་་ དེ་ལྟར་བཞི། སེམས་ཅན་བསྡུ་བའི་སྤྱོད་པ་དང་། སེམས་ཅན་གྱི་སེམས་རྗེས་སུ་བསྲུང་པའི་སྤྱོད་པའོ། ། གཉིས་པ་ལ་གཉིས། ཟང་ཟིང་གིས་བསྡུ་བ་དང་།་་་་་ ལོག་པར་བཅུ་གཉིས། ཆོས་ཀྱིས་བསྡུ་པའོ།་་་་་ མ་གུས་བཅུ་གཉིས། གསུམ་པ་ནི།་་་་་
སོ་ཤིང་ཉེར་བརྒྱད། བཞི་པ་བསླབ་པ་ཕུན་སུམ་ཚོགས་པའི་ཡན་ལག་ནི།་་་་་ ཉིན་དང་བཞི་བཅུ། གསུམ་པ་དོན་བསྡུས་ཏེ་གདམས་པ་ནི།་་་་་ ལུས་ཀྱིས་བརྒྱད། གཉིས་པ་བཟོད་པ་བསྒོམ་ཚུལ་ལ་གསུམ། ཞེ་སྡང་གི་ཉེས་པ་ལ་བརྟགས་ནས་བཟོད་པ་བསྒོམ་པར་གདམས་པ་དང་།་་་་་ བསྐལ་བ་ཉེར་བཞི། བཟོད་པ་བསྒོམ་པའི་ཐབས་བསྟེན་པ་དང་། བཟོད་པའི་འབྲས་བུ་ཡིད་ལ་བྱ་བའོ། །
གཉིས་པ་ལ་གཉིས། མི་བཟོད་པའི་རྒྱུ་ཡིད་མི་བདེ་བ་བཟློག་པ་དང་།་་་་་ མི་འདོད་བཅུ་དྲུག འབྲས་བུ་མི་བཟོད་པ་ཉིད་བཟློག་པའོ། ། འདི་ལ་གཉིས། མི་བཟོད་པའི་རྒྱུ་ཕྱེ་སྟེ་བསྟན་པ་དང་།་་་་་ བདག་གམ་བཞི། དེ་ལ་བཟོད་པ་བསྒོམ་ཚུལ་རྒྱས་པར་བཤད་པའོ། ། འདི་ལ་གསུམ། སྡུག་བསྔལ་དང་ལེན་གྱི་བཟོད་པ་དང་།
ཆོས་ལ་ངེས་པར་སེམས་པའི་བཟོད་པ་དང་། གནོད་བྱེད་ལ་ཇི་མི་སྙམ་པའི་བཟོད་པ་བསྒོམ་ཚུལ་ལོ། ། དང་པོ་ནི།་་་་་ བདེ་བའི་བཞི་བཅུ། གཉིས་པ་ལ་གསུམ། གནོད་བྱེད་ལ་ཁྲོ་བ་བཟློག་པ་དང་། ཁྲོ་བ་བཟློག་པའི་དགོས་པ་དང་། དོན་བསྡུ་བའོ། ། དང་པོ་ལ་གསུམ། གནོད་བྱེད་ལ་རང་དབང་མེད་པས་ཁྲོ་ཡུལ་དུ་མི་རིགས་པ་དང་།་་་་་
མཁྲིས་པ་ཉི་ཤུ། རང་དབང་ཡོད་པར་འདོད་པ་དགག་པ་དང་།་་་་་ གཙོ་བོ་བཅུ་དྲུག དེས་གྲུབ་པའི་དོན་བསྡུ་བའོ།་་་་་ དེ་ལྟར་བཞི། གཉིས་པ་ནི།་་་་་ གང་བཞི། གསུམ་པ་ནི།་་་་་ དེ་བས་བརྒྱད། གསུམ་པ་གནོད་བྱེད་ལ་ཅི་མི་སྙམ་པའི་བཟོད་པ་བསྒོམ་ཚུལ་ལ་གཉིས།
མི་འདོད་པ་བྱེད་པ་ལ་ཁྲོ་བའི་རྒྱུ་མཚན་དགག་པ་དང་། འདོད་པའི་གེགས་བྱེད་པ་ལ་ཁྲོ་བའི་རྒྱུ་མཚན་དགག་པའོ། ། དང་པོ་ལ་གསུམ། བདག་ལ་མི་འདོད་པ་བྱེད་པ་དང་། བདག་གི་གཉེན་ལ་མི་འདོད་པ་བྱེད་པ་དང་། བདག་གི་དགྲ་ལ་ལེགས་པ་བྱེད་པ་ལ་མི་བཟོད་པ་དགག་པའོ། ། དང་པོ་ལ་གཉིས། བདག་ལ་སྡུག་བསྔལ་བྱེད་པ་ལ་མི་བཟོད་པ་དགག་པ་དང་། བརྙས་སོགས་བསྒྲུབ་པ་ལ་མི་བཟོད་པ་དགག་པའོ། ། དང་པོ་ལ་གསུམ།
གནོད་བྱེད་བརྩེ་ཡུལ་དུ་བསྒོམ་པ་དང་།་་་་་ བག་མེད་བཅུ་དྲུག ཁྲོ་བོ་མི་རིགས་པ་དང་།་་་་་ གལ་ཏེ་བཅུ་གཉིས། རང་གི་ཉེས་པར་བརྟགས་པའོ།་་་་་ བདག་གིས་བཞི་བཅུ། གཉིས་པ་ནི།་་་་་ ཡིད་ནི་ཞེ་བརྒྱད། གཉིས་པ་ནི།་་་་་ སྐུ་གཟུགས་ཞེ་གསུམ།
གསུམ་པ་ནི།་་་་་ གཞན་གྱིས་ཞེ་བཞི། གཉིས་པ་འདོད་པའི་ཆོས་ཀྱི་གེགས་བྱེད་པ་ལ་མི་བཟོད་པ་དགག་པ་ལ་གཉིས། དགྲ་ལ་ཉེས་པ་འགྲུབ་པའི་གེགས་བྱེད་པ་ལ་མི་བཟོད་པ་དགག་པ་དང་།་་་་་ གལ་ཏེ་བཅུ་གཉིས། བདག་དང་བདག་གི་ཕྱོགས་ལ་ལེགས་པའི་གེགས་བྱེད་པ་ལ་མི་བཟོད་པ་དགག་པའོ། ། འདི་ལ་གཉིས། འཇིག་རྟེན་པའི་ཆོས་འགོག་པ་ལ་མི་བཟོད་པ་དོར་བ་དང་།་་་་་ བསྟོད་དང་ཞེ་བརྒྱད། བསོད་ནམས་ཀྱི་གེགས་བྱེད་པ་ལ་མི་བཟོད་པ་དོར་བའོ། །
འདི་ལ་གཉིས། བསོད་ནམས་ཀྱི་གེགས་བྱེད་པས་ཁྲོ་བར་མི་རིགས་ཅིང་གེགས་ཉིད་མ་ཡིན་པ་དང་།་་་་་ འདི་ནི་བཅུ་དྲུག གནོད་བྱེད་གུས་པའི་ཡུལ་དུ་བསྟན་པའོ། ། འདི་ལ་གཉིས། སེམས་ཅན་རང་གི་ཡོན་ཏན་གྱིས་གུས་པར་བྱ་བ་དང་།་་་་་ འཇིག་རྟེན་ང་གཉིས། སྟོན་པ་ལ་དང་པས་གུས་པར་བྱ་བའོ།་་་་་ གཞན་ཡང་སོ་གཉིས། གསུམ་པ་བཟོད་པའི་འབྲས་བུ་ཡིད་ལ་བྱ་བ་ནི།་་་་་
འདི་ཉིད་སོ་གཉིས། ། གསུམ་པ་བརྩོན་འགྲུས་རྩོམ་ཚུལ་ལ་གཉིས། མཚམས་སྦྱར་བའི་སྒོ་ནས་བརྩོན་འགྲུས་ལ་སྤྲོ་བ་བསྐྱེད་པ་དང་།་་་་་ དེ་ལྟར་བཞི། བརྩོན་འགྲུས་གྱི་རང་བཞིན་རྒྱས་པར་བཤད་པའོ། ། འདི་ལ་གསུམ། བརྩོན་འགྲུས་གྱི་ངོ་བོ་དང་།་་་་་ བརྩོན་གང་གཅིག མི་མཐུན་པའི་ཕྱོགས་སྤང་བ་དང་། བརྩོན་འགྲུས་ཡང་དག་པར་སྤེལ་བའོ། །
གཉིས་པ་ལ་གཉིས། ངོ་བོ་ངོས་བཟུང་བ་དང་།་་་་་ དེ་ཡི་གསུམ། དེ་སྤང་ཐབས་རྒྱས་པར་བཤད་པའོ། ། འདི་ལ་གསུམ། སྦྱོར་བ་མེད་པའི་ལེ་ལོ་སྤངས་པ་དང་། བྱ་བ་ངན་ཞེན་གྱི་ལེ་ལོ་སྤངས་བ་དང་། སྒྱིད་ལུགས་བདག་ཉིད་བརྙས་པའི་ལེ་ལོ་སྦངས་པའོ། ། དང་པོ་ལ་གཉིས། མི་སྦྱོར་བའི་རྒྱུ་བརྟགས་པ་་་་་་སྙོམ་ལས་བཞི་དང་།
དེའི་གཉེན་པོ་ཡིད་ལ་བྱ་བའོ།་་་་་ ཉོན་མོངས་ཞེ་བཞི། གཉིས་པ་ནི།་་་་་ དགའ་བའི་བཞི། གསུམ་པ་ལ་གསུམ། གཉེན་པོ་འབྲས་བུ་དང་བཅས་པས་མདོར་བསྟན་པ་དང་།་་་་་ སྒྱིད་ལུག་བཞི། རྒྱུ་ནུས་པ་མེད་པས་སྒྱིད་ལུག་པའི་གཉེན་པོ་ཡིད་ལ་བྱ་བ་དང་།་་་་་ བདག་གིས་བཅུ་གཉིས། རྐྱེན་འགྲུབ་དཀའ་བས་སྒྱིད་ལུག་པའི་གཉེན་པོ་ཡིད་ལ་བྱ་བའོ།་་་་་
འོན་ཏེ་ཞེ་བཞི། གསུམ་པ་བརྩོན་འགྲུས་ཡང་དག་པར་སྤེལ་པ་ལ་གཉིས། མདོར་བསྟན་པ་དང་།་་་་་ སེམས་ཅན་བརྒྱད། རྒྱས་པར་བཤད་པའོ། ། འདི་ལ་གསུམ་དཔུང་ཚོགས་བསྐྱེད་པ་དང་། ལྷུར་བླང་བ་དང་། བདག་ཉིད་དབང་དུ་བྱ་བའོ། ། དང་པོ་ལ་བཞི་མོས་པ་དང་། བརྟན་པ་དང་།
དགའ་བ་དང་། དོར་བའི་དཔུང་ངོ་། ། དང་པོ་ལ་གསུམ། མོས་པའི་ཡུལ་དང་།་་་་་ བདག་དང་ཉེར་བཞི། འབྲས་བུ་དང་།་་་་་ བདག་ནི་དྲུག རྒྱུའོ།་་་་་ དེ་ཡི་ཉེར་བཞི། གཉིས་པ་ལ་གཉིས་རྩོམ་པ་བརྟན་པ་དང་།་་་་་
རྡོ་རྗེ་བཅུ། ཞུགས་པ་བརྟན་པའོ། ། འདི་ལ་གཉིས་མདོར་བསྟན་པ་དང་།་་་་་ ལས་དང་གཉིས། རྒྱས་པར་བཤད་པའོ། ། འདི་ལ་གསུམ། ལས་ཀྱི་ང་རྒྱལ་དང་།་་་་་ བདག་ཉིད་བཅུ། ནུས་པའི་ང་རྒྱལ་དང་།་་་་་ ཤི་བའི་སོ་གསུམ།
ཉོན་མོངས་པའི་ང་རྒྱལ་ལོ།་་་་་ ཉོན་མོངས་བཅུ་བཞི། ། གསུམ་པ་དགའ་བའི་དཔུང་ནི།་་་་་ རྩེད་མོའི་བཅུ་དྲུག དོར་བའི་དཔུང་ནི།་་་་་ སྟོབས་ཉམས་བཞི། གཉིས་པ་ལྷུར་བླང་པ་ནི།་་་་་ འཐབ་རྙེད་ཉེར་བརྒྱད། གསུམ་པ་བདག་ཉིད་དབང་དུ་བྱ་བ་ནི།་་་་་ ཅི་ནས་བརྒྱད།
བཞི་བ་བསམ་གཏན་བསྒོམ་ཚུལ་ལ་གསུམ། མཚམས་སྦྱར་བའི་སྒོ་ནས་བསམ་གཏན་སྒོམ་ཚུལ་མདོར་བསྟན་པ་དང་།་་་་་ དེ་ལྟར་གཉིས། དེ་རྒྱས་པར་བཤད་པ་དང་། མཇུག་རྗེས་སུ་གདམས་པའོ། ། གཉིས་པ་ལ་གཉིས། མི་མཐུན་ཕྱོགས་སྤང་བ་དང་། བསམ་གཏན་ཀྱི་དམིགས་པ་ཡིད་ལ་བྱ་བའོ། ། དང་པོ་ལ་གཉིས། སྦང་ཚུལ་མདོར་བསྟན་པ་དང་།་་་་་
སེམས་ནི་དྲུག རྒྱས་པར་བཤད་པའོ། ། འདི་ལ་གཉིས། འཇིག་རྟེན་སྤང་པ་དང་། རྣམ་རྟོག་དོར་བའོ། ། དང་པོ་ལ་གསུམ། འཇིག་རྟེན་མི་སྤང་བའི་རྒྱུ་དང་།་་་་་ ཆགས་པའི་གཉིས། རྒྱུའི་གཉེན་པོའི་ཆེ་བ་དང་།་་་་་ དེ་བས་དྲུག
གཉེན་པོས་བསྒྲུབ་པའི་ཚུལ་ལོ། ། འདི་ལ་གསུམ། སེམས་ཅན་ལ་མ་ཆགས་པ་བསྒྲུབ་ཚུལ་དང་། རྙེད་སོགས་ལ་མ་ཆགས་པ་བསྒྲུབ་ཚུལ་དང་། ཞེན་པའི་ཡུལ་གཞན་ལ་མ་ཆགས་པ་བསྒྲུབ་ཚུལ་ལོ། ། དང་པོ་ལ་གཉིས། ཡུལ་ཅན་ཆགས་པའི་ཉེས་པ་དང་།་་་་་ མི་རྟག་བཅུ་བཞི། ཡུལ་འདོད་པའི་ཉེས་པའོ།་་་་་ རྟག་པ་སོ་བཞི།
གཉིས་པ་ནི།་་་་་ བདག་ནི་ཉི་ཤུ། གསུམ་པ་ལ་གསུམ། མི་ནུས་པས་གཞན་དོན་ལ་ཞེན་པ་སྤང་བ་དང་།་་་་་ སེམས་ཅན་བཅུ་གཉིས། གནས་གྲོགས་ལོངས་སྤྱོད་ལ་ཞེན་པ་སྤངས་ཏེ་དབེན་པ་ལ་སྤྲོ་བ་བསྐྱེད་པ་དང་།་་་་་ ནགས་ན་བཅུ་དྲུག ལུས་སོགས་ལ་ཞེན་པ་སྤངས་ཏེ་དབེན་པ་བསྟེན་པར་གདམས་པའོ།་་་་་ དུར་ཁྲོད་སོ་དྲུག གཉིས་པ་རྣམ་རྟོག་དོར་བ་ལ་གཉིས།
མདོར་བསྟན་པ་དང་།་་་་་ བསམ་པ་བཞི། རྒྱས་པར་བཤད་པའོ། ། འདི་ལ་གཉིས། འདོད་པའི་ཉེས་དམིགས་ལ་བརྟགས་ནས་དོར་བ་དང་། དབེན་པའི་ཡོན་ཏན་ལ་བརྟགས་ནས་སྤྲོ་བ་བསྐྱེད་པའོ། ། དང་པོ་ལ་གསུམ། འབྲས་བུ་འཇིགས་པ་དང་བཅས་པར་བརྟགས་པ་དང་།་་་་་ འཇིག་རྟེན་བཞི། ངོ་བོ་མི་གཙང་བར་བརྟགས་པ་དང་།
རྒྱུས་གནོད་པ་མང་བར་བརྟགས་པའོ། ། གཉིས་པ་ལ་གཉིས། དུར་ཁྲོད་ཀྱི་ཆོས་ལ་སྦྱར་བས་མི་གཙང་བར་བརྟགས་པ་དང་།་་་་་ ཕོ་ཉ་སོ་དྲུག གསོན་པོའི་ཆོས་ལ་སྦྱར་བས་མི་གཙང་བར་བརྟགས་པའོ།་་་་་ ཟས་ནི་གྱ་བརྒྱད། ། གསུམ་པ་ལ་གཉིས། མདོར་བསྟན་པ་དང་།་་་་་ དེ་ལྟར་བཞི། རྒྱས་པར་བཤད་པའོ། །
འདི་ལ་གཉིས། འདོད་པ་ཉིད་མི་ཐོབ་པ་དང་།་་་་་ བྱིས་པ་བཅུ་དྲུག གནོད་པ་ཐམས་ཅད་ཀྱི་འབྱུང་གནས་སུ་བརྟགས་པའོ།་་་་་ ལ་ལ་ཉེ་དྲུག ། གཉིས་པ་དབེན་པའི་ཡོན་ཏན་ལ་བརྟགས་ཏེ་སྤྲོ་བ་བསྐྱེད་པ་ནི།་་་་་ དེ་ལྟར་བཅུ་དྲུག གཉིས་པ་བསམ་གཏན་གྱི་དམིགས་པ་ཡིད་ལ་བྱ་བ་ལ་གཉིས། མདོར་བསྟན་པ་དང་།་་་་་ དེ་ལ་བཞི།
རྒྱས་པར་བཤད་པའོ། ། འདི་ལ་གཉིས། བདག་གཞན་མཉམ་པ་སྒོམ་པ་དང་། བརྗེ་བ་བསྒོམ་པའོ། ། དང་པོ་ལ་གསུམ། མདོར་བསྟན་པ་དང་།་་་་་ བདག་དང་བཞི། ཉམས་སུ་བླང་བ་རྒྱས་པར་བཤད་པ་དང་། མཇུག་བསྡུས་ཏེ་གདམས་པའོ། ། གཉིས་པ་ལ་གསུམ།
སྡུག་བསྔལ་ཅན་བདག་ཏུ་བཟུང་བས་མཉམ་པ་དང་།་་་་་ ལག་པ་བཅུ་གཉིས། སྡུག་བསྔལ་སྤང་བྱ་ཡིན་པས་མཉམ་པ་དང་། བདག་གཞན་མཉམ་པ་བསྒོམ་པའི་ཕན་ཡོན་ནོ། ། གཉིས་པ་ལ་གཉིས་དངོས་དང་།་་་་་ བདག་གིས་བཞི་བཅུ། དེ་ལ་རྩོད་པ་སྤང་བའོ།་་་་་ སྙིང་རྗེའི་བཅུ་གཉིས། གསུམ་པ་ནི།་་་་་ དེ་ལྟར་བཅུ་གཉིས།
གསུམ་པ་ནི།་་་་་ དེ་བས་བཅུ་གཉིས། གཉིས་པ་བདག་གཞན་བརྗེ་བ་བསྒོམ་པ་ལ་གཉིས། མདོར་བསྟན་པ་དང་།་་་་་ བདག་ཉིད་བཞི། རྒྱས་པར་བཤད་པའོ། ། འདི་ལ་གསུམ། བརྗེ་བའི་མཚན་ཉིད་བཤད་པ་དང་། བརྗེ་བའི་བསམ་པ་རྗེས་སུ་སྒྲུབ་པ་དང་། སྦྱོར་བ་རྗེས་སུ་སྒྲུབ་པའོ། །
དང་པོ་ལ་བཞི། གཞན་བླང་བ་དང་།་་་་་ ཇི་ལྟར་ཉེ་བརྒྱད། བདག་གཅེས་འཛིན་དོར་བ་དང་།་་་་་ བདག་ལུས་བཅུ་དྲུག བདག་གཞན་གཙོ་བོར་བྱས་པའི་སྐྱོན་ཡོན་གྱི་རྣམ་གྲངས་དང་།་་་་་ གལ་ཏེ་ཞེ་བཞི། དོན་བསྡུ་བའོ།་་་་་ དེ་ལྟས་བཅུ་དྲུག ། གཉིས་པ་ལ་གཉིས།
མདོར་བསྟན་པ་དང་།་་་་་ དམན་སོགས་བཞི། རྒྱས་པར་བཤད་པའོ། ། འདི་ལ་བཞི། ཕྲག་དོག་བསྒོམ་པ་དང་།་་་་་ འདི་ནི་ཉེར་བཞི། འགྲན་སེམས་བསྒོམ་པ་དང་།་་་་་ བདག་དང་བཅུ་དྲུག ང་རྒྱལ་བསྒོམ་པ་དང་།་་་་་ ཉོན་མོངས་བཅུ་དྲུག
བསྒོམ་པའི་འབྲས་བུའོ།་་་་་ ཡིད་ཁྱོད་བཅུ་དྲུག ། གསུམ་པ་ལ་གཉིས་སྒྲུབ་པའི་ཚུལ་དང་།་་་་་ གཞན་གྱི་ཉེར་གཉིས། སྦྱོར་བ་ལ་སེམས་དབང་དུ་བྱ་བའོ། ། འདི་ལ་གཉིས། རང་ཆེད་དུ་སྦྱོར་བའི་ཉེས་པ་ལ་བརྟགས་ནས་སེམས་ཚར་བཅད་པ་དང་།་་་་་ དེ་བྱ་ཉེ་བརྒྱད། ལུས་ཀྱི་ཉེས་པ་ལ་བརྟགས་ན་གཞན་དོན་ལ་སྦྱོར་བའོ།་་་་་ ཇི་ལྟར་ཞེ་བཞི།
གསུམ་པ་རྗེས་སུ་གདམས་པ་ནི།་་་་་ དེ་བས་བཅུ་གཉིས། ལྔ་པ་ཤེས་རབ་ཀྱི་ལེའུ་ལ་གསུམ། མཚམས་སྦྱར་བའི་ཚུལ་གྱིས་བརྗོད་བྱའི་ངོ་བོ་བསྟན་པ་དང་།་་་་་ ཡན་ལག་བཞི། དོན་དངོས་རྒྱས་པར་བཤད་པ་དང་། མཇུག་རྗེས་སུ་གདམ་པའོ། ། གཉིས་པ་ལ་གསུམ། བདེན་པ་གཉིས་ཀྱི་སྒོ་ནས་ཤེར་ཕྱིན་མདོར་བསྟན་པ་དང་། བདག་མེད་གཉིས་ཀྱི་སྒོ་ནས་ཤེར་ཕྱིན་རྒྱས་པར་བཤད་པ་དང་།
ཆོས་ཐམས་ཅད་སྐྱེ་འགག་དང་བྲལ་བའི་སྒོ་ནས་ཤེར་ཕྱིན་གྱི་དོན་བསྡུས་ཏེ་བསྟན་པའོ། ། དང་པོ་ལ་གསུམ་དབྱེ་བ་དང་།་་་་་ ཀུན་རྫོབ་གཉིས། ངོ་བོ་དང་།་་་་་ དོན་དམ་གཉིས། དེ་བསྒྲུབ་པའོ།་་་་་ དེ་ལ་བཅུ། གཉིས་པ་ལ་གཉིས་ཆོས་ཀྱི་བདག་མེད་བསྒོམ་པ་དང་། གང་ཟག་གི་བདག་མེད་བསྒོམ་པའོ། ། དང་པོ་ལ་གཉིས་ཡུལ་དང་ཡུལ་ཅན་སྟོང་ཉིད་དུ་བསྒྲུབ་པ་དང་།
དེ་ལྟར་ཤེས་པ་ལམ་དུ་བསྒྲུབ་པའོ། ། དང་པོ་ལ་གསུམ། བྱེ་སྨྲའི་རྩོད་སྤང་དང་།་་་་་ གཟུགས་སོགས་བཅུ་གཉིས། མདོ་སྡེ་པའི་རྩོད་སྤང་དང་།་་་་་ སྒྱུ་འདྲའི་ཉེར་དྲུག སེམས་ཙམ་པའི་རྩོད་སྤངས་ངོ་།་་་་་ གང་ཚེ་ང་བརྒྱད། ། གཉིས་པ་ལ་གསུམ། དེ་ལྟར་ཤེས་པ་ལམ་དུ་བསྒྲུབ་པ་དངོས་དང་།
དེ་ལ་ཉན་ཐོས་ཀྱི་རྩོད་པ་སྤང་བ་དང་། ཤེས་པ་གཉིས་ཀྱི་བྱེད་པ་མདོར་བསྡུས་ཏེ་བསྟན་པའོ། ། དང་པོ་ལ་བཞི། ཕྱོགས་གཅིག་སྒྱུ་མར་རྟོགས་པ་ལམ་མ་ཡིན་པ་དང་།་་་་་ སྒྱུ་མ་བརྒྱད། ཐམས་ཅད་སྒྱུ་མར་རྟོགས་པ་ལམ་ཡིན་པ་དང་།་་་་་ སྟོང་ཉིད་བརྒྱད། དེ་ལས་སྣང་མེད་ཀྱི་ཤེས་རབ་སྐྱེ་བ་དང་།་་་་་ གང་ཚེ་བཞི། ཕྲིན་ལས་འཇུག་པ་འབད་པ་ལ་མི་ལྟོས་པའོ།་་་་་
ཡིད་བཞིན་ཉི་ཤུ། ། གཉིས་པ་ལ་གཉིས། ལུང་གིས་མདོར་བསྟན་པ་དང་།་་་་་ བདེན་པ་བཞི། བརྒལ་ལན་གྱིས་རྒྱས་པར་བཤད་པའོ། ། འདི་ལ་བཞི། ཐེག་ཆེན་བཀར་བསྒྲུབ་པ་དང་།་་་་་ གལ་ཏེ་བཅུ་བཞི། བཀའི་ནང་ནས་ངེས་དོན་དུ་བསྒྲུབ་པ་དང་།་་་་་ སེམས་ནི་བཅུ་གཉིས།
སྐབས་བསྡུ་བ་དང་།་་་་་ དམིགས་པ་དྲུག སྒྲུབ་བྱེད་རྒྱས་པར་བཤད་པའོ།་་་་་ ངག་གང་བཅུ་གཉིས། གསུམ་པ་ནི།་་་་་ རྨོངས་པས་ཉི་ཤུ། གཉིས་པ་གང་ཟག་གི་བདག་མེད་བསྒོམ་པ་ལ་བཞི། ཁམས་དྲུག་བདག་མེད་པར་བསྒོམ་པ་སྤྱིར་བསྟན་པ་དང་།་་་་་ སོ་དང་བཅུ་གཉིས། མུ་སྟེགས་ཀྱིས་བརྟགས་པའི་བདག་དགག་པ་དང་།
བདག་མེད་ལ་རྩོད་པ་སྤང་བ་དང་། དྲན་པ་ཉེར་བཞག་གི་སྒོ་ནས་གང་ཟག་གི་བདག་མེད་རྒྱས་པར་བསྒོམ་པའོ། ། གཉིས་པ་ལ་གཉིས། གྲངས་ཅན་པའི་བདག་དགག་པ་དང་།་་་་་ གལ་ཏེ་སོ་གསུམ། རིག་པ་ཅན་གྱི་བདག་དགག་པའོ།་་་་་ སེམས་མེད་བརྒྱད། གསུམ་པ་ལ་གཉིས། ལས་འབྲས་ཀྱི་འབྲེལ་བ་མི་འཐད་པ་སྤང་བ་དང་།་་་་་ གལ་ཏེ་གཉིས།
སྙིང་རྗེ་བསྒོམ་ཡུལ་མི་འཐད་པ་སྤང་བའོ།་་་་་ གལ་ཏེ་བཅུ་གཉིས། བཞི་པ་ལ་བཞི། ལུས་དང་། ཚོར་བ་དང་། སེམས་དང་། ཆོས་དྲན་པ་ཉེར་བཞག་གོ ། དང་པོ་ལ་གསུམ། ཡན་ལག་སོ་སོ་ལུས་མ་ཡིན་པ་དང་།་་་་་ ལུས་ནི་བརྒྱད།
ཡན་ལག་ཅན་གྱི་རྫས་མ་གྲུབ་པ་དང་།་་་་་ གལ་ཏེ་ཉེར་བརྒྱད། དོན་བསྡུ་བའོ།་་་་་ དེ་ལྟར་བཞི། གཉིས་པ་ལ་བཞི། ཚོར་བའི་རང་བཞིན་མ་གྲུབ་པ་དང་།་་་་་ སྡུག་བསྔལ་ཉི་ཤུ། རྒྱུ་རེག་པ་མ་གྲུབ་པ་དང་།་་་་་ གལ་ཏེ་ཉེར་བཞི། ཚོར་བའི་ཡུལ་མ་གྲུབ་པ་དང་།་་་་་
མཐོང་བའམ་གཉིས། འཛིན་བྱེད་མ་གྲུབ་པའོ།་་་་་ སེམས་དང་བཅུ། གསུམ་པ་ལ་གཉིས། ཡིད་ཤེས་རང་བཞིན་མ་གྲུབ་པ་དང་།་་་་་ ཡིད་ནི་བརྒྱད། སྒོ་ལྔའི་རྣམ་ཤེས་མ་གྲུབ་པའོ།་་་་་ ཤེས་བྱ་དྲུག ། བཞི་པ་ལ་གཉིས། ཆོས་ཐམས་ཅད་སྐྱེ་མེད་དུ་གྲུབ་པ་དང་།་་་་་
དེ་ལྟར་གཉིས། དེ་ལ་རྩོད་པ་སྤང་བའོ། ། འདི་ལ་གསུམ། ཀུན་རྫོབ་མེད་པའི་ཧ་ཅང་ཐལ་བ་སྤང་བ་དང་།་་་་་ གལ་ཏེ་བརྒྱད། ངེས་བྱེད་ཀྱི་ཚད་མ་མི་འཐད་པར་ཐལ་བ་སྤང་བ་དང་།་་་་་ རྟོགས་དང་བཅུ་གཉིས། མུ་སྟེགས་བྱེད་ཀྱི་རྩོད་པ་སྤང་བའོ། ། འདི་ལ་གསུམ། དངོས་པོའི་རང་བཞིན་ལ་སྒྲུབ་བྱེད་ཀྱི་ཚད་མ་མེད་པ་དང་།་་་་་
གང་གི་ཉི་ཤུ། གནོད་བྱེད་ཡོད་པ་དང་། ཆོས་ཐམས་ཅད་སྐྱེ་མེད་དུ་བསྟན་པ་ལ་རྩོད་པ་སྤང་བའོ། ། གཉིས་པ་ལ་གསུམ། རྒྱུ་མེད་ལས་སྐྱེ་བ་དགག་པ་དང་།་་་་་ རེ་ཞིག་བརྒྱད། གཞན་སྐྱེ་དགག་པ་དང་།་་་་་ དབང་ཕྱུག་ཉེར་བཞི། བདག་སྐྱེ་དགག་པའོ།་་་་་ གཙོ་བོ་ཞེ་བཞི། །
གསུམ་པ་ནི།་་་་་ གལ་ཏེ་བཅུ་གཉིས། གསུམ་པ་ཆོས་ཐམས་ཅད་སྐྱེ་འགག་དང་བྲལ་བའི་སྒོ་ནས་ཤེར་ཕྱིན་གྱི་དོན་བསྡུས་ཏེ་བསྟན་པ་ལ་བཞི། སྐྱེ་འགག་མེད་པའི་དོན་དངོས་དང་།་་་་་ དེ་བས་དྲུག རྟེན་འབྲེལ་སྒྱུ་མར་བསྟན་པ་དང་།་་་་་ རྨོངས་པས་བཅུ། རྟེན་འབྲེལ་ཉིད་ངོ་བོར་འདོད་པ་དགག་པ་དང་།་་་་་ དངོས་པོ་བཅུ་དྲུག སྲིད་ཞི་མཉམ་པ་ཉིད་དུ་བསྟན་པའོ།་་་་་
དེ་ལྟར་བརྒྱད། གསུམ་པ་མཇུག་རྗེས་སུ་གདམས་པ་ལ་གཉིས་སྟོང་ཉིད་རྟོགས་པས་རང་དོན་གྲུབ་པའི་ཕན་ཡོན་དང་།་་་་་ དེ་ལྟར་བཅུ་བཞི། ཟུང་འཇུག་ཏུ་བྱ་བའི་ཕྱིར་གཞན་ལ་སྙིང་རྗེ་བསྐྱེད་པར་གདམས་པའོ། ། འདི་ལ་གཉིས། མཐོང་མ་མཐོང་གི་སྡུག་བསྔལ་ལ་དམིགས་སྟེ་སྙིང་རྗེ་བསྒོམ་པ་དང་།་་་་་ བདག་ཉིད་ཞེ་དྲུག དེ་དག་རྗེས་སུ་བཟུང་བར་སྨོན་པའོ།་་་་་ དེ་ལྟར་བརྒྱད། གསུམ་པ་ལམ་དེའི་འབྲས་བུ་དོན་གཉིས་ཕུན་ཚོགས་འགྲུབ་པ་བསྔོ་བའི་ཐབས་གྱིས་བསྟན་པ་ལ་གསུམ།
བསྔོ་བའི་རྒྱུ་དང་།་་་་་ བདག་གི་བཞི། ཇི་ལྟར་བསྔོ་བའི་ཚུལ་དང་། བཀའ་དྲིན་རྗེས་སུ་དྲན་པའི་ཕྱག་བྱ་བའོ། ། གཉིས་པ་ལ་གསུམ། གཞན་དོན་དུ་བསྔོ་བ་དང་། རང་དོན་དུ་བསྔོ་བ་དང་། བདེ་བའི་འབྱུང་གནས་བསྟན་པ་དར་རྒྱས་སུ་བསྔོ་བའོ། ། དང་པོ་ལ་གཉིས་འཇིག་རྟེན་པའི་དོན་དུ་བསྔོ་བ་དང་། འཇིག་རྟེན་ལས་འདས་པའི་ཆེད་དུ་བསྔོ་བའོ། །
དང་པོ་ལ་གསུམ། སྤྱིར་བསྔོ་བ་་་་་་ཕྱོགས་རྣམས་བརྒྱད་དང་། ངན་འགྲོའི་ཆེད་དུ་བསྔོ་བ་་་་་་འཇིག་རྟེན་ང་དྲུག་དང་། བདེ་འགྲོའི་དོན་དུ་བསྔོ་བའོ། ། འདི་ལ་གཉིས། སྤྱིར་མིའི་དོན་དུ་བསྔོ་བ་དང་། བྱེ་བྲག་བསྟན་པ་ལ་ཞུགས་པའི་དོན་ཏུ་བསྔོ་བའོ། ། དང་པོ་ལ་གཉིས། མི་འདོད་པ་དང་བྲལ་བར་བསྔོ་བ་་་་་་ལོང་བ་སོ་དྲུག་དང་། འདོད་དོན་འགྲུབ་པར་བསྔོ་་་་་་མི་དལ་དྲུག་ཅུ་བའོ།
གཉིས་པ་ནི།་་་་་ གཙུག་ལག་ཉེར་བརྒྱད། གཉིས་པ་ནི།་་་་་ བྱང་ཆུབ་དྲུག གཉིས་པ་རང་དོན་དུ་བསྔོ་བ་ལ་གཉིས། གནས་སྐབས་ཀྱི་དོན་འགྲུབ་པས་བསྔོ་བ་་་་་་བདག་ནི་བརྒྱད་དང་། དོན་གཉིས་ཕུན་སུམ་ཚོགས་པར་བསྔོ་བའོ།་་་་་ ཕྱོགས་བཅུ་བཅུ་གཉིས། ། གསུམ་པ་བདེ་བའི་འབྱུང་གནས་བསྟན་པ་དར་རྒྱས་སུ་བསྔོ་བ་ནི།་་་་་ འགྲོ་བའི་བཞི།
གསུམ་པ་ནི།་་་་་ གང་གི་བཞི། གསུམ་པ་བརྩམས་པ་མཐར་ཕྱིན་པའི་དོན་ནི།་་་་་ བྱང་ཆུབ་དྲུག གསུམ་པ་དོན་དེ་ལེགས་པར་བསྒྱུར་ཚུལ་ནི།་་་་་ རྒྱ་གར། རྒྱལ་སྲས་སྤྱོད་ལ་འཇུག་པའི་བསྡུས་དོན་འདི། བྲིས་པའི་དགེ་བས་བདག་གཞན་སེམས་ཅན་རྣམས། ཐེག་ཆེན་རིགས་ལྡན་བྱང་ཆུབ་སེམས་མཆོག་བསྐྱེད། ཕྱིན་དྲུག་མཐར་ཕྱིན་རྫོགས་བྱང་མྱུར་ཐོག་ཤོག
ཅེས་པ་འདི་ནི་རྗེ་བཙུན་གོང་མའི་གསུང་རབས་མཐའ་དག་ལ་སྙིང་ནས་དད་པ་ཐོབ་པ་འཇམ་དབྱངས་ཀུན་དགའ་རྣམ་རྒྱལ་གྱིས་འཇམ་མགོན་བླ་མ་སྐུ་མཆེད་ཀྱི་བསྡུས་དོན་ཤིན་ཏུ་རྒྱས་པ་ཉུང་ངུར་བསྡུས་ཏེ་བློ་ལ་གཟུང་བདེ་བའི་ཆེད་དུ་བྲིས་པ་དགེ་ཞིང་བཀྲ་ཤིས་པར་གྱུར་ཅིག ། ཚེ་རབས་ཀུན་དུ་རྗེ་བཙུན་ས་སྐྱ་པའི། ། ལེགས་གསུང་མདོ་རྒྱུད་ཀུན་གྱི་སྙིང་པོའི་དོན། ། ཚུལ་བཞིན་རྟོགས་ནས་གཞན་ལ་སྟོན་པ་ཡིས། ། བསྟན་འགྲོའི་དོན་ཆེན་འགྲུབ་པར་བྱིན་གྱིས་རློབས། ། ཞེས་པ་འདི་མཁས་མཆོག་སྙན་གྲགས་ལུང་རིགས་ཉི་མས་མཛད་པའོ། ། ཕྱོགས་བཅུའི་ནམ་མཁའི་མཐས་གཏུགས་པའི། ། སེམས་ཅན་ཀུན་དོན་བསྒྲུབ་བྱའི་ཕྱིར། ། ཇི་ལྟར་འཇམ་དབྱངས་སྤྱོད་མཛད་པ། ། བདག་གི་སྤྱོད་པའང་དེ་འདྲར་ཤོག །
སྤར་འདི་སྤྲང་ཚག་གི་བཞེངས་པ་དགེའོ།། །། མཆན་གོང་གི་མཆན་བུའི་ནང་གྲངས་ཡིག་ཡོད་པ་རྣམས་ཀྱི་དོན་ནི་རྩ་ཚིགས་ལུང་འདྲེན་གྱི་ཚིགས་རྐང་དུ་གོ་དགོས།། PAGE * MERGEFORMAT 6 འཇམ་དབྱངས་ཀུན་དགའ་རྣམ་རྒྱལ། སྤྱོད་འཇུག་བསྡུས་དོན་འཇམ་དབྱངས་བླ་མའི་ཞལ་ལུང་། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
