གསུང་འབུམ། ངག་དབང་ཀུན་དགའ་བསོད་ནམས།
པོད ༢༤༧
ལྷ་ཁང་ཆེན་མོའི་ཁྱམས་སྟོད་ལ་ལོགས་བྲིས་བགྱིས་པའི་དཀར་ཆག་དང་བ་འདྲེན་བྱེད།
༄༅། །ལྷ་ཁང་ཆེན་མོའི་ཁྱམས་སྟོད་ལ་ལོགས་བྲིས་བགྱིས་པའི་དཀར་ཆག་དང་བ་འདྲེན་བྱེད་བཞུགས།། བཀྲ་ཤིས་རྒྱལ་བར་གྱུར་ཅིག འཛམ་གླིང་ས་ལ་དབང་བསྒྱུར་འཕགས་པ་ཡི། ། གྲུབ་པའི་རྟགས་མཚན་རྫུ་འཕྲུལ་གྱིས་སྤྲུལ་པའི། ། གཙུག་ལག་ཁང་ཆེན་རྟེན་དང་བརྟེན་པར་བཅས། ། ངོ་མཚར་རྨད་བྱུང་འདི་ཡི་ཁྱམས་སྟོད་སྨད། ༡ ། མཛེས་བྱེད་ར་བའི་ནང་ལོགས་དབང་པོའི་ཕྱོགས། ། དེ་དང་ནོར་བདག་ཕྱོགས་དང་ཆུ་བདག་ཕྱོགས། ། ཀུན་ཏུ་སྔོན་མེད་བྲིས་སྐུའི་སྣང་བརྙན་ནི། །
གསར་དུ་བསྐྲུན་ལ་བསྟན་པའི་གཙོ་བོ་དང་། ༢ ། རྒྱལ་ཚབ་བྱམས་པ་ས་སྐྱའི་གོང་མ་ལྔ། ། སྔགས་འཆང་ཡབ་སྲས་རྗེ་བཙུན་མུས་ཆེན་ཏེ། ། དེ་རྣམས་སྐུ་ཡི་བཀོད་པ་བརྒྱ་ཕྲག་བརྒལ། ། གཞན་ཡང་སྒྲོལ་མ་ཉེར་གཅིག་འོད་དཔག་མེད། ༣ ། མི་འཁྲུགས་པ་སོགས་འདོད་ལྷའི་རིགས་མང་པོ། ། ཁྱད་པར་ས་སྐྱའི་ཡབ་ཆོས་གསུང་ངག་གི ། རྩ་བརྒྱུད་བླ་མ་ཡི་དམ་ཆོས་སྐྱོང་ཚོགས། །
ནོར་ལྷར་བཅས་རྣམས་འདུས་པ་རྒྱ་མཚོ་ཡི། ༤ ། གྲལ་དབུས་མཛེས་བྱེད་གཟི་བྱིན་རབ་འབར་བས། ། སུ་ཡིས་མཐོང་ཡང་དད་པའི་སྤུ་ལོང་ནི། ། དབང་མེད་གཡོ་བར་ནུས་པ་འདི་ཉིད་དང་། ། གཞན་ཡང་གནས་བརྟན་བཅུ་དྲུག་རྒྱལ་ཆེན་བཞི། ༥ ། མགོན་པོ་སྐུ་ཚེ་དཔག་ཏུ་མེད་པའི་སྐུ། ། གྲངས་དང་ཚད་མེད་ལྟ་བུས་ཕྱོགས་ཀུན་ཏུ། ། གང་བའི་ལོགས་བྲིས་ངོ་མཚར་ཅན་འདི་རྣམས། །
བཟོ་རིག་མཁས་པ་བོན་གོང་པར་གྲགས་པའི། ༦ ། རྣམ་དཔྱོད་བློ་ལྡན་ཤེས་རབ་འབྱུང་གནས་དང་། ། རིག་གནས་འདི་ལ་སྦྱངས་པ་ཕུལ་ཕྱིན་པའི། ། གྲགས་པ་རིན་ཆེན་ལ་སོགས་མཆེད་གྲོགས་ལྔས། ། དད་དང་བརྩོན་པས་སོར་མོའི་འཕྲུལ་ལས་གྲུབ། ༧ ། འདི་ཡི་སྦྱིན་བདག་སྔགས་འཆང་ས་སྐྱ་པ། ། ངག་དབང་ཀུན་དགའ་བསོད་ནམས་ཞེས་བྱ་བའི། ། དམ་པའི་རིགས་སུ་སྐྱེས་ཀྱང་ལུང་རྟོགས་ཀྱི། །
ཡོན་ཏན་བྲལ་བའི་ཡར་འདྲེན་གཟུགས་བརྙན་དེས། ༨ ། དང་འདོད་ཡིད་ཆེས་དད་པས་ཀུན་བསླངས་ཏེ། ། བགྱིས་པ་འདིས་མཚོན་དུས་གསུམ་དགེ་བའི་མཐུས། ། བདག་ཅག་དཔོན་སློབ་གདུལ་བྱར་བཅས་པ་རྣམས། ། དུས་འདིར་ཚེ་རིང་ནད་མེད་བསམ་དོན་འགྲུབ། ༩ ། བསྟན་པ་ཆེར་རྒྱས་དོན་གཉིས་མཐར་ཕྱིན་ཏེ། ། ཕྱི་མ་དད་ལྡན་འོད་ཟེར་མཐའ་ཅན་སོགས། ། ཀུན་ཀྱང་དག་པའི་ཞིང་འཛོམས་ཕན་ཚུན་རྣམས། །
ངོ་ཤེས་བསམ་སྦྱོར་མཐུན་པས་ཞིང་དེ་ཡི། ༡༠ ། རྒྱལ་བ་མཉེས་བྱས་ས་ལམ་མྱུར་བསྒྲོད་དེ། ། གང་འདུལ་སྤྲུལ་པས་རྗེ་བཙུན་ས་སྐྱ་པའི། ། བསྟན་པས་གངས་ལྗོངས་ཁྱབ་པའི་མཐུ་གྲུབ་ཅིང་། ། འགྲོ་ཀུན་དག་པའི་ཞིང་དུ་འདྲེན་གྱུར་ཅིག ༡༡ ། ལྷག་བསམ་དག་པའི་སྨོན་ལམ་འདི་འགྲུབ་ཕྱིར། ། བདག་གཞན་དུས་གསུམ་སྡིག་ཀུན་འགྱོད་པས་བཤགས། ། དཀོན་མཆོག་ཐུགས་རྗེས་སྒྲིབ་ཀུན་བྱང་གྱུར་ཅིག །
ཕྱིན་ཆད་ལས་ཉོན་སྐྱེ་སྒོ་ཆོད་པར་ཤོག ༡༢ ། འཁྲུལ་ཟད་བླ་མ་རྣམས་ཀྱི་མཁྱེན་བརྩེ་དང་། ། དཀོན་མཆོག་གསུམ་གྱི་བདེན་པའི་ནུས་མཐུ་དང་། ། བཀའ་སྲུང་རྣམས་ཀྱི་རྨད་བྱུང་འཕྲིན་ལས་ཀྱིས། ། དོན་ཀུན་ལྷུན་གྱིས་གྲུབ་པའི་བཀྲ་ཤིས་བྱོན། ། ༡༣ ཀ་ལྱཱ་ན་ཝརྡྷནྟུ། དགེ་ལེགས་འཕེལ་བར་གྱུར་ཅིག སརྦ་མངྒ་ལཾ། ཐམས་ཅད་བཀྲ་ཤིས།། །།
༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།། PAGE * MERGEFORMAT 2 ཨ་མྱེས་ཞབས། ལྷ་ཁང་ཆེན་མོའི་ཁྱམས་སྟོད་ལ་ཤོགས་བྲིས་བགྱིས་པའི་དཀར་ཆག་དང་བ་འདྲེན་བྱེད། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
