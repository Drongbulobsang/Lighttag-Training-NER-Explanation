གསུང་འབུམ། ངག་དབང་ཀུན་དགའ་བསོད་ནམས།
པོད ༢༢༧
༄༅། །དཔལ་ཀྱཻ་རྡོ་རྗེའི་མངོན་རྟོགས་ལམ་དུས་སོགས་སྒྲུབ་ཐབས་ཀྱི་ཚོགས།
༄༅། །དཔལ་ཀྱཻ་རྡོ་རྗེའི་མངོན་རྟོགས་ལམ་དུས་སོགས་སྒྲུབ་ཐབས་ཀྱི་ཚོགས་འཇམ་མགོན་གྲུབ་པའི་དབང་ཕྱུག་དཔལ་ལྡན་ཀུན་དགའ་གྲོལ་མཆོག་ཞབས་ཀྱིས་མཛད་པའི་ཉེར་མཁོ་ངོ་མཚར་ཅན་འདི་རྣམས་ལ་བར་སྐབས་སུ་ཡི་གེའི་ལྷག་ཆད་ཅུང་ཟད་བྱུང་བའི་དཔེ་འགའ་ཞིག་སྣང་བ་ལས། ས་སྐྱ་པ་ཤཱཀྱའི་དགེ་བསྙེན་ཐེག་པ་མཆོག་གི་རྣལ་འབྱོར་པ་སྔགས་འཆང་ངག་དབང་ཀུན་དགའ་བསོད་ནམས་ཀྱིས་དང་འདོད་ཡིད་ཆེས་ཀྱི་དད་པ་ཆེན་པོའི་སྒོ་ནས་ཞུས་དག་བགྱིས་པ་དཔྱོད་ལྡན་གཟུར་གནས་རྣམས་ཀྱི་ཡིད་འཕྲོག་ཅེས་བྱ་བ་བཞུགས་སོ། ། སརྦ་མངྒ་ལཾ།། ཨོཾ་སྭསྟི་སིདྡྷཾ། ན་མ་ཤྲཱི་བྷུ་མི་གུ་རུ་བྷ་དྲ་ཡ། མ་ནོར་ལམ་གྱི་ངེས་གསང་བླ་ན་མེད། ། མཐའ་ཡས་རྒྱུད་སྡེའི་དགོངས་དོན་སྙིང་པོའི་བཅུད། ། སངས་རྒྱས་འབྲས་བུ་སྩོལ་བའི་རྩི་སྨན་མཆོག ། སྟོན་མཛད་བརྒྱུད་པའི་ཚོགས་ལ་སྐྱབས་སུ་མཆི། ། བླ་མ་ཀུན་འདུས་བྱིན་རླབས་རིན་ཆེན་གཏེར། །
མཚན་ཙམ་ཐོས་པས་དགའ་བདེའི་དཔལ་བསྐྱེད་ཅིང་། ། དྲན་པའི་མོད་ལ་མཆོག་དང་ཐུན་མོང་གི ། དངོས་གྲུབ་སྩོལ་མཛད་རྩ་བའི་བླ་མར་འདུད། ། མི་དབང་རྣམ་དཔྱོད་རབ་ཡངས་མཁྱེན་པའི་གཏེར། ། ངོ་མཚར་ཡིད་ཆེས་འབྲས་བཟང་ནམ་མཁའི་མཛོད། ། ཆོས་དང་ཆོས་མིན་འབྱེད་པའི་སྤྱན་མངའ་བའི། ། ལྷ་སྲས་གང་གི་བཞེད་མཚོ་གང་གྱུར་ཅིག ། དགྱེས་མཛད་རྒྱུད་ཀྱི་བླ་མ་གཉིས་མེད་ཚུལ། ། ཚུལ་བཞིན་ཤེས་པའི་བློ་གསལ་རྒྱ་མཚོའི་སྡེ། ། སྡེ་ཚན་་་་་་བརྟག་གཉིས་ལས།
ཐབས་དང་ཤེས་རབ་གཉིས་མེད་རྒྱུད། ། དེ་ནི་ང་ཡི་བཤད་ཀྱི་ཉོན། ། ཞེས་པའི་ཚིག་ཟུར་ལ་བརྟེན་ནས་གཉིས་མེད་རྒྱུད་དུ་བཞག གོང་མའི་གསུང་བགྲོས། སིལ་བུའི་ས་སྐྱའི་ཐུགས་མཛོད་ལས། ། ལས་དཀར་ཐུན་བཞིའི་ངག་འདོན་འདི་སྤེལ་ཏོ། ། འདིར་ཆོས་རྗེ་ས་སྐྱ་པཎ་ཆེན་གྱིས། དེས་ན་གྲུབ་ཐོབ་ཐམས་ཅད་ཀྱང་། ། ཕྱོགས་རེའི་ཐབས་་་་་་རྩ་རླུང་ཐིག་ལེ་ཕྲ་མོ་སོགས། ཀྱིས་གྲོལ་བ་མིན། །
དབང་དང་རིམ་གཉིས་ལས་བྱུང་བའི། ། ཡེ་ཤེས་རྟོགས་ནས་་་་་་རང་བྱུང་གཟུང་འཛིན་ལས། གྲོལ་བ་ཡིན། ། ཞེས་དང་། བསྐྱེད་རིམ་རླུང་དང་གཏུམ་མོ་སོགས། ། རིམ་པ་གཉིས་ལས་ཐ་དད་མིན། ། བྱིན་རླབས་་་་་་བླ་མའི་ནང་གི་རྟེན་འབྲེལ་གྱི་རིམ་གཉིས། དེ་ལས་བྱུང་བ་ཡིན། ། ལྟ་བ་་་་་་གནས་ལུགས་མ་ལོག་པའི། དེ་ཡི་ཡན་ལག་ཡིན། །
ཕྱག་་་་་་བཞི་དོན་ལྡན་ལྷན་ཅིག་སྐྱེས་པའི། རྒྱ་ཆེན་པོའང་དེའི་ཡེ་ཤེས། ། ཞེས་་་་་་བརྟག་གཉིས་ལས། ཆུ་བོའི་རྒྱུན་འདིར་རབ་འབབ་དང་། ། མར་མེའི་རྩེ་མོ་རབ་བཅིངས་ལྟར། ། རྟག་ཏུ་དེ་ཉིད་རྣལ་འབྱོར་གྱི། ། ཉིན་དང་མཚན་དུ་མཉམ་པར་བཞག ། ཅེས་གསུངས་པའི་དོན་ལྟར། པའི་ངེས་གསང་རྒྱུན་གྱི་རྣལ་འབྱོར་ལ་ཉེ་བར་སྦྱོར་བའི་ཚུལ་བླ་མའི་ཞལ་ལས་རྙེད་པ་འདི་བསྙད་ཅིང་བསྟན་ཏེ། དེའང་རྗེ་བཙུན་སྐུ་མཆེད་ཀྱིས་མཛད་པའི་མངོན་རྟོགས་ཡན་ལག་བཞི་དྲུག་སོ་སོ་དང་།
ཁྱད་པར་རྗེ་བཙུན་རིན་པོ་ཆེས་་་་་་ལམ་འབྲས། གླེགས་བམ་དུ་ཡན་ལག་དྲུག་པ་ཉིད་ལ་འདོར་ལེན་མཛད། རྩ་རྒྱུད་ཀྱི་དངོས་བསྟན་དང་མཐུན་པའི་ཕྱི་བསྐྱེད་རིམ་གྱི་རྣམ་གཞག་ངེས་པ་ཁོ་ནར། ནང་ལུས་དཀྱིལ་དང་འབྲེལ་པ་ཅན་དུ་བཤད་པའི་ངག་འདོན་བསྒོམ་པ་དང་འབྲེལ་པ་ཡང་། མདང་་་་་་ཐུན་མིག་དང་པོ་འདི་ནས་འཛིན། ནུབ་མོ་རང་བཞིན་ལྷན་སྐྱེས་རྣམ་པར་མི་རྟོག་པ་བློས་བྱས་ཀྱི་སྟོང་གསལ་སློད་པའི་ངང་དེ་ཉིད་ལས་དབྱིངས་་་་་་མཐར་ཐུག ལས་ཡེ་ཤེས་ཀྱི་ཚུལ་ལམ། སྐྱེ་་་་་་གནས་སྐབས། བ་སྔ་མའི་འཆི་སྲིད་ལས། ། བར་་་་་་རང་ཉིད་ངེས་འབྱུང་གི་སྲིད་པ།
མ་དོའི་གནས་འཛིན་པའི་སྦྱང་གཞི་དང་སྦྱར་ནས་རང་ཉིད་དགྱེས་མཛད་བརྒྱད་པའི་ཞལ་ཅན། བཅུ་དྲུག་གི་ཕྱག་ཅན། ཉེར་བཞིའི་སྤྱན་ཅན། ཞབས་བཞི་དང་ལྡན་པའི་པང་ན་ཡུམ་་་་་་ཁྱབ་བདག་སྟོང་མ། ནཻ་ར་རྨ་སྟོང་གསལ་ནམ་མཁའི་བདག་མོ་བདེ་ཆེན་ཡེ་ཤེས་ཀྱི་སྤྱོད་ཡུལ་གྱིས་འཁྱུད་པའི་འཁྲིལ་སྦྱོར་བདེ་བ་ཆེན་པོ་འཕོ་བའི་བག་ཆགས་དང་བྲལ་བའི་རང་བཞིན་གཉུག་་་་་་གྲུབ་ཆེན་མཚོ་སྐྱེས་ཀྱིས། ཐམས་ཅད་དངོས་པོའི་རང་བཞིན་མཆོག ། གདོད་ནས་ཐམས་ཅད་བདག་ཉིད་གནས། ། ཐབས་དང་ཤེས་རབ་གཉིས་མེད་པའི། ། ཀྱཻ་རྡོ་རྗེ་ཞེས་པའི་དབང་ལས་སོ། ། མའི་ལྷ།
མི་ཤིགས་པའི་གཞོལ་མེད་རྟག་པའི་གསང་གསུམ་དབྱེར་མི་ཕྱེད་པའི་ངེས་ལ་དྲངས་ནས། ཟུང་་་་་་བརྟག་གཉིས་ལས། ལུས་ལ་ཡེ་ཤེས་ཆེན་པོ་གནས། ། རྟོག་པ་ཐམས་ཅད་རྣམ་པར་སྤངས། ། དངོས་པོ་ཀུན་ལ་ཁྱབ་པ་པོ། ། ལུས་གནས་ལུས་ལ་མ་སྐྱེས་པའོ། ། ཞེས་པའི་རྒྱུད་དོན་བསྒོམ་དུ་འཆད་པའོ། ། འཇུག་ལ་ཟུང་འཇུག་གི་རྒྱ་དང་ལྡན་པའི་དད་པ་མ་ལོག་པ་སྔར་བླ་མའི་དྲིན་ལས་སྐྱེས་་་་་་བརྟག་པ་གཉིས་པ་ལས། གཞན་གྱིས་བརྗོད་མིན་ལྷན་ཅིག་སྐྱེས། ། གང་དུ་ཡང་ནི་མི་རྙེད་དེ། །
བླ་མའི་དུས་ཐབས་རྟེན་པ་དང་། ། བདག་གི་བསོད་ནམས་ལས་ཤེས་བྱ། ། ཞེས་པ་ལྟར་རོ། ། པའི་མྱོང་བ་དང་འབྲེལ་པའི་རང་བབས་ལ་ཇི་ཙམ་གནས་ཀྱི་བར་མཉམ་པར་བཞག་ཅིང་འཇོག་མཁན་གྱི་ཤེས་པ་རང་གྲོལ་རྒྱ་ཡན་ལྷུག་པ་སྟེ། མ་བསྡམས་པའི་གནད་ཀྱིས་མ་ཡེངས་ཙམ་དུ་མ་བཟླ་ཞིང་བརྟག་གཉིས་ལས། དེ་མཐར་སྣོད་བཅུད་ཀྱིས་བསྡུས་པའི་སྣང་བ་ཇི་སྙེད་པ་མཐའ་ཡས་པ་ཡང་། སྨན་པ་མཁས་པ་ནགས་སུ་ཞུགས་པའི་དཔེ།་་་་་ རྩྭ་ཐམས་ཅད་ཀྱང་སྨན་གྱི་རོལ་པར་ཤེས་པའི། གཞལ་ཡས་ཁང་དང་རང་གི་ལྷག་པའི་ལྷའི་དཀྱིལ་འཁོར་རབ་འབྱམས་ནམ་མཁའི་མཐའ་ཀླས་པའི་སྣང་བརྙན་སྒྱུ་འཕྲུལ་དྲ་བའི་བཀོད་པ་ལས་ཐོབ་པའི་དྲན་པ་ཉག་གཅིག་གི་རང་སྣང་མ་བཅོས་པའི་རྣམ་རོལ་ལས་གུད་དུ་མ་ལུས་པའི་སྤྱིར་སྣང་ལྷ་དང་ཡེ་ཤེས་ལ་ངེས་པ་བརྟན་པོས། སྔར་དབང་བསྐུར་ཞིང་ལམ་སྟོན་པའི་དྲིན་ཅན་རྡོ་རྗེ་་་་་་སྡོམ་འབྱུང་ལས།
བླ་མ་སངས་རྒྱས་བླ་མ་ཆོས། ། དེ་བཞིན་བླ་མ་དགེ་འདུན་དེ། ། ཀུན་གྱི་བྱེད་པོ་བླ་མ་ཡིན། ། ཞེས་པའི་དབང་ལས་སོ། ། སྐུ་དགེ་འདུན། གསུང་དམ་ཆོས། ཐུགས་སངས་རྒྱས་སུ་ངེས་པའི་ཡིད་ཆེས་དང་བཅས། ས་པཎ་གྱི་གསུང་ལ་དམར་གྱི་མན་ངག་གི་ཚིག་བཅད་ལས། ལུས་ཀྱི་སྤྱོད་ལམ་རབ་བསྒྲིམས་ནས། ། སེམས་ཀྱི་དམིགས་པ་རྩེ་གཅིག་འགྲུབ། །
དྲོད་དང་བདེ་བ་མྱུར་དུ་བསྐྱེད། ། བྱང་རྒོད་སེལ་བའི་ཐབས་སུ་གསུངས། ། ཞེས་གསུངས་སོ། ། སློབ་དཔོན་ཉིད་དཀྱིལ་འཁོར་བདག་པོའི་རྣམ་པར་དྲན་པས་དད་པ་གསུམ་སྟོབས་སུ་གྱུར་པའི་ལྷག་པའི་བསམ་པ་དང་ཅི་ནས་ཀྱང་འབྲེལ་པ་ཁོ་ནའི་རྩེ་གཅིག་པའི་ལུས་ངག་ཡིད་གསུམ་ལྷན་དུ་སྦྱར་ཏེ། བདག་དང་འགྲོ་བ་ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད། དུས་ད་ནས་བཟུང་སྟེ་ཇི་སྲིད་བྱང་ཆུབ་སྙིང་པོ་ལ་མཆིས་ཀྱི་བར་དུ་ཕྱོགས་བཅུ་དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཡོན་ཏན་ཕྲིན་ལས་ཐམས་ཅད་གཅིག་ཏུ་བསྡུས་པའི་ངོ་བོ། ཆོས་ཀྱི་ཕུང་པོ་སྟོང་ཕྲག་བརྒྱད་ཅུ་རྩ་བཞིའི་འབྱུང་གནས། འཕགས་པའི་དགེ་འདུན་ཐམས་ཅད་ཀྱི་མངའ་བདག རྗེ་བཙུན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་ལ་སྐྱབས་སུ་མཆིའོ། ། རྫོགས་པའི་སངས་རྒྱས་བཅོམ་ལྡན་འདས་རྣམས་ལ་སྐྱབས་སུ་མཆིའོ། །
དམ་པའི་ཆོས་རྣམས་ལ་སྐྱབས་སུ་མཆིའོ། ། འཕགས་པའི་དགེ་འདུན་རྣམས་ལ་སྐྱབས་སུ་མཆིའོ། ། ལོང་སྐབས་དང་སྦྱར་བའི་འཇུག་པ་སེལ་བའི་ལམ་དུ་འགྱུར་ངེས་བགྱིས་པའི་མཐར། ཐལ་མོ་སྙིང་ཁར་སྦྱར་ཞིང་འདུད་པ་དང་བཅས་བླ་མ་་་་་་སྡོམ་གསུམ་ལས། གསང་སྔགས་པ་ཡི་བླ་མ་མཆོག ། དཀོན་མཆོག་གསུམ་དང་དབྱེར་མེད་ཡིན། ། དེ་བས་དེ་ལ་གསོལ་བཏབ་ན། ། དཀོན་མཆོག་གསུམ་པོ་ཚེ་འདིར་འགྲུབ། ། ཅེས་པའི་བསྒོམ་དོན་ནོ། ། དང་དཀོན་མཆོག་རིན་པོ་ཆེ་རྣམས་ལ་ཕྱག་འཚལ་ཞིང་སྐྱབས་སུ་མཆིའོ། །
ཁྱེད་རྣམས་ཀྱིས་བདག་གི་རྒྱུད་བྱིན་གྱིས་བརླབ་ཏུ་གསོལ། མདུན་གྱི་བླ་མ་དང་སྐྱབས་ཡུལ་གྱི་སྣང་ཆ་གསལ་སྟོང་བདེ་ཆེན་གནས་སུ་བྱས་ནས་རང་ཉིད་ལ་ཐིམ་པའི་སྣང་ཆ་ལ་བརྟེན་མོས་པ་ཉིད་ལམ་དུ་བྱེད་པའི་ཐབས་མཁས་ཀྱིས་དྲངས་་་་་་རང་གི་ལུས་དགེ་འདུན། ངག་ཆོས། སེམས་སངས་རྒྱས་དཀོན་མཆོག་ཏུ་ཤེས་པའི་ཡིད་བདེ་དང་ལྷན་ཅིག་ཏུ་དོན་གྱི་ཡི་གེ་འཕོ་བ་མེད་པའི། ནས། བྱིན་རླབས་ལམ་བྱེད་རང་ལས་ལོགས་གཞན་ཞིག་ཏུ་སྐྱབས་ཡུལ་རྒྱང་ཆད་དུ་གྱུར་པའི་གེགས་ལས་ངང་གིས་ལོག་ནས། དཀོན་མཆོག་དང་དབྱེར་མེད་དུ་ཤར་བའི་སྐྱབས་གནས་ཀུན་འདུས་ལ་ཡིད་ཆེས་པའི་དད་འདུན་འཛིན་མེད་རང་ཡན་དུ་བསྐྱངས། འགྲོ་་་་་་རྡོ་རྗེ་གུར་ལས། རིན་ཆེན་སེམས་ལས་ཕྱིར་གྱུར་པའི། ། སངས་རྒྱས་མེད་ཅིང་སེམས་ཅན་མེད། །
རྣམ་པར་ཤེས་པའི་གནས་དོན་དང་། ། ཕྱི་རོལ་གྱུར་པའང་ཅུང་ཟད་མེད། ། ཅེས་ཅི་སྣང་སེམས་སུ་ཤེས་པའི་ཁྱད་པར་ལས་རང་གི་མཚང་རིག་པའོ། ། ཁ་ཆེ་པཎ་ཆེན་གྱི་གསུང་རྒྱུན་ས་པཎ་མན་མཛད། རྣམས་བསྒྲལ་འདོད་བསམ་པ་ཡིས། ། སངས་རྒྱས་ཆོས་དང་དགེ་འདུན་ལ། ། བྱང་ཆུབ་སྙིང་པོར་མཆིས་ཀྱི་བར། ། རྟག་པར་བདག་ནི་སྐྱབས་སུ་མཆིའོ། ། ཤེས་རབ་སྙིང་རྗེ་དང་བཅས་པས། ། བརྩོན་པས་སེམས་ཅན་དོན་དུ་བདག །
སངས་རྒྱས་མདུན་དུ་གནས་བཅས་ནས། ། རྫོགས་པའི་བྱང་ཆུབ་སེམས་བསྐྱེད་བགྱིས། ། ལ་སོགས་པ་་་་་་སེམས་བསྐྱེད་བསྡུས་པ་ཡིན་པ་ངེས་པར། གསུམ། རང་གི་སྤྱི་བོར་པད་ཟླའི་སྟེང་དུ་རྡོ་རྗེ་སེམས་དཔའ་དཀར་པོ་རྡོ་རྗེ་དང་དྲིལ་བུ་འཛིན་པ། རྡོ་རྗེ་སྙེམ་མ་གྲི་ཐོད་ཅན་དང་མཉམ་པར་སྦྱོར་བ། གཉིས་ཀའང་རུས་པས་བརྒྱན་པའི་ཡབ་ཀྱི་ཐུགས་ཀར་ཟླ་བའི་སྟེང་དུ་ཧཱུྃ་དཀར་པོ། དེ་ལས་འོད་འཕྲོས། དེ་བཞིན་གཤེགས་པ་ཐམས་ཅད་ཀྱི་སྙིང་པོ་ཡེ་ཤེས་ཀྱི་བདུད་རྩིར་སྤྱན་དྲངས་ཧཱུྃ་ལ་ཐིམ། བཅོམ་ལྡན་འདས་བདག་དང་སེམས་ཅན་ཐམས་ཅད་ཀྱི་སྡིག་སྒྲིབ་ཉེས་ལྟུང་དྲི་མའི་ཚོགས་ཐམས་ཅད་རྩ་བ་ནས་བྱང་ཞིང་དག་པར་མཛད་དུ་གསོལ།་་་་་
ད་ལྟ་ཀུན་གྱིས་བྱིན་གྱིས་བརླབ་ཏུ་གསོལ་ཟེར་ནའང་མ་དག ཀུ་རུ་མྃ་ཞེས་མཛོད་ཅིག་པའོ། ། ཨོཾ་ཤྲཱི་བཛྲ་་་་་་དཔལ་རྡོ་རྗེ་ཁྲག་འཐུང་དམ་ཚིག་རྗེས་སུ་སྐྱོངས། ། ཧེ་རུ་ཀ་ས་མ་ཡ་མ་ནུ་པཱ་ལ་ཡ། ཧེ་རུ་ཀ་་་་་་ཁྲག་འཐུང་ཉིད་ཀྱིས་ཉེ་བར་གནས་པར་མཛོད། ཏྭེ་ནོ་པ་ཏིཥྛ། ཌྀ་ཌདྷོ་་་་་་བདག་ལ་བརྟན་པར་མཛོད། མེ་བྷ་ཝ། སུ་་་་་་བདག་ལ་ཤིན་ཏུ་དགེས་པར་མཛོད། ཏོ་ཥྱོ་མེ་བྷ་ཝ།
ཨ་ནུ་རཀྟོ་མེ་བྷ་ཝ།་་་་་ བདག་ལ་རྗེས་སུ་ཆགས་པར་མཛོད། སུ་པོ་ཥྱོ་མེ་བྷ་ཝ་་་་་བདག་ལ་ཤིན་ཏུ་རྒྱས་པར་མཛོད། སརྦ་སིདྡྷི་མྨེ་་་་་་བདག་ལ་དངོས་གྲུབ་ཐམས་ཅད་སྩོལ། པྲ་ཡཙྪན། སརྦ་་་་་་ལས་ཀུན་ལ་ཡང་བདག་གི་ནི། ཀརྨ་སུ་ཙ་མེ། ཙིཏྟ་ཏཾ་་་་་་སེམས་ལ་དགེ་ལེགས་སུ་ནི་མཛོད། ཤྲཱི་ཡཾཿཀུ་རུ་ཧཱུྃ། ཧ་ཧ་ཧ་ཧ་ཧོཿ
བྷ་་་་་་བཅོམ་ལྡན་འདས་རྡོ་རྗེ་ཁྲག་འཐུང་གི ག་ཝཱན་བཛྲ་ཧེ་རུ་ཀ མ་་་་་་བདག་ནི་ཧེ་རུ་ཀ་གྲོལ་མཛོད། མེ་མུཉྩ་ཧེ་རུ་ཀཽ྅བྷ་ཝ་མ་ཧཱ་་་་་་དམ་ཚིག་སེམས་དཔའ་ཆེན་པོ་ཨཱ། ཞེས་གསུངས། ས་མ་ཡ་ས་ཏྭ་ཨཱཿཧཱུྃ་ཕཊ྄། བདག་ནི་མི་ཤེས་རྨོངས་པ་སྟེ། ། དམ་ཚིག་ལས་ནི་འགལ་ཞིང་ཉམས། ། བླ་མ་མགོན་པོས་སྐྱབས་མཛོད་ཅིག ། གཙོ་བོ་རྡོ་རྗེ་འཛིན་པ་སྟེ།་་་་་
དམ་ཚིག ། ཐུགས་རྗེ་ཆེན་པོའི་བདག་ཉིད་ཅན། ། འགྲོ་བའི་གཙོ་ལ་བདག་སྐྱབས་མཆི། ། སྐུ་གསུང་ཐུགས་རྩ་བ་དང་ཡན་ལག་གི་དམ་ཚིག་ཉམས་པ་ཐམས་ཅད་མཐོལ་ལོ་བཤགས་སོ། ། སྡིག་སྒྲིབ་ཉེས་ལྟུང་དྲི་མའི་ཚོགས་ཐམས་ཅད་བྱང་ཞིང་དག་པར་མཛད་དུ་གསོལ། རང་སྐད་ཅིག་གིས་ཀྱཻ་རྡོ་རྗེར་གསལ་བའི་སྙིང་ཀར་རྃ་ལས་ཉི་མའི་དཀྱིལ་འཁོར་གྱི་སྟེང་དུ་ཧཱུྃ་སྔོན་པོ། དེ་ལས་འོད་འཕྲོས་པས་རང་བཞིན་གྱི་གནས་ནས་བླ་མ་དང་དབྱེར་མེད་པའི་ཀྱཻ་རྡོ་རྗེ་ལྷ་དགུའི་དཀྱིལ་འཁོར་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་བཛྲ་ས་མཱ་ཛཿ དཀར་མོ་རི་དྭགས་སོགས། དཀོན་མཆོག་གསུམ་ལ་བདག་སྐྱབས་མཆི། ། སྡིག་པ་ཐམས་ཅད་སོ་སོར་བཤགས། །
འགྲོ་བའི་དགེ་ལ་རྗེས་ཡི་རང་། ། སངས་རྒྱས་བྱང་ཆུབ་ཡིད་ཀྱིས་བཟུང་། ། སངས་རྒྱས་ཆོས་དང་ཚོགས་མཆོག་ལ། ། བྱང་ཆུབ་བར་དུ་སྐྱབས་སུ་མཆི། ། རང་གཞན་དོན་ནི་རབ་བསྒྲུབ་ཕྱིར། ། བྱང་ཆུབ་སེམས་ནི་བསྐྱེད་པར་བགྱི། ། བྱང་ཆུབ་མཆོག་གི་སེམས་ནི་བསྐྱེད་བགྱིས་ནས། ། སེམས་ཅན་ཐམས་ཅད་བདག་གི་མགྲོན་དུ་གཉེར། ། བྱང་ཆུབ་སྤྱོད་མཆོག་ཡིད་འོང་སྤྱད་པར་བགྱི། ། འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག །
ལན་གསུམ། སྲས་བཅས་སངས་རྒྱས་ཐམས་ཅད་དང་། ། དཔའ་བོ་རྣལ་འབྱོར་མ་རྣམས་ཀུན། ། ཐམས་ཅད་བདག་ལ་དགོངས་སུ་གསོལ། ། བདག་མིང་འདི་ཞེས་བགྱི་བ་ཡིས། ། དུས་འདི་ནས་ནི་བཟུང་ནས་སུ། ། ཇི་སྲིད་བྱང་ཆུབ་སྙིང་པོའི་བར། ། ཇི་ལྟར་དུས་གསུམ་མགོན་པོ་རྣམས། ། བྱང་ཆུབ་ཏུ་ནི་ངེས་མཛད་པའི། ། བྱང་ཆུབ་སེམས་ནི་བླ་ན་མེད། །
དམ་པ་བདག་གིས་བསྐྱེད་པར་བགྱི། ། ཚུལ་ཁྲིམས་ཀྱི་ནི་བསླབ་པ་དང་། ། དགེ་བའི་ཆོས་ནི་སྡུད་པ་དང་། ། སེམས་ཅན་དོན་བྱེད་ཚུལ་ཁྲིམས་གསུམ། ། སོ་སོར་བརྟན་པར་གཟུང་བར་བགྱི། ། སངས་རྒྱས་ཆོས་དང་དགེ་འདུན་ཏེ། ། བླ་ན་མེད་པའི་དཀོན་མཆོག་གསུམ། ། སངས་རྒྱས་རྣལ་འབྱོར་ལས་སྐྱེས་པའི། ། སྡོམ་པ་དེང་ནས་བརྟན་པོར་གཟུང་། ། རྡོ་རྗེ་རིགས་མཆོག་ཆེན་པོ་ལ། །
རྡོ་རྗེ་དྲིལ་བུ་ཕྱག་རྒྱ་ཡང་། ། ཡང་དག་ཉིད་དུ་གཟུང་བར་བགྱི། ། སློབ་དཔོན་དག་ཀྱང་གཟུང་བར་བགྱི། ། རིན་ཆེན་རིགས་མཆོག་ཆེན་པོ་ཡི། ། དམ་ཚིག་ཡིད་དུ་འོང་བ་ལ། ། ཉིན་རེ་བཞིན་ཡང་དུས་དྲུག་དུ། ། སྦྱིན་པ་རྣམ་བཞི་རྟག་ཏུ་སྦྱིན། ། བྱང་ཆུབ་ཆེན་པོ་ལས་བྱུང་བའི། ། པདྨའི་རིགས་ཆེན་དག་པ་ལ། ། ཕྱི་ནང་གསང་བ་ཐེག་པ་གསུམ། །
དམ་པའི་ཆོས་ནི་མ་ལུས་གཟུང་། ། ལས་ཀྱི་རིགས་མཆོག་ཆེན་པོ་ལ། ། སྡོམ་པ་ཐམས་ཅད་ལྡན་པར་ནི། ། ཡང་དག་ཉིད་དུ་གཟུང་བར་བགྱི། ། མཆོད་པའི་ལས་ཀྱང་ཅི་ནུས་བགྱི། ། བྱང་ཆུབ་སེམས་ནི་བླ་མེད་མཆོག ། དམ་པ་བདག་གིས་བསྐྱེད་བགྱིས་ནས། ། སེམས་ཅན་ཀུན་གྱི་དོན་གྱི་ཕྱིར། ། བདག་གིས་སྡོམ་པ་མ་ལུས་གཟུང་། ། མ་བསྒྲལ་བ་རྣམས་བདག་གིས་བསྒྲལ། །
མ་གྲོལ་བ་རྣམས་བདག་གིས་དགྲོལ། ། དབུགས་མ་ཕྱིན་པ་དབུགས་དབྱུང་ཞིང་། ། སེམས་ཅན་མྱ་ངན་འདས་ལ་འགོད། ། ལན་གསུམ། སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག སྡུག་བསྔལ་དང་སྡུག་བསྔལ་གྱི་རྒྱུ་དང་བྲལ་བར་གྱུར་ཅིག སྡུག་བསྔལ་མེད་པའི་བདེ་བ་དང་མི་འབྲལ་བར་གྱུར་ཅིག ཉེ་རིང་ཆགས་སྡང་དང་བྲལ་བའི་བཏང་སྙོམས་ཚད་མེད་པ་ལ་གནས་པར་གྱུར་ཅིག ཨོཾ་ཤུ་ནྱ་ཏ་ཛྙཱ་ན་བཛྲ་སྭ་བྷཱ་ཝ་ཨཏྨ་ཀོ྅ཧཾ། སྟོང་པའི་ངང་ལས་པད་ཉི་ལ་གནས་པའི་སྣ་ཚོགས་རྡོ་རྗེའི་ལྟེ་བའི་ཧཱུྃ་ལས་འོད་ཟེར་འཕྲོས་པས་རྡོ་རྗེའི་ས་གཞི།
ར་བ། དྲ་བ། གུར། བླ་བྲེ། ཡེ་ཤེས་ཀྱི་མེ་འབར་བའི་བསྲུང་བའི་འཁོར་ལོར་གྱུར། ཨོཾ་བཛྲ་རཀྵ་རཀྵ་ཧཱུྃ་ཧཱུྃ་ཧཱུྃ། ལན་གསུམ། པད་ཉིའི་སྟེང་དུ་བྷྲུྃ་ལས་འཁོར་ལོ་སེར་པོ་རྩིབས་བཅུ་པ་རྩེ་མོ་རྣོ་བ། ཁོག་སྟོང་པ་ཡངས་ཤིང་རྒྱ་ཆེ་བ་གོ་སྐབས་མེད་པར་གྱུར། ཨོཾ་བཛྲ་ཙཀྲ་རཀྵ་ཧཱུྃ་བྷྲུྃ་ཧཱུྃ།
ལན་གསུམ། འཁོར་ལོའི་དབུས་དང་ཕྱོགས་བཅུར་པད་ཉི་རེ་རེའི་དབུས་སུ་བྷྲུྃ། ཕྱོགས་བཅུར་ཧཱུྃ་རེ་རེ་ལས་དབུས་སུ་རང་ཉིད་གཙུག་ཏོར་འཁོར་ལོ་བསྒྱུར་བ་སེར་པོ་འཁོར་ལོ། ཤར་དུ་གཤིན་རྗེ་སྔོན་པོ་ཐོ་བ། ལྷོར་ཤེས་རབ་མཐར་བྱེད་དཀར་པོ་བེ་ཅོན། ནུབ་ཏུ་པདྨ་མཐར་བྱེད་དམར་པོ་པདྨ། བྱང་དུ་བགེགས་མཐར་བྱེད་ནག་པོ་རྡོ་རྗེ། བྱང་ཤར་དུ་མི་གཡོ་བ་སྔོན་པོ་རལ་གྲི། ཤར་ལྷོར་འདོད་རྒྱལ་སྔོན་པོ་ལྕགས་ཀྱུ། ལྷོ་ནུབ་ཏུ་དབྱུག་སྔོན་ཅན་སྔོན་པོ་དབྱུག་པ།
ནུབ་བྱང་དུ་སྟོབས་པོ་ཆེ་སྔོན་པོ་རྩེ་གསུམ་འཛིན་པ། སྟེང་དུ་ཧཱུྃ་མཛད་སྔོན་པོ་རྡོ་རྗེ་དང་དྲིལ་བུ་རང་གི་ཕྱག་རྒྱས་ཐུགས་ཀར་འཛིན་པ། འོག་ཏུ་གནོད་མཛེས་སྔོན་པོ་གཏུན་ཤིང་། གཡོན་རྣམས་ཐུགས་ཀར་སྡིགས་མཛུབ་མཛད་པའི་དབུས་དང་ཕྱོགས་བཞི་བརྗིད་ཁྲོ་མཚམས་བཞི་མཛེས་ཁྲོ། ཐམས་ཅད་ཀྱང་ཡེ་ཤེས་ཀྱི་མེ་འབར་བའི་དབུས་གཡོན་བརྐྱངས་ཀྱིས་བཞུགས་པ། རང་རིགས་ཀྱི་དེ་བཞིན་གཤེགས་པའི་ཅོད་པན་ཅན་དུ་གསལ་པའི་དཔྲལ་མགྲིན་སྙིང་གར་གནས་པའི་ཨོཾ་ཨཱཿཧཱུྃ་ལས་འོད་འཕྲོས་རང་བཞིན་གྱི་གནས་ནས་ཁྲོ་བོ་བཅུ་གཅིག་སྲུང་འཁོར་དང་བཅས་པ་ལ་ཡེ་ཤེས་ཀྱི་ཁྲོ་བོའི་ཚོགས་ཀྱིས་བསྐོར་བ་ཨོཾ་བཛྲ་ས་མཱ་ཛཿཛཿཧཱུྃ་བཾ་ཧོཿ དེ་ནས་ལུས་བསྲུང་ཞིང་མིང་སྦ་བར་བྱ་སྟེ། རང་གི་སྙིང་ཁའི་ཧཱུྃ་ལས་འོད་འཕྲོས་པས་བ་སྤུའི་བུ་ག་ཐམས་ཅད་རྡོ་རྗེ་ཕྲ་མོ་དཔག་ཏུ་མེད་པས་གཏམས་པར་བསམ། དེ་ནས་རང་གི་སྙིང་ཁར་ཧཱུྃ་ལས་རྡོ་རྗེ་སྔོན་པོ་རྩེ་ལྔ་པ་གྱེན་དུ་ལངས་པ། དེའི་ལྟེ་བ་སྟོང་པར་ཡོད་པའི་ནང་དུ་རང་གི་སེམས་ཧཱུྃ་གཅིག་ཏུ་བསྒོམ།
དེའི་སྟེང་ལ་སོགས་པར་གང་བསྲུང་བར་འདོད་པའི་མིང་གི་ཡི་གེ་དང་པོ་བསམ་སྟེ། དེ་ཡང་བླ་མ་བསྲུང་བར་འདོད་ན་སྟེང་དུ། སྤུན་ཟླ་གཡོན་དུ། ཕ་མ་མདུན་དུ། བུ་དང་ཆུང་མ་གཡས་སུ། འཁོར་གཡོག་རྒྱབ་ཏུ། ནོར་རྫས་རྣམས་འོག་ཏུ་བསམ། གང་མི་བསྲུང་བའི་ས་སྟོང་པར་བཞག་གོ ། དེ་ནས་འཁོར་ལོའི་ཕྱོགས་མཚམས་བརྒྱད་ཀྱི་རྩིབས་མེད་པའི་བར་དུ་ཡྃ་ལས་རླུང་གི་དཀྱིལ་འཁོར། དེའི་སྟེང་དུ་རྃ་ལས་མེའི་དཀྱིལ་འཁོར་གྱི་སྟེང་དུ་བསྒྲུབ་བྱ་ལུས་རིད་ཅིང་སྐྲ་འཛིངས་པ།
ཁ་ནས་ཁྲག་སྐྱུག་པ་སྤྱི་བོའི་གཙུག་ཏུ་འདུག་པར་བསམ། རང་གི་སྙིང་ཁའི་ཧཱུྃ་ལས་འོད་འཕྲོས། གནོད་བྱེད་ཀྱི་ཤེས་པ་བཀུག་ལ་བསྒྲུབ་བྱ་དེ་ཉིད་ལ་བསྟིམ་མོ། ། དེ་ནས་རང་གཙུག་ཏོར་འཁོར་ལོས་བསྒྱུར་བས་ཧཱུྃ་ཞེས་བརྗོད་པས་ཕྱོགས་མཚམས་ཀྱི་ཁྲོ་བོ་རྣམས་ཞལ་ཕྱིར་གཟིགས། དབུས་དང་སྟེང་འོག་གི་ཁྲོ་བོ་རྣམས་ཞབས་གཡས་བརྐྱངས་སུ་བསྒྱུར། འཁོར་ལོ་གཡོན་འཁོར་དུ་མྱུར་བར་འཁོར་བས། གནོད་བྱེད་ཀྱི་ལུས་རླུང་གིས་བསྐྱོད། མེས་བསྲེགས་ཤིང་འཁོར་ལོའི་རྩེ་མོས་ཉལ་ཉལ་དུ་གཏུབ་པར་བསམ་མོ། ། དེ་ལྟར་གཏུབས་པས་ཁོའི་ཚེ་ཐོག་མ་མེད་པ་ནས་བསགས་པའི་སྡིག་སྒྲིབ་ཐམས་ཅད་སྦྱངས་ནས་རྣམ་པར་ཤེས་པ་མི་སྐྱོད་པའི་ཞིང་དུ་སྐྱེལ་བར་བསམ་ཞིང་སྔགས་བཟླ་བར་བྱའོ། ། ན་མཿས་མནྟ་བུདྡྷ་ནཾ།
ཕྱག་འཚལ་ལོ་ཀུན་ནས་སངས་རྒྱས་ལ།་་་་་ ན་མཿས་་་་་་ཕྱག་འཚལ་ཀུན་ནས་ཆོས་ལ། མནྟ་དྷརྨཱ་ཎྃ། ན་མཿ་་་་་ཕྱག་འཚལ་ལོ་ཀུན་ནས་དགེ་འདུན་ལ། ས་མནྟ་སྃ་གྷ་ནཱྃ། ཨོཾ་སི་ཏཱ་་་་་་གདུང་སྐྱོབས་དཀར་པོ། ཏ་པ་ཏྲེ། ཨོཾ་བི་་་་་་དྲི་མ་མེད་པ། མ་ལ། ཨོཾ་ཤང་ཀ་ར།་་་་་
བདེ་བར་ཞི་བའམ་ཞི་བར་བྱེད་པ། ཨོཾ་པྲ་ཏྱཾ་གི་ར།་་་་་ ཕྱིར་བཟློག་པ། བཛྲ་ཨུཥྞི་ཥ་ཙཀྲ་ཝ་ཏི།་་་་་ རྡོ་རྗེ་གཙུག་ཏོར་འཁོར་ལོས་བསྒྱུར་བ། སརྦ་ཡནྟ།་་་་་ འཁྲུལ་འཁོར་ཐམས་ཅད། མནྟྲ།་་་་་ གསང་སྔགས། མཱུ་ལ་ཀརྨ།་་་་་
རྩ་བའི་ལས། བནྡྷ་་་་་་འཆིང་བ། ནཾ། ཀི་ལ་བཱཾ་ཝཱ།་་་་་ ཕུར་བུས་འདེབས་པ། མ་མ་ཀྲྀ་ཏེ།་་་་་ བདག་གིར་བྱེད་པ། ཡེ་ན་ཀེ་ན་ཙི་ཏ།་་་་་ གང་སུ་ཡང་རུང་བ། ཀྲི་ཏནྟྲ་ཏ།་་་་་
སེམས་ཀྱི།་ བྱས་པ་དེ། སརྦནྟུ།་་་་་ ཐམས་ཅད་ནི། ཙྪིནྡྷ།་་་་་ བཏུབ་གཉིས། ཙྪིནྡྷ། བིནྡྷ་བིནྡྷ།་་་་་ ཕྱེ་ཕྱེ། ཙི་རི་ཙི་རི།་་་་་
ཕྱེ་བར་གྱིས་ཕྱེ་བར་གྱིས། གི་རི་གི་རི།་་་་་ ནོན་ནོན། མ་ར་མ་ར།་་་་་ སོད་སོད། ཧཱུྃ་ཧཱུྃ་ཧཱུྃ་ཧཱུྃ་ཧཱུྃ་ཧཱུྃ་ཧཱུྃ་ཧཱུྃ་ཧཱུྃ་ཧཱུྃ།་་་་་ ཁྲོ་བོ་བཅུའི་ས་བོན། ཕཊ྄་ཕཊ྄་ཕཊ྄།་་་་་ ཁོས་ཁོས་ཁོས། ཅེས་པ་ལན་བདུན་ནམ།
བརྒྱ་རྩ་བརྒྱད་ལ་སོགས་པ་ཅི་རིགས་པ་བཟླ་བར་བྱའོ། ། གང་དག་བདག་ཅག་ལ་སྡང་བའི་སེམས་དང་ལྡན་པ་རྣམས་དང་། གདུག་པའི་སེམས་དང་ལྡན་པ་རྣམས་དང་། དྲག་ཤུལ་གྱི་སེམས་དང་ལྡན་པ་རྣམས་དང་། བསམ་པ་དང་སྦྱོར་བ་ངན་པར་བྱེད་པའི་དགྲ་བགེགས་ཐམས་ཅད་ཀྱི་བསམ་སྦྱོར་ངན་པ་ཐམས་ཅད་ཞི་བར་གྱུར་ཅིག གལ་ཏེ་ཞི་བར་མ་གྱུར་ན་དེའི་ཚེ་དེ་དག་ཐམས་ཅད་ཀྱི་ལུས་བཅིངས་བར་བགྱིའོ། ། ངག་བཅིང་བར་བགྱིའོ། ། ཡིད་བཅིང་བར་བགྱིའོ། ། མཐུ་བརླག་པར་གྱུར་ཅིག རྫུ་འཕྲལ་བརླག་པར༞ སྟོབས་བརླག༞ དེས་བཟླས་པའི་སྔགས་ཀྱིས་དེ་ཉིད་བརླག་པར༞ དེས་བསྒྲུབས་པའི་ལྷ་འདྲེས་དེ་ཉིད་ཀྱི་ཤ་ལ་བཟའ་བར་གྱུར་ཅིག
ཁྲོ་བོ་འབར་བའི་ཚོགས་རྣམས་ཀྱིས། ། དགྲ་བགེགས་རྣམས་ནི་ཐམས་ཅད་ཀྱི། ། ལུས་ངག་ཐལ་བ་རྡུལ་དུ་རློགས། ། རྣམ་ཤེས་ཆོས་ཀྱི་དབྱིངས་སུ་སྒྲོལ། ། ཨོཾ་བཛྲ་རཀྵ་རཀྵ་ཧཱུྃ་ཧཱུྃ་ཧཱུྃ་ཕཊ྄་སྭཱཧཱ། ཞེས་ལན་གསུམ་གྱིས་བརྟན་པར་བྱས་པར་བསམ་སྟེ། བསྲུང་བའི་འཁོར་ལོའོ། ། གཙུག་་་་་་ཐུན་མོང་མ་ཡིན་པའི་སྲུང་འཁོར་ཁྲོ་བོ་བཅུ་དང་རང་ལ་ཐིམ་རང་ཉིད། ཏོར་ཞུ་བ་ལས་གཞིའི་ཡན་ལག་ཨེ་ལས་བྱུང་བའི་ཆོས་ཀྱི་འབྱུང་གནས་ཀྱི་ནང་དུ། ཡཾ་་་་་་རླུང་།
རྃ་་་་་་མེ། བྃ་་་་་་ཆུ། ལྃ་་་་་ས། བྷྲཱུྃ་་་་་་འཁོར་ལོ། རྣམས་ལས་འབྱུང་བ་བཞི་རི་རབ་དང་། རང་གི་སེམས་སྣང་་་་་་ཧོ་ཨོཾ་ཨཱཿཧཱུྃ་ཧོཿ རོ་གཅིག་ཏུ་འདྲེས་པ་ལས་རིན་པོ་ཆེ་་་་་་དག་པའི་ཞིང་སྦྱོང་བའི་གནད་ཡིན་པས་རྣམ་པ་གསལ་བ་ཉིད་གཙོ་ཆེའོ། ། སྣ་ཚོགས་ལས་གྲུབ་པའི་གཞལ་ཡས་ཁང་གྲུ་བཞི་སྒོ་བཞི་རྟ་བབས་བཞིས་མཛེས་པ། ནང་ཀ་བ་བརྒྱད་དང་ལྡན་པ། སྟེང་ཐོག་རིམ་པར་ཕུབ་པ།
མཚན་་་་་་དོ་ཤལ་དང་དོ་ཤལ་ཕྱེད། ཟླ་བ་རླུང་གིས་བསྐྱོད་པ། རྔ་ཡབ་ནོར་བུའི་ཡུ་བ་ཅན་སོགས། ཉིད་ཐམས་ཅད་ཡོངས་སུ་རྫོགས་པའི་གཞལ་ཡས་ཁང་གི་ཕྱི་རོལ་གྱི་དུར་ཁྲོད་ཆེན་པོ་བརྒྱད་་་་་་ཤིང་། ཕྱོགས་སྐྱོང་། ཞིང་སྐྱོང་། སྤྲིན། ཆུ་མེ། མཆོད་རྟེན། གྲུབ་པ་ཐོབ་པའི་དཔའ་བོ་དཔའ་མོ་བརྒྱད་བརྒྱད་གནས་པའོ། །
ཀྱིས་ཡོངས་སུ་བསྐོར་བའི་ནང་གི་ལྷ་རྣམས་ཕྱོགས་མདོག་ཏུ་གནས་པའི་དབུས་སུ་སྣ་ཚོགས་པདྨ་འདབ་མ་བརྒྱད་པའི་ལྟེ་བར་་་་་་ཚངས་པ་སེར་པོ། དབང་པོ་དཀར་པོ། ཉེ་དབང་སྔོན་པོ། དྲག་པོ་ནག་པོ། ཉི་མའི་དཀྱིལ་འཁོར་གྱི་སྟེང་དུ་བདུད་བཞི་བརྩེགས་པའི་གདན། འདབ་མ་བརྒྱད་ལ་ཟླ་བའི་དཀྱིལ་འཁོར་གྱི་སྟེང་དུ། ཤར་དུ་ཚངས་པ།་་་་་ དཀར། ལྷོར་དབང་པོ།་་་་་ སེར།
ནུབ་ཏུ་ཉེ་དབང་།་་་་་ སྔོ། བྱང་དུ་དྲག་པོ།་་་་་ ནག བྱང་ཤར་དུ་གཤིན་རྗེ།་་་་་ སྔོ། ཤར་་་་་་སེར། ལྷོར་ནོར་བདག ལྷོ་་་་་་ནག ནུབ་ཏུ་སྲིན་པོ།
ནུབ་བྱང་དུ་ཐག་བཟང་་་་་་དུད་ཁ། རིས་རྣམས་འགྱེལ་ཞིང་གདོང་གྱེན་དུ་ཕྱོགས་པའི་གདན་དང་བཅས་པར་གྱུར། ཨོཾ་་་་་་གཞལ་ཡས་ཁང་བསྐྱེད་པ་རྣམ་པར་སྣང་མཛད་ཀྱི་ཡན་ལག སརྦ་ཏ་ཐཱ་ག་ཏ་ནི་ལ་ཡ་བཛྲ་སྭ་བྷཱ་ཝ་ཨཏྨ་ཀོ྅ཧཾ། དབུས་ཀྱི་གདན་གྱི་སྟེང་དུ་རང་སྐད་ཅིག་གིས་རྒྱུ་རྡོ་རྗེ་འཛིན་པ་སྐུ་མདོག་དཀར་པོ་ཞལ་བརྒྱད་ཕྱག་བཅུ་དྲུག་ཞབས་བཞི་པ། ཡུམ་རྡོ་རྗེ་བདག་མེད་མ་དང་མཉམ་པར་སྦྱོར་བ། གཉིས་ཀའང་ཡེ་ཤེས་ཀྱི་མེ་འབར་བའི་དབུས་ན་བཞུགས་པའི་ཨཱཿལས་བྱུང་བའི་ཡུམ་གྱི་པདྨ་དང་ཧཱུྃ་ལས་བྱུང་བའི་ཡབ་ཀྱི་རྡོ་རྗེ་ཨཱཿདང་ཧཱུྃ་གིས་མཚན་པ། ཨོཾ་་་་་་པདྨ་བདེ་བ་འཛིན་པ་ནི། པདྨ་སུ་ཁཱ་དྷ་རཱ། མཧཱ་ར་ག་སུ་་་་་་འདོད་ཆགས་ཆེན་པོའི་བདེ་བ་སྟེ།
ཁནྡ་ད། ཙ་་་་་་དགའ་བ་བཞི་བསྐལ་པ་སྣ་ཚོགས་པ། ཏུར་གནྡ། བྷ་ག་ཝི་ཤྭ། ཧཱུྃ་ཧཱུྃ་ཧཱུྃ། ཀརྻཾ་་་་་་བྱ་བ་མཛོད་ཅིག་བདག་ལའོ། ། ཀུ་རུ་ཥྛ་མེ། ཨོཾ་་་་་་རྡོ་རྗེ་ཞེ་སྡང་ཆེན་པོ་ནི། བཛྲ་མཧཱ་དྭེ་ཥ། ཙ་་་་་་དགའ་བ་བཞི་ནི་སྟེར་བར་བྱེད།
ཏུ་རཱ་ནནྡ་དཱ་ཡ་ཀ ཁ་་་་་་མཁའ་འགྲོའི་གདོང་པ་རོ་གཅིག་མགོན། ག་མུ་ཁ་ཨེ་ཀཱ་ར་སོ་ནཱ་ཐ། ཧཱུྃ་ཧཱུྃ་ཧཱུྃ། ཀརྻཾ་་་་་་བྱ་བ་མཛོད་ཅིག་བདག་ལའོ། ། ཀུ་རུ་ཥ་མེ། ཡབ་ཡུམ་གཉིས་སྙོམས་པར་ཞུགས་པའི་བདེ་བའི་སྒྲས་ཕྱོགས་བཅུའི་བདེ་གཤེགས་རྣམས་སྤྱན་དྲངས། ཡབ་ཀྱི་ཞལ་དུ་ཞུགས་སྐུའི་དབྱིབས་བརྒྱུད་ཡུམ་གྱི་མཁར་བབས་པ་ས་བོན་་་་་་གྃ་ཙྃ་བྃ་གྷྃ་བྃ་ཤྃ་ཡྃ་ཊྃ། བརྒྱད་དུ་གྱུར་པ་དབང་གི་གནས་ནས་ཕྱིར་འཕྲོས། སོ་སོའི་གདན་གྱི་སྟེང་དུ་འཁོད་པ་ནི།
ཤར་དུ་གྃ་ལས་གོ་རཱི་ནག་མོ་གཡས་གྲི་གུག་དང་། གཡོན་ཉ་རོ་ཧི་ཏ་འཛིན་པ། ལྷོར་ཙྃ་ལས་ཙཽ་རི་ཏ་དམར་མོ་གཡས་ཅང་ཏེའུ་དང་། གཡོན་ཕག་པ་འཛིན་པ། ནུབ་ཏུ་བྃ་ལས་བེཏྟ་ལི་སེར་མོ་གཡས་རུས་སྦལ་དང་། གཡོན་ཐོད་པ་འཛིན་པ། བྱང་དུ་གྷྃ་ལས་གྷསྨཱ་རི་ལྗང་ཁུ་གཡས་སྦྲུལ། གཡོན་ཐོད་པ་འཛིན་པ། བྱང་ཤར་དུ་པྃ་ལས་པུ་ཀ་སི་སྔོན་མོ་གཡས་སེང་གེ གཡོན་དགྲ་སཏྭ་འཛིན་པ།
ཤར་ལྷོར་ཤྃ་ལས་ཤ་བ་རི་དཀར་མོ་གཡས་དགེ་སློང་། གཡོན་བསིལ་བྱེད་འཛིན་པ། ལྷོ་ནུབ་ཏུ་བྃ་ལས་གདོལ་པ་མོ་སྔོ་དམར་གཡས་འཁོར་ལོ་དང་། གཡོན་ཐོང་གཤོལ་འཛིན་པ། ནུབ་བྱང་དུ་ཊྃ་ལས་གཡུང་མོ་སྣ་ཚོགས་མདོག་གཡས་རྡོ་རྗེ་དང་། གཡོན་སྡིགས་མཛུབ་མཛད་པ། ཐམས་ཅད་ཀྱང་ཞལ་གཅིག་ཕྱག་གཉིས་སྤྱན་གསུམ་མ། དབུ་སྐྲ་དམར་སེར་གྱེན་དུ་བརྫེས་པ། གཅེར་བུ་རུས་པ་དང་མི་མགོའི་ཕྲེང་བས་བརྒྱན་པ། གཡོན་བརྐྱངས་པའི་སྐྱིལ་ཀྲུང་ཕྱེད་པས་གར་སྟབས་ཀྱིས་བཞུགས་པའོ། །
ཡབ་ཡུམ་གཉིས་སྙོམས་པར་ཞུགས་པའི་བདེ་བའི་སྒྲས་བར་དོའི་རྣམ་པར་་་་་་ཡི་གེ་བརྩེགས་པའི་ཨོཾ་ཨཱཿཧཱུྃ་ཧོ་དམར་པོ་གཉིས་ཀྱི་མཐའ་རྟེན་པའི། ཤེས་པ་བཀུག ཡབ་ཀྱི་ཞལ་དུ་ཞུགས་སྐུའི་དབྱིབས་བརྒྱུད་ཡུམ་གྱི་མཁར་བབས་པས། ཡབ་ཡུམ་གཉིས་རྗེས་སུ་ཆགས་པའི་མེས་འོད་དུ་ཞུ་ནས་བདུད་བཞིའི་སྟེང་དུ་བདེ་བ་ཆེན་པོའི་ངོ་བོ་བྱང་ཆུབ་ཀྱི་སེམས་ཀྱི་རང་བཞིན་གྱི་ཐིག་་་་་་དབྱིངས་ལས་ཡེ་ཤེས་ཀྱི་རྒྱས་འདེབས། ལེར་གྱུར། ཨོཾ་སརྦ་ཏ་ཐཱ་ག་ཏ་ཨ་ནུ་ར་ག་ཎ་་་་་་རྗེས་སུ་ཆགས་པ་རྡོ་རྗེ་སེམས་དཔའི་ཡན་ལག བཛྲ་སྭ་བྷཱ་ཝ་ཨཏྨ་ཀོ྅ཧཾ། དེ་ནས་འབྲས་བུ་རྡོ་རྗེ་འཛིན་པ་བཞེངས་པའི་ཕྱིར་གླུས་བསྐུལ་བ་ནི། རང་གི་ཤེས་པ་མཚམས་ཀྱི་ལྷ་མོ་བཞིར་འཕོས་ནས་བསྐུལ་བར་བསམ་སྟེ། རྗེ་བཙུན་སྙིང་རྗེའི་ཡིད་བཞེངས་ཤིག །
པུཀྐ་སཱི་ནི་བདག་ལ་སྐྱོབས། ། སྟོང་པའི་རང་བཞིན་ཉིད་སྤོངས་ལ། ། བདག་ལ་བདེ་ཆེན་སྦྱོར་བཞེད་མཛོད། ། ཁྱོད་མེད་ན་ནི་བདག་འགུམ་པས། ། ཀྱཻ་རྡོ་རྗེ་ཁྱོད་བཞེངས་ཤིག ། སྟོང་པའི་རང་བཞིན་གྱིས་སྤོངས་ལ། ། རི་ཁྲོད་་་་་་སྙིང་རྗེས། མ་འབྲས་འགྲུབ་པར་མཛོད། ། དགའ་གཙོ་འཇིག་རྟེན་མགྲོན་གཉེར་བ། ། སྟོང་པ་ཉིད་ལ་བཞུགས་སམ་ཅི། །
ཁྱོད་མེད་ཕྱོགས་ནི་མི་འཚལ་བས། ། གདོལ་་་་་་དགའ་བ། པ་མོ་བདག་ཞུ་བ་བགྱིད། ། བདག་གི་ཁྱོད་ཀྱི་ཐུགས་འཚལ་གྱིས། ། མིག་འཕྲུལ་མངའ་བ་ཁྱོད་བཞེངས་ཤིག ། གཡུང་་་་་་བཏང་སྙོམས། མོ་བདག་ཉིད་དྲན་ཉམས་པས། ། སྙིང་རྗེ་རྒྱུན་ཆད་མ་མཛད་ཅིག ། ཅེས་བསྐུལ་བས་ཐིག་ལེ་དེ་ཧཱུྃ་ཨཾ་སྔོན་པོ་འོད་འབར་ཞིང་འཇིགས་པར་གྱུར། དེ་ལས་བཅོམ་ལྡན་འདས་འབྲས་བུ་རྡོ་རྗེ་འཛིན་པ་སྐུ་མདོག་སྔོན་པོ་ཞལ་བརྒྱད་ཕྱག་བཅུ་དྲུག་ཞབས་བཞི་པ།
རྩ་ཞལ་སྐུ་ལུས་དང་མཚུངས་པ། གཡས་དཀར་གཡོན་དམར། སྟེང་ཞལ་དུད་ཁ། ལྷག་མ་གཉིས་གཉིས་ནག་པ། ཞལ་རེ་རེ་བཞིན་སྤྱན་གསུམ་གསུམ་དང་ལྡན་པ། སྤྱི་བོར་སྣ་ཚོགས་རྡོ་རྗེས་མཚན་པ་ཕྱག་བཅུ་དྲུག་གིས་ཐོད་པ་བཅུ་དྲུག་བཟུང་བའི་གཡས་པ་བརྒྱད་ན། གླང་པོ།་་་་་ དཀར་པོ། རྟ།་་་་་ སྔོ།
བོང་་་་་་ག་པ། གླང་།་་་་་ སེར། རྔ་མོ།་་་་་ ཐལ་ཀ མི་་་་་་དམར་པོ། ཤ་ར་བྷ།་་་་་ སྔོན་པོ། བྱི་ལ།་་་་་ ག་པ།
གཡོན་པ་བརྒྱད་ན། ས་དང་།་་་་་ སེར། ཆུ་དང་།་་་་་ དཀར། མེ་དང་།་་་་་ དམར། རླུང་།་་་་་ ལྗང་། ཟླ་་་་་་དཀར་པོ།
ཉི་་་་་་དམར། གཤིན་རྗེ་་་་་་སྔོན་པོ། ནོར་་་་་་སེར། སྦྱིན་རྣམས་བསྣམས་པ། དབུ་རེ་རེ་ལ་མི་མགོ་སྐམ་པོ་ལྔ་ལྔའི་ཅོད་པན་དང་། རློན་པ་ལྔ་བཅུའི་དོ་ཤལ། རུས་པའི་རྒྱན་དྲུག་གིས་བརྒྱན་པ། ཞབས་གཡས་གཉིས་བརྐྱངས་པའི་སྐྱིལ་ཀྲུང་ཕྱེད་པའི་གར་སྟབས་སུ་བཞུགས་པ། གར་དགུའི་ཉམས་དང་ལྡན་པའི་པང་ན་ཡུམ་རྡོ་རྗེ་བདག་མེད་པ་སྐུ་མདོག་སྔོན་མོ་ཞལ་གཅིག་ཕྱག་གཉིས། སྤྱན་གསུམ་མ་གྲི་གུག་དང་ཐོད་པ་འཛིན་པས་ཡབ་ལ་འཁྱུད་པ།
དབུ་སྐྲ་དམར་སེར་གྱེན་དུ་བརྫེས་པ། རུས་པ་དང་མི་མགོའི་ཕྲེང་བས་བརྒྱན་པའི་ཡབ་ཀྱི་ཐུགས་ཀར་ཉི་མའི་སྟེང་དུ་ཧཱུྃ། ཡུམ་དང་ལྷ་མོ་བརྒྱད་ཀྱི་ཐུགས་ཀར་ཟླ་བའི་སྟེང་དུ་ཨྃ་གྃ་ཙྃ་བྃ་གྷྃ་པྃ་ཤྃ་ལྃ་ཌྃ། དེ་རྣམས་ལས་འོད་ཟེར་འཕྲོས། སྣོད་གཞལ་ཡས་ཁང་། བཅུད་ལྷ་དགུའི་ངོ་བོར་གྱུར། དེ་ཐམས་ཅད་ཀྱི་མིག་ཏུ་མྃ་ལས་གཏི་མུག་རྡོ་རྗེ་མ།་་་་་ དཀར་མོ། རྣ་བར་དྃ་ལས་ཞེ་སྡང་རྡོ་རྗེ་མ།་་་་་ སྔོན་མོ་རྗེ་མ།
སྣར་པྃ་ལས་སེར་སྣ་རྡོ་རྗེ་མ།་་་་་ སེར་མོ། ཁར་རྃ་ལས་འདོད་ཆགས་རྡོ་རྗེ་མ།་་་་་ དམར་མོ། དཔྲལ་བར་ཨྃ་ལས་ཕྲག་དོག་རྡོ་རྗེ་མ།་་་་་ ལྗང་ཁུ། སྙིང་ཁར་ནམ་ལས་བདག་མེད་རྣལ་འབྱོར་མ།་་་་་ ནག་མོ། སྤྱི་བོར་ཨོཾ་ལས་སྐུ་རྡོ་རྗེ་མ།་་་་་ དཀར་མོ།
མགྲིན་པར་ཨཱཿལས་གསུང་རྡོ་རྗེ་མ།་་་་་ དམར་མོ། ཐུགས་ཀར་ཧཱུྃ་ལས་ཐུགས་རྡོ་རྗེ་མ། ཐུགས་ཀའི་ཧཱུྃ་ལས་འོད་ཟེར་འཕྲོས་པས་རང་བཞིན་གྱི་གནས་ནས་ཀྱཻ་རྡོ་རྗེ་ལྷ་དགུའི་དཀྱིལ་འཁོར་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ། ཨོཾ་ཨེ་ཧྱ་ཧི་བྷ་ག་ཝན་མཧཱ་ཀ་རུ་ཎི་ཀ་ཧེ་བཛྲ་ས་པ་རི་ཝཱ་ར་བཛྲ་ས་མཱ་ཛཿ དཀར་མོ་རི་དྭགས་མཚན་མ་འཛིན། ། ཆོམ་རྐུན་བདུད་ལས་རྒྱལ་བའི་སྣོད། ། རོ་ལངས་མ་ནི་ཆུ་ལག་མ། ། གྷསྨ་རི་ནི་སྨན་འཛིན་ཅིང་། ། པུཀྐ་སཱི་ནི་རྡོ་རྗེའི་ལག །
དེ་བཞིན་རི་ཁྲོད་མ་རོ་འཛིན། ། གདོལ་པ་མོ་ནི་ཅང་ཏེའུ་བརྡུངས། ། འདི་རྣམས་ཀྱིས་ནི་གཙོ་བོ་མཆོད། ། འདོད་ཆགས་ཆེན་པོས་རྗེས་ཆགས་པ། ། གཡུང་མོས་སྐུ་ལ་འཁྱུད་པ་ཉིད། ། ཅེས་བརྗོད་པས་མཆོད། ཁྱོད་ནི་རྣལ་འབྱོར་མ་ཚོགས་ཡོངས་སུ་བསྐོར། ། ཁྱོད་ནི་ཉིད་ཀྱི་ཐུགས་ཀྱི་མཆོག་བརྙེས་པ། ། ཁྱོད་ཀྱིས་རྒྱུ་དང་མི་རྒྱུ་འགྲོ་བ་ཀུན་བརྒྱན་ཏེ། ། སྙིང་རྗེའི་ཐུགས་ཀྱིས་སེམས་ཅན་གསད་མཛད་པ། །
སྒྱུ་མའི་སྤྲོས་པ་རྡོ་རྗེ་བསྒྲུབ་པའི་ཡིད། ། ཧེ་རུ་ཀ་དཔལ་རྡོ་རྗེ་ཡིད་ཀྱིས་དགྱེས། ། ཨོཾ་བཛྲ་གཽ་་་་་་ལག་པ་ལྕགས་ཀྱུ་ཕྱག་རྒྱ་བཅའ། རི་ཨཱ་ཀརྵ་ཡ་ཛཿ ཨོཾ་བཛྲ་་་་་་ལྕགས་སྒྲོག ཙཽ་རཱི་པྲ་བེ་ཤ་ཡ་ཧཱུྃ། ཨོཾ་བཛྲ་བཻཏྟ་ལི་བནྡྷ་་་་་་ཞགས་པ། བྃ། ཨོཾ་བཛྲ་་་་་་དྲིལ་བུའི་ཕྱག་རྒྱ། གྷསྨ་རཱི་ཝ་ཤྃ་ཀུ་རུ་ཧོཿགཉིས་སུ་མེད་པར་ཐིམ་པའི་རྐྱེན་གྱིས་རང་གི་ལུས་རྟེན་དང་བརྟེན་པར་བཅས་པའི་དཀྱིལ་འཁོར་དུ་གྱུར་པ་ནི།
སྤྱི་བོར་སྣ་ཚོགས་རྡོ་རྗེ། རྐང་མཐིལ་རྡོ་རྗེའི་ས་གཞི། རྩིབས་མ་རྡོ་རྗེའི་ར་བ། ལྤགས་པ་རྡོ་རྗེའི་གུར་དང་བླ་བྲེ། བ་སྤུ་མདའི་དྲ་བ། སྐྲ་སེན་མོ་མེ་རིས་འབར་བ་སྟེ་བསྲུང་བའི་འཁོར་ལོ་དང་། རྐང་མཐིལ་རླུང་། སུམ་མདོ་མེ། ལྟོ་བ་ཆུ། སྙིང་ཁ་ས།
རྒལ་ཚིགས་རི་རབ། མགོ་རི་རབ་ཀྱི་སྟོད་ཀྱི་ཆ། ལུས་མ་མཉམ་པ་མེད་པ་གྲུ་བཞི་ནི་གཞལ་ཡས་ཁང་གྲུ་བཞི། སྙིང་ཁ་ནས་འབྱུང་བ་བཞིའི་རླུང་རྒྱུ་བའི་རྩའི་བུ་ག་བཞི་སྒོ་བཞི། མིག་པཉྩ་རེ་ཁའི་རྩིག་པ། སྣ་རིན་ཆེན་ཕ་གུ། སོ་དྲ་བ་དྲ་ཕྱེད། ལྕེ་དང་མཆུ་འདོད་ཡོན་གྱི་སྣམ་བུ། རྣ་བ་རྟ་བབས། རྐང་རྣམས་ཀ་བ་བརྒྱད་དེ་རྟེན་གྱི་དཀྱིལ་འཁོར།
ལྟེ་བ་སྤྲུལ་འཁོར་རྩ་འདབ་དྲུག་ཅུ་རྩ་བཞིའི་ལྟེ་བར། ཨྃ་་་་་་རྗེ་བཙུན་བསོད་ནམས་རྩེ་མོའི་གཞུང་བཤད་ལུང་སྦྱོར་གཉིས་ཀ་ལས་འདི་ལྟར་འབྱུང་། ལས་རིན་ཆེན་འབྱུང་ལྡན་ཡབ་ཡུམ་གསང་གནས་བདེ་སྐྱོང་རྩ་འདབ་སོ་གཉིས་ཀྱི་ལྟེ་བར་ཧ་ལས་དོན་གྲུབ་་་་་་ལྗང་། ཡབ་ཡུམ། སྙིང་ཁ་ཆོས་འཁོར་རྩ་འདབ་བརྒྱད་ཀྱི་ལྟེ་བར་ཧཱུྃ་ལས་མི་བསྐྱོད་པ་ཡབ་ཡུམ།་་་་་ སྔོན་པོ། མགྲིན་པ་ལོངས་སྤྱོད་རྩ་འདབ་བཅུ་དྲུག་གི་ལྟེ་བར་ཨོཾ་ལས་འོད་དཔག་མེད་ཡབ་ཡུམ། སྤྱི་བོ་བདེ་ཆེན་རྩ་འདབ་སོ་གཉིས་ཀྱི་ལྟེ་བར་ཧཾ་ལས་རྣམ་སྣང་ཡབ་ཡུམ།་་་་་ དཀར་པོ། དུག་ལྔ་གནས་སུ་དག་ཅིང་ཡེ་ཤེས་ལྔའི་རང་བཞིན་གཟུགས་སུ་ཤར་བ་མཚན་དཔེས་བརྒྱན་ཞིང་འབྱུང་ལྔ་དག་པའི་ཤེས་རབ་མ་དང་མཉམ་པར་སྦྱོར་བ།
ཡུམ་མཚུངས་ཀྱི་ལྷ་མོ་རྩ་འདབ་ཀྱི་གྲངས་དང་མཉམ་པས་བསྐོར་བ། གཞན་ཡང་མིག་ཏུ་གཏི་མུག་རྡོ་རྗེ་མ། རྣ་བར་ཞེ་སྡང་རྡོ་རྗེ་མ། སྣ་ལ་སེར་སྣ་རྡོ་རྗེ་མ། ཁ་ལ་འདོད་ཆགས་རྡོ་རྗེ་མ། ལུས་ལ་ཕྲག་དོག་རྡོ་རྗེ་མ། ཡིད་ལ་བདག་མེད་རྣལ་འབྱོར་མ། མིག་གཉིས་སུ་གཟུགས་ཀྱི་རང་བཞིན་གོ་རཱི། རྣ་བར་སྒྲའི་རང་བཞིན་ཙཽ་རཱི། སྣར་དྲིའི་རང་བཞིན་བེཏྟ་ལཱི།
ལྕེར་རོའི་རང་བཞིན་གྷསྨ་རཱི། དཔྲལ་བར་རེག་ས་སྤྱོད་མ། སྙིང་ཀར་ཆོས་ཁམས་མཁའ་སྤྱོད་མ། ལག་པ་གཡས་པར་གཤིན་རྗེ་གཤེད། གཡོན་པར་ཤེས་རབ་མཐར་བྱེད། ཁར་པདྨ་མཐར་བྱེད། གསང་གནས་སུ་བགེགས་མཐར་བྱེད། དཔུང་མགོ་གཡས་པར་མི་གཡོ་བ། གཡོན་པར་འདོད་པའི་རྒྱལ་པོ། པུས་མོ་གཡས་པར་དབྱུག་སྔོན་ཅན།
གཡོན་པར་སྟོབས་པོ་ཆེ། སྤྱི་གཙུག་ཏུ་འཁོར་ལོ་བསྒྱུར་བ། རྐང་མཐིལ་གཉིས་སུ་གནོད་མཛེས། ལྷ་དེ་ཐམས་ཅད་སྐུ་དབྱིབས་་་་་་བུམ་དབང་། རྣམ་པ་བདེ་བ།་་་་་ གསང་དབང་། རང་བཞིན་་་་་ཤེས་རབ་ཡེ་ཤེས། གསལ་སྟོང་། ངོ་བོ་ཟུང་འཇུག་་་་་བཞི་པ། གཞན་ཡང་ལུས་རྩ་དྲུག་སྤྲུལ་པའི་སྐུ།
རྩ་ཡི་གེ་ལོངས་སྤྱོད་རྫོགས་པའི་སྐུ། ཁམས་བདུད་རྩི་ཆོས་ཀྱི་སྐུ། སྙིང་པོ་ཡེ་ཤེས་རླུང་ངོ་བོ་ཉིད་ཀྱི་སྐུར་གྱུར། སླར་ཡང་རང་གི་སྙིང་གའི་ས་བོན་ལས་འོད་ཟེར་འཕྲོས་པས་དབང་གི་ལྷ་དེ་བཞིན་གཤེགས་པ་རིགས་ལྔ།་་་་་ མི་བསྐྱོད་པ་སོགས། ཡུམ་བཞི།་་་་་ སངས་རྒྱས་སྤྱན་མ་སོགས། བྱང་ཆུབ་སེམས་དཔའ་བརྒྱད།་་་་་ བྱམས་པ་སོགས། ཁྲོ་བོ་བཅུ།་་་་་
གཤིན་རྗེའི་གཤེད་སོགས། ལྷ་མོ་དྲུག་་་་་གཟུགས་རྡོ་རྗེ་མ་སོགས། ཨོཾ་པཉྩ་ཀུ་ལ་ས་པ་རི་ཝཱ་ར་བཛྲ་ས་མཱ་ཛཿ དཀར་མོ་རི་དྭགས་སོགས་ཀྱིས་མཆོད་ལ། ཞེ་སྡང་རྡོ་རྗེ་ཕྱག་འཚལ་བསྟོད། ། གཏི་མུག་རྡོ་རྗེ་ཕྱག་འཚལ་བསྟོད། ། སེར་སྣ་རྡོ་རྗེ་བདག་ལ་གསོལ། ། འདོད་ཆགས་རྡོ་རྗེ་བདག་ལ་སྐྱོབས། ། ཡིད་དང་ཕྲག་དོག་ཆེན་པོ་ཀུན། ། རྡོ་རྗེ་ཀུན་གྱི་དམ་ཚིག་མཆོག །
ལས་རྣམས་ཐམས་ཅད་སྒྲུབ་བྱེད་པ། ། རྡོ་རྗེ་ཅན་ཀུན་བདག་དགྱེས་མཛོད། ། བཀོད་ལེགས་མཛེས་པའི་མཎྜལ་ཚད་མེད་པ་འདི་ཉིད། བླ་མ་དང་དཀྱིལ་འཁོར་གྱི་གཙོ་བོ་གཉིས་སུ་མེད་པ་ལ་རིག་པའི་དབང་ལྔ་བརྟུལ་ཞུགས་དང་བཅས་ཞུ་བའི་ཡོན་དུ་དབུལ་བར་བགྱིའོ། ། ཐུགས་རྗེས་འགྲོ་བའི་དོན་དུ་བཞེས་སུ་གསོལ། བཞེས་ནས་བྱིན་གྱིས་བརླབ་ཏུ་གསོལ། བྱང་ཆུབ་རྡོ་རྗེ་སངས་རྒྱས་ལ། ། མཆོད་ཆེན་ཇི་ལྟར་སྩལ་བ་ལྟར། ། བདག་ཀྱང་སྐྱོབས་པའི་དོན་གྱི་ཕྱིར། ། ནམ་མཁའི་རྡོ་རྗེ་དེང་བདག་སྩོལ། །
ཨོཾ་སྭ་བྷཱ་ཝ་ཤུདྡྷ༔ སརྦ་དྷརྨཱ་སྭ་བྷཱ་ཝ་ཤུདྡྷོ྅ཧཾ། བདག་གི་རྣམ་པར་ཤེས་པ་དང་རྣམ་རྒྱལ་བུམ་པའི་ཆུ་མི་དམིགས་ཏེ་སྟོང་པའི་ངང་ལས་པད་ཉིའི་གདན་ལ་རྡོ་རྗེ་ཧཱུྃ་གིས་མཚན་པ་ལས་མི་བསྐྱོད་པ་སྔོན་པོ་རྡོ་རྗེ་དང་དྲིལ་བུ་འཛིན་པ་ལས་ཡུམ་མ་མཱ་ཀི་གྲི་ཐོད་ཅན་དང་མཉམ་པར་སྦྱོར་བ་མི་བསྐྱོད་པའི་ཅོད་པན་ཅན་དུ་གསལ་བའི་དཔྲལ་མགྲིན་སྙིང་ཀར་གནས་པའི་ཨོཾ་ཨཱཿཧཱུྃ་ལས་འོད་འཕྲོས། སངས་རྒྱས་ཐམས་ཅད་མི་བསྐྱོད་པའི་རྣམ་པར་བཛྲ་ས་མཱ་ཛཿ ཛཿཧཱུྃ་བཾ་ཧོཿ དབང་རྫས་ཀྱི་ལྷ་ཞུ་བ་ལས་བུམ་ཆུར་གྱུར། བཅོམ་ལྡན་དེ་བཞིན་གཤེགས་པ་ཀུན། ། བཅོམ་ལྡན་བདག་ཉིད་ཆེན་པོ་རྣམས། ། ཐུགས་རྗེའི་རང་བཞིན་ཅན་རྣམས་ཀྱི། ། ཁྱེད་ཀྱིས་བདག་ལ་དབང་བསྐུར་སྩོལ། །
སངས་རྒྱས་རྣམས་ནི་ཐམས་ཅད་ཀྱི། ། གསང་གསུམ་གནས་ལས་བྱུང་བ་ཡི། ། ཁམས་གསུམ་ཀུན་གྱིས་ཕྱག་བྱས་པ། ། རྡོ་རྗེའི་དབང་བསྐུར་ཆེན་པོ་སྦྱིན། ། ཨོཾ་བཛྲི་བྷཱ་ཝ་ཨ་བྷི་ཥིཉྩ་ཧཱུྃ། བཛྲ་པུཥྤེ། དྷུ་པེ། ཨཱ་ལོ་ཀེ གནྡྷེ། ནཻ་ཝི་དྱེ་ཧཱུྃ།
དེ་ལྟར་ན་མི་བསྐྱོད་པའི་སྒོ་ནས་ཆུའི་དབང་ཐོབ། ཞེ་སྡང་དག རྣམ་པར་ཤེས་པའི་ཕུང་པོ་གནས་གྱུར། མེ་ལོང་ལྟ་བུའི་ཡེ་ཤེས་མངོན་དུ་བྱས། མི་བསྐྱོད་པའི་བག་ཆགས་རྒྱུད་ལ་བཞག ཨོཾ་སྭ་བྷཱ་ཝ་ཤུདྡྷ་སརྦ་དྷརྨཱ་སྭ་བྷཱ་ཝ་ཤུདྡྷོ྅ཧྃ། བདག་གི་ཚོར་ཕུང་དང་དབུ་རྒྱན་མི་དམིགས་ཏེ་སྟོང་པའི་ངང་ལས་པད་ཉིའི་གདན་ལ། ཨཾ་ལས་རིན་པོ་ཆེ་ཨཾ་གིས་མཚན་པ་ལས་རིན་འབྱུང་སེར་པོ་རིན་པོ་ཆེ་དང་དྲིལ་བུ་འཛིན་པས། ཡུམ་རིན་ཆེན་སྒྲོལ་མ་གྲི་ཐོད་ཅན་དང་མཉམ་པར་སྦྱོར་བ། རིན་འབྱུང་གི་ཅོད་པན་ཅན་དུ་གསལ་བའི་དཔྲལ་མགྲིན་སྙིང་ཁར་གནས་པའི་ཨོཾ་ཨཱཿཧཱུྃ་ལས་འོད་འཕྲོས།
སངས་རྒྱས་ཐམས་ཅད་རིན་ཆེན་འབྱུང་ལྡན་གྱི་རྣམ་པར་བཛྲ་ས་མཱ་ཛཿཛཿཧཱུྃ་བཾ་ཧོཿདབང་རྫས་ཀྱི་ལྷ་ཞུ་བ་ལས་དབུ་རྒྱན་དུ་གྱུར། དེ་བཞིན་གཤེགས་པ་ཐམས་ཅད་ཀྱིས་བདག་ལ་མངོན་པར་དབང་བསྐུར་དུ་གསོལ། སངས་རྒྱས་རྣམས་ནི་ཐམས་ཅད་ཀྱི། ། གསང་གསུམ་གནས་ལས་བྱུང་བ་ཡིས། ། ཁམས་གསུམ་ཀུན་གྱིས་ཕྱག་བྱས་པའི། ། རིན་ཆེན་དབང་བསྐུར་ཆེན་པོ་སྦྱིན། ། ཨོཾ་རཏྣ་མུ་ཀུ་ཊ་བཛྲ་རཀྟ་བཛྲ་ཤ་ལི་ཧོ། བཛྲ་པུཥྤེ། དེ་ལྟར་ན་རིན་ཆེན་འབྱུང་ལྡན་གྱི་སྒོ་ནས་ཅོད་པན་གྱི་དབང་བསྐུར་བ་ཐོབ། ང་རྒྱལ་དང་སེར་སྣ་དག
ཚོར་བའི་ཕུང་པོ་གནས་གྱུར། མཉམ་ཉིད་ཡེ་ཤེས་མངོན་དུ་བྱས། རིན་ཆེན་འབྱུང་ལྡན་གྱི་བག་ཆགས་རྒྱུད་ལ་བཞག ཨོཾ་སྭ་བྷཱ་ཝ་སོགས། བདག་གི་འདུ་ཤེས་དང་རྡོ་རྗེ་མི་དམིགས་ཏེ་ཛིཾ་ལས་པདྨ་ཛིཾ་གིས་མཚན་པ་ལས། སྣང་མཐའ་དམར་པོ་པདྨ་དང་དྲིལ་བུ་འཛིན་པས་ཡུམ་གོས་དཀར་མོ་དམར་མོ་གྲི་ཐོད་ཅན་དང་མཉམ་པར་སྦྱོར་བ། ནས་གྱུར་གྱི་བར། དེ་བཞིན་གཤེགས་པ་སོགས། སངས་རྒྱས་ཀུན་གྱི་རྡོ་རྗེའི་དབང་། ། དེ་རིང་ཁྱོད་ལ་བསྐུར་བར་བྱ། །
སངས་རྒྱས་ཀུན་གྱི་རབ་བསྒྲུབ་ཕྱིར། ། རྡོ་རྗེ་འདི་ནི་ཁྱོད་ཀྱིས་ལོངས། ། ཨོཾ་མཧཱ་བཛྲ་ཧཱུྃ། བཛྲ་པུཥྤེ། དེ་ལྟར་ན་སྣང་མཐའི་སྒོ་ནས་རྡོ་རྗེའི་དབང་ཐོབ། འདོད་ཆགས་དག འདུ་ཤེས་གནས་གྱུར། སོར་རྟོག་ཡེ་ཤེས་མངོན་དུ་བྱས། སྣང་བ་མཐའ་ཡས་ཀྱི་བག་ཆགས་རྒྱུད་ལ་བཞག སྭ་བྷཱ་ཝ།
བདག་གི་འདུ་བྱེད་དང་དྲིལ་བུ་མི་དམིགས་ཏེ། ཁྃ་ལས་རལ་གྲི་ཁྃ་གིས་མཚན་པ་ལས། དོན་གྲུབ་ལྗང་ཁུ་རལ་གྲི་དང་དྲིལ་བུ་འཛིན་པས་ཡུམ་དམ་ཚིག་སྒྲོལ་མ་དང་མཉམ་པར་སྦྱོར་བ། ནས་གྱུར་གྱི་བར་དང་། དེ་བཞིན་སོགས། ཨོཾ་བཛྲ་ཨ་དྷི་པ་ཏི་སཏྭཾ། ཨ་བྷི་ཥིཉྩ་མི། ཏིཥྛ་ཝཱི་ར་ས་མ་ཡ་སཏྭཾ། དེ་ལྟར་དོན་གྲུབ་ཀྱི་སྒོ་ནས་དྲིལ་བུའི་དབང་ཐོབ། ཕྲག་དོག་དག
འདུ་བྱེད་གནས་གྱུར། བྱ་གྲུབ་ཡེ་ཤེས་མངོན་དུ་གྱུར། དོན་གྲུབ་ཀྱི་བག་ཆགས་རྒྱུད་ལ་བཞག སྭ་བྷཱ་ཝ། བདག་གི་གཟུགས་ཕུང་མི་དམིགས་ཏེ། སྟོང་པའི་ངང་ལས་པད་ཟླའི་གདན་ལ་བྷྲུྃ་ལས་འཁོར་ལོ་བྷྲུྃ་གྱིས་མཚན་པ་ལས་རྣམ་སྣང་དཀར་པོ། འཁོར་ལོ་དང་དྲིལ་བུ་འཛིན་པས་ཡུམ་སངས་རྒྱས་སྤྱན་གྲི་ཐོད་ཅན་དང་མཉམ་པར་སྦྱོར་བ་ནས། ཛཿཧཱུྃ་བཾ་ཧོཿདེ་བཞིན་གཤེགས་པ་སོགས། ཨོཾ་བཛྲ་ས་མ་ཡ་སཏྭཾ། ཨ་བྷི་ཥིཉྩ་མི་བཛྲ་ནཱ་མ་ཨ་བྷི་ཥེ་ཀ་ཏ་ཤྲཱི་རནྟ་བཛྲ་ཞེས་བྱ་བའི་དེ་བཞིན་གཤེགས་པའོ། །
བཛྲ་པུཥྤེ། དེ་ལྟར་ན་རྣམ་སྣང་གི་སྒོ་ནས་མིང་གི་དབང་ཐོབ། གཏི་མུག་དག གཟུགས་ཕུང་གནས་གྱུར། ཆོས་དབྱིངས་ཡེ་ཤེས་མངོན་དུ་བྱས། རྣམ་སྣང་གི་བག་ཆགས་རྒྱུད་ལ་བཞག དངོས་ཀུན་གང་དང་གང་སྣང་བ། ། གཙོ་དེ་རང་གི་ལྷག་པའི་ལྷ། ། ཆོས་རྣམས་རང་བཞིན་རྙོག་མེད་པར། ། སངས་རྒྱས་ཡེ་ཤེས་བལྟ་བར་གྱིས། །
སྭ་བྷཱ་ཝ། ཆོས་ཅན་ཕུང་པོ་ལྔའི་ཆོས་ཉིད་དབྱིངས་ཀྱི་ཆ་མི་དམིགས་ཏེ་སྟོང་པར་གྱུར། སྟོང་པའི་ངང་ལས་པད་ཟླའི་གདན་ལ་ཧཱུྃ་ལས་རྡོ་རྗེ་ཧཱུྃ་གིས་མཚན་པ་ལས་རྡོ་རྗེ་སེམས་དཔའ་དཀར་པོ་རྡོ་རྗེ་དང་དྲིལ་བུ་འཛིན་པས་ཡུམ་སྙེམས་མ་གྲི་ཐོད་ཅན་དང་མཉམ་པར་སྦྱོར་བ། མི་བསྐྱོད་པའི་ཅོད་པན་ཅན་དུ་གསལ་བའི་དཔྲལ་མགྲིན་སྙིང་ཁར་གནས་པའི་ཨོཾ་ཨཱཿཧཱུྃ་ལས་འོད་འཕྲོས། སངས་རྒྱས་ཐམས་ཅད་རྡོར་སེམས་ཀྱི་རྣམ་པར་བཛྲ་ས་མཱ་ཛཿ ཛཿཧཱུྃ་བཾ་ཧོཿའདི་དེ་སངས་རྒྱས་ཐམས་ཅད་ཀྱི། ། རྡོ་རྗེ་སེམས་དཔའི་ཕྱག་ན་གནས། ། ཁྱོད་ཀྱིས་ཀྱང་ནི་རྟག་ཏུ་ཟུངས། ། ཕྱག་ན་རྡོ་རྗེའི་བརྟུལ་ཞུགས་བརྟན། ། ཨོཾ་སརྦ་ཏ་ཐཱ་ག་ཏ་སིདྡྷི་བཛྲ་ས་མཱ་ཡ་ཏིཥྛ་ཨེ་ཀ་སཏྭྃ་དྷ་ར་ཡ་མི་བཛྲ་སཏྭ།
ཧི་ཧི་ཧི་ཧི་ཧཱུྃ། བཀོད་ལེགས་མཛེས་པའི་མཎྜལ་མ་ཚང་བ་མེད་པ་འདི་ཉིད་བླ་མ་དང་དཀྱིལ་འཁོར་གྱི་གཙོ་བོ་དབྱེར་མེད་པ་ལ། རྡོ་རྗེ་སློབ་དཔོན་གོང་མའི་དབང་དང་བཅས་པ་ཞུ་བའི་ཡོན་དུ་དབུལ་བར་བགྱི་སོགས། མི་བཟློག་འཁོར་ལོའི་དབང་བསྐུར་བ། ། མགོན་པོས་བདག་ལ་བསྩལ་ནས་ཀྱང་། ། འཁོར་ལོ་ལྷ་ཡི་དེ་ཉིད་དང་། ། སློབ་དཔོན་འཕྲིན་ལས་ཡོངས་སུ་བཟུང་། ། སངས་རྒྱས་ཀུན་གྱི་དམ་ཚིག་དང་། ། སྡོམ་པ་བླ་ན་མེད་པ་སྩོལ། ། གསུམ།
རང་ཉིད་དབང་སྟེགས་དང་པད་ཉིའི་གདན་ལ་རྡོ་རྗེ་འཆང་སྔོན་པོ་རྡོ་རྗེ་དྲིལ་བུ་འཛིན་པའི་སྐུ་ཅན་དུ་གསལ་བའི་གཡས་སུ་རྡོ་རྗེ་ཐུགས་ཀྱི་དམ་ཚིག གཡོན་དུ་དྲིལ་བུ་གསུང་གི་དམ་ཚིག པང་ན་ཡུམ་རྡོ་རྗེ་སྙེམས་མ་སྔོན་མོ་བཅུ་དྲུག་ལོན་པས་འཁྱུད་པ། ཕྱག་རྒྱ་སྐུའི་དམ་ཚིག རྡོ་རྗེ་ཆེ་དང་དྲིལ་བུ་ཆེ། ། ཟུངས་ཤིག་རྡོ་རྗེར་བྱིན་གྱིས་རློབས། ། དེ་རིང་རྡོ་རྗེ་སློབ་དཔོན་གྱུར། ། སློབ་མའི་ཚོགས་རྣམས་བསྡུ་བར་གྱིས། ། ཨོཾ་བཛྲི་བྷཱ་ཝ་ཨ་བྷི་ཥིཉྩ་ཧཱུྃ། ཞེས་གསུངས་ཤིང་དེ་བཞིན་གཤེགས་པ་རྣམས་ཀྱིས་དབང་བསྐུར།
རིག་མས་རྡོ་རྗེའི་གླུ་ལེན། བྱང་ཆུབ་སེམས་དཔའ་རྣམས་ཀྱིས་བཀྲ་ཤིས་བརྗོད། ཁྲོ་བོ་རྣམས་ཀྱིས་བགེགས་བསྐྲད། ལྷ་མོ་རྣམས་ཀྱིས་མཆོད། དབང་གི་ཆུ་རྒྱུན་དེས་སྨིན་མཚམས་ཡན་ཆད་གང་། ། བུམ་པའི་དབང་ཐོབ། མགྲིན་པ་ཡན་ཆད་གང་། གསང་བའི་དབང་ཐོབ། སྙིང་ཁ་ཡན་ཆད་གང་། ཤེས་རབ་ཡེ་ཤེས་ཀྱི་དབང་ཐོབ།
རྐང་མཐིལ་ཡན་ཆད་གང་། མཆོག་ཏུ་བདེ་བ་བཞི་པའི་དབང་ཐོབ། ཆུའི་ལྷག་མ་ཡར་ལུད་པ་ལས་རྡོ་རྗེ་འཆང་ཆེན་པོས་དབུ་བརྒྱན། ཨོཾ་བཛྲ་པུཥྤེ་ནས། ནཻ་ཝི་དྱ་ཨཱཿཧཱུྃ། དེ་ལྟར་ན་བླ་མའི་ལུས་ཀྱི་དཀྱིལ་འཁོར་དུ་བུམ་པས་དབང་བསྐུར་བས་ལུས་ཀྱི་དྲི་མ་དག ལམ་བསྐྱེད་རིམ་བསྒོམ་པ་ལ་དབང་། འབྲས་བུ་སྤྲུལ་པའི་སྐུའི་བག་ཆགས་རྒྱུད་ལ་བཞག ཇི་ལྟར་འདས་པའི་སངས་རྒྱས་ཀྱིས། ། བྱང་ཆུབ་སྲས་རྣམས་དབང་བསྐུར་ལྟར། །
བདག་གི་གསང་བའི་དབང་གིས་ནི། ། སེམས་ཀྱི་རྒྱུན་གྱི་དབང་བསྐུར་རོ། ། ཨོཾ་ཨཱཿཧཱུྃ་ཨ་ཧོ་མཧཱ་སུ་ཁ། དེ་ལྟར་ན་རྫས་གསང་བ་བྱང་ཆུབ་སེམས་ཀྱི་དཀྱིལ་འཁོར་དུ་གསང་བའི་དབང་བསྐུར་བས་ངག་གི་དྲི་མ་དག ལམ་ཙཎྜ་ལི་རྣལ་འབྱོར་བསྒོམ་པ་ལ་དབང་། འབྲས་བུ་ལོངས་སྐུའི་བག་ཆགས་རྒྱུད་ལ་བཞག དགའ་སྟེར་གནས་སྟེར་ལྷ་མོ་ནི། ། སྣ་ཚོགས་གཟུགས་ཅན་ཡིད་འོང་མ། ། ཟུངས་ཤིག་ཁྱེར་ཅིག་སེམས་དཔའ་ཆེ། ། ཁྱེད་ལ་མཆོད་པ་རྟག་ཏུ་གྱིས། །
དེ་ལྟར་ན་ཕྱག་རྒྱ་བྷ་གའི་དཀྱིལ་འཁོར་དུ་ཤེས་རབ་ཡེ་ཤེས་ཀྱི་དབང་བསྐུར་བས་ཡིད་ཀྱི་དྲི་མ་དག ལམ་ཕོ་ཉའི་དཀྱིལ་འཁོར་བསྒོམ་པ་ལ་དབང་། འབྲས་བུ་ཆོས་སྐུའི་བག་ཆགས་རྒྱུད་ལ་བཞག ཡེ་ཤེས་འདི་ནི་ཆེས་ཕྲ་ཞིང་། ། རྡོ་རྗེ་ནམ་མཁའི་དཀྱིལ་ལྟ་བུ། ། རྡུལ་བྲལ་མཐར་ཕྱིན་ཞི་བ་ཉིད། ། ཁྱེད་རང་ཡང་ནི་དེ་ཡི་ཕ། ། དེ་ལྟར་ན་དོན་དམ་བྱང་ཆུབ་ཀྱི་སེམས་ཀྱི་དཀྱིལ་འཁོར་དུ་དབང་རིན་པོ་ཆེ་བཞི་པ་བསྐུར་བས་ལུས་ངག་ཡིད་གསུམ་གྱི་དྲི་མ་དག ལམ་རྡོ་རྗེ་རྦ་རླབས་བསྒོམ་པ་ལ་དབང་། འབྲས་བུ་ངོ་བོ་ཉིད་སྐུའི་བག་ཆགས་རྒྱུད་ལ་བཞག
གཙོ་བོས་ཇི་ལྟར་བཀའ་སྩལ་པ། ། དེ་དག་ཐམས་ཅད་བདག་གིས་བགྱི། ། གསུམ། བཀོད་ལེགས་མཛེས་པའི་མཎྜལ་མ་ཚང་བ་མེད་པ་འདི་ཉིད་བླ་མ་དང་དཀྱིལ་འཁོར་གྱི་གཙོ་བོ་དབྱེར་མ་མཆིས་པ་ལ་དབང་བཞི་ལེགས་པར་ཐོབ་པའི་བཀའ་དྲིན་དུ་དབུལ་བར་བགྱིའོ། ། ཐུགས་རྗེས་འགྲོ་བའི་དོན་དུ་བཞེས་སུ་གསོལ། བཞེས་ནས་བྱིན་གྱིས་བརླབ་ཏུ་གསོལ། དེང་ནས་བརྩམས་ཏེ་བདག་བྲན་དུ། ། ཁྱེད་ལ་བདག་ནི་དབུལ་ལགས་ཀྱིས། ། ཁྱེད་ཀྱི་སློབ་མར་བཟུང་བ་དང་། ། ཆ་ཤས་ཀྱིས་ཀྱང་སྤྱད་དུ་གསོལ། །
གསུམ། དེ་ལྟར་ན་དབང་གི་ཆུ་རྒྱུན་དེས་ལུས་ཐམས་ཅད་གང་། དྲི་མ་ཐམས་ཅད་དག དབང་ཐམས་ཅད་ཐོབ། ཆུའི་ལྷག་མ་ཡར་ལུད་པ་ལས་གཙོ་བོ་ཡབ་ཡུམ། གཽ་རཱི་དང་པུཀྐ་སཱི་ལ་མི་བསྐྱོད་པ། ཙཽ་རཱི་དང་ཤ་ཝ་རི་ལ་རྣམ་པར་སྣང་མཛད། བཻཏྟ་ལཱི་དང་ཙཎྜ་ལཱི་ལ་རིན་ཆེན་འབྱུང་ལྡན། གྷསྨ་རི་དང་ཌོམྦྷི་ནཱི་ལ་འོད་དཔག་མེད། ལུས་དཀྱིལ་གྱི་ལྷ་ཐམས་ཅད་ལ་རྡོ་རྗེ་སེམས་དཔས་དབུ་བརྒྱན།
ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་བཛྲ་སྭ་བྷཱ་ཝ་ཨཏྨ་ཀོ྅ཧཾ།་་་་་ དབང་བསྐུར་བ་མི་བསྐྱོད་པའི་ཡན་ལག ཨོཾ་བཛྲ་ཨ་མྲྀ་ཏ་ཀུཎྜ་ལི་ཧ་ན་ཧ་ན་ཧཱུྃ་ཧཱུྃ་ཧཱུྃ་ཕཊ྄། སྭ་བྷཱ་ཝ༞ སྟོང་པའི་ངང་ལས་ཡཾ་ལས་རླུང་། རྃ་ལས་མེའི་དཀྱིལ་འཁོར་གྱི་སྟེང་དུ་ཨ་ལས་ཐོད་པ་དཀར་པོ་དཔྲལ་བ་རང་ལ་བསྟན་པ། ཕྱི་དཀར་ལ་ནང་དམར་བའི་ནང་དུ་ཨ་ལས་ཟླ་བའི་དཀྱིལ་འཁོར་གྱི་སྟེང་དུ་ཤ་ལྔ་བདུད་རྩི་ལྔ་ཡེ་ཤེས་ལྔའི་རང་བཞིན་ཡི་གེ་ཞུ་བ་ལས་བདུད་རྩིའི་རྒྱ་མཚོར་གྱུར། ཨོཾ་ཨཱཿཧཱུྃ་ཧ་ཧོཿཧྲིཿ ཨོཾ་སརྦ་ཏ་ཐཱ་ག་ཏ་ཨ་མྲྀ་ཏ་སྭ་ད་ན་བཛྲ་སྭ་བྷཱ་ཝ་ཨཏྨ་ཀོ྅ཧཾ། དཀར་མོ་རི་དྭགས་སོགས། ཨོཾ་སརྦ་ཏ་་་་་་མཆོད་པ་དོན་ཡོད་གྲུབ་པའི་ཡན་ལག
ཐཱ་ག་ཏ་པཱུ་ཛ་བཛྲ་སྭ་བྷཱ་ཝ་ཨཏྨ་ཀོ྅ཧཾ། ཁྱོད་ནི་སོགས། ཨོཾ་སརྦ་་་་་་བསྟོད་པ་རིན་ཆེན་འབྱུང་ལྡན་གྱི་ཡན་ལག ཏ་ཐཱ་ག་ཏ་སྟུ་ཏི་བཛྲ་སྭ་བྷཱ་ཝ་ཨཏྨ་ཀོ྅ཧཾ། འདིར་གཏུམ་མོ་འཁོར་ལོ་བཞི་པ་བསྒོམ་ནས། སྙིང་རྗེའི་སྤྱན་ནི་དམར་པོ་ལ། ། བྱམས་པའི་ཐུགས་ལ་ཡན་ལག་གནག ། བསྡུ་བའི་དངོས་པོ་བཞི་ཡི་ནི། ། ཞབས་ནི་རྣམ་པ་བཞི་ཞེས་བརྗོད། ། ཞལ་བརྒྱད་རྣམ་པར་ཐར་པ་བརྒྱད། །
ཕྱག་ནི་སྟོང་པ་བཅུ་དྲུག་ཉིད། ། གུག་སྐྱེད་ཀྱི་ནི་སངས་རྒྱས་ལྔ། ། གདུག་པ་འདུལ་ཕྱིར་ཁྲོ་བོ་ཉིད། ། དེ་ཉིད་གསུམ་ནི་སྤྱན་གསུམ་མོ། ། ཤ་ནི་པུཀྐ་སཱི་རུ་བརྗོད། ། དེ་ནི་ཁྲག་ནི་རི་ཁྲོད་མ། ། གདོལ་པ་མོ་ནི་ཁུ་བར་བརྗོད། ། གཡུང་མོ་རྐང་དང་ཚིལ་བུ་དག ། ལྤགས་པ་བྱང་ཆུབ་ཡན་ལག་བདུན། ། རུས་པ་དབེན་པ་བཞི་པོ་ཉིད། །
སྤྱི་བོའི་འཁོར་ལོ་མི་བསྐྱོད་པ། ། རྣ་ཆའི་བདག་ཉིད་འོད་དཔག་མེད། ། མགུལ་གྱི་ཕྲེང་བ་རིན་ཆེན་བདག ། ལག་པ་རྣམ་པར་སྣང་མཛད་བརྗོད། ། སྐེ་རགས་ལ་ནི་དོན་ཡོད་གནས། ། ཡན་ལག་ཀུན་ལ་རྡོར་འཛིན་མགོན། ། ཨཥྚ། དེ་ཝ་པི་ཙུ། རྣལ་འབྱོར་མའི་ཕྲེང་སྔགས། ལྷ་མོ་སོ་སོའི་སྔགས་རྣམས་ཅི་ནུས་བཟླས་པའི་མཐར།
བདེ་བར་གཤེགས་པ་ཐམས་ཅད་ཀྱི་སྐུ་གསུང་ཐུགས་ཡོན་ཏན་ཕྲིན་ལས་ཐམས་ཅད་ཀྱིས་བྱིན་གྱིས་རློབས་ཤིག དཔལ་ཀྱཻ་རྡོ་རྗེའི་གོ་འཕང་ཚེ་འདི་ཉིད་ལ་ཐོབ་པར་མཛད་དུ་གསོལ། ཁམས་གསུམ་སྣོད་བཅུད་ཐམས་ཅད་འོད་དུ་ཞུ་ནས་བསྲུང་བའི་འཁོར་ལོ་ལ་ཐིམ། དུར་ཁྲོད་བརྒྱད་གཞལ་ཡས་ཁང་ལ། དེ་ལྷ་མོ་བརྒྱད་ལ། ལྷ་མོ་བརྒྱད་ཞལ་བརྒྱད་ལ་ཐིམ། ཀོལླ་ཨི་རི་ཊཋི་སོགས། རིགས་སུ་སྐྱེ་དང་སོགས། ཀ་ཡ་ཝཱཀྐ་ཙིཏྟ། འགྲོ་བ་ཐམས་ཅད་ཀྱེ་རྡོ་རྗེ་སྐུ་གསུང་ཐུགས་རྡོ་རྗེའི་རང་བཞིན་དུ་རྣམ་པར་དག
ཅེས་ཐུན་མཐར་ངོ་བོ་ཉིད་ཀྱི་ལྟ་བ་ཡུན་རིང་བསྐྱངས་ཤིང་། ཁ་ཟས་ཀྱི་ཚེ་ཟས་སྣོད་ཐོད་པ། བཅུད་དམ་ཚིག་བདུད་རྩིར་མོས་ལ། ཤུབ་བུར། ཨོཾ་ཨཱཿཧཱུྃ་བརྗོད་ལ་བྱིན་གྱིས་བརླབས། དེ་ནས་རང་ལྷར་གསལ་བའི་ལུས་དཀྱིལ་མ་ལུས་པ་གསལ་བཏབ་ནས། སྙིང་ཁའི་ཐུགས་རྡོ་རྗེའི་མི་བསྐྱོད་པ་དང་བླ་མ་གཉིས་སུ་མེད་པར་མོས་ལ། ཁ་ཧོཾ་ཁུང་། ལག་པ་གཉིས་དགང་གཟར་བླུག ཟས་ཡེ་ཤེས་ཀྱི་མེའི་ནང་གི་བསྲེག་བླུག་ཏུ་བྱ་ཞིང་།
གནས་སྐབས་དང་མཐར་ཐུག་ཏུ་འཁོར་འདས་དབྱེར་མེད་ལས་སྐད་ཅིག་ཀྱང་མ་འདས་པའི་ངང་ཉིད་ལས། འདོད་པའི་ལོངས་སྤྱོད་མཐའ་དག་ལ་མི་ཞེན། མི་སྡང་བའི་རྣམ་པར་རོལ་པ་ཉིད་ཀྱི་ཉམས་ལེན་རྗེས་སུ་བསྒྲུབ་པའོ། ། ཞེས་པ་འདི་ཡང་རྗེ་བཙུན་རྡོ་རྗེ་འཆང་ཆེན་པོ་ཀུན་དགའ་བཟང་པོ་དེ་ཉིད་ཀྱིས་གློ་བོ་དགེ་སྦྱོང་ཨ་མ་དཔལ་ལ་སྨར་ཁྲིད་མཛུབ་ཚུགས་སུ་གནང་བའི་ཚིག་རིགས་མ་ཉམས་པ་ཇི་ལྟ་བ་བཞིན་དུ་ཡི་གེར་བཀོད་པ་ལ་ཡིད་གཉིས་དང་ཐེ་ཚོམ་གྱི་ཀུན་རྟོག་གི་རྙོག་མ་གང་གིས་ཀྱང་ནམ་ཡང་རེག་པར་མི་བྱ་ཞིང་། གནད་བསྡུས་ཀྱི་སྙིང་པོ་འདིའི་དཔེ་ཙམ་ཡང་འཁྱར་བ་ཅི་ནས་ཀྱང་གསང་ཞིང་སྦ་བར་བྱའོ། ། རྒྱལ་མཆོག་ཆོས་ཀྱི་རྗེ་ཡིས་གདུལ་བྱའི་ངོར། ། སྡེ་སྣོད་གསུམ་དང་རྒྱུད་སྡེ་བཞིར་བཏགས་པའི། ། བརྒྱད་ཁྲི་བཞི་སྟོང་གནད་ཀྱི་སྒོ་མང་པོ། ། དུས་གཅིག་ཉིད་ལ་རྗེས་སུ་འདོམ་པར་མཛད། ། ལུང་བསྟན་བརྙེས་པའི་ཤིང་རྟའི་སྲོལ་འབྱེད་བརྒྱས། །
ཇི་ལྟའི་གནས་ལ་སྒྲིབ་ཐོགས་མེད་བཞིན་དུ། ། ཇི་སྙེད་བརྗོད་པའི་ཚིག་འབྲུ་གསལ་ལྡན་པའི། ། རྣམ་གྲངས་བྱེ་བའི་གཞུང་ལུགས་དཔག་ཡས་བསྐྲུན། ། འདི་ཉིད་མཐུ་ཆེན་བིརྺའི་རྗེས་འཇུག་པའི། ། ས་སྐྱའི་བླ་ཆེན་ཐུགས་མཚོ་ལས་འོང་བའི། ། རྗེ་བཙུན་ཀུན་དགའི་མཚན་མཆོག་བཟང་པོ་དེས། ། སྐལ་ལྡན་སྙིང་ལ་བབས་པའི་གསང་ཆོས་ཡིན། ། ཚིག་ཉུང་བཟུང་བདེ་ངག་སྙོམས་མཁས་པའི་ཚིག ། དོན་ཟབ་རྒྱ་ཆེའི་སྙིང་པོར་དྲིལ་བའི་དོན། ། བཤད་པ་འདི་ནི་བསྙོན་མེད་གོང་མས་བཤད། །
ཡིན་ལུགས་མཆན་བུར་བཀོད་པ་ཇི་བཞིན་ཡིན། ། རྒྱུད་དོན་སྣང་བའི་ཉིན་བྱེད་དང་འབྲེལ་ཞིང་། ། རྒྱ་བོད་མཁས་གྲུབ་འོད་སྟོང་བྱེ་བ་བརྒྱས། ། འདྲེན་བྱེད་ཐུན་བཞིའི་ཤིང་རྟས་ཉེར་དྲངས་ཚེ། ། ལུགས་ངན་མུན་པའི་སྨག་རུམ་ལན་བརྒྱར་བསལ། ། འཆད་མཁས་ངག་ཚིག་འཇམ་དབྱངས་དཔའ་བོའི་གླུ། ། ཉན་ཤེས་རབ་གྲིམ་རྣ་བའི་ལམ་ཞུགས་ནས། ། དོན་བཟང་ཡིད་ཆེས་སྙིང་ལ་བརྣགས་པའི་ཆ། ། ལྡན་ཚུལ་གཟུར་གནས་ཀུན་གྱིས་བདེ་བླག་ཤེས། ། ཐོས་པའི་དཔུང་ཚོགས་ཡན་ལག་རྣམ་བཞིའི་ཚོགས། །
པ་སངས་རྒྱུ་སྐར་བྱེ་བས་དཔེར་མིན་་་་་་ཆ་སྟོན་པའི་ལེགས་བཤད་ཀྱི་ཚོགས། ལྟར། ། དོན་བཞིན་ཧ་ཅང་མ་སྤོས་ཉམས་ལེན་བཅུད། ། ཡོད་མེད་རྟག་ཆད་སྒྲོ་འདོགས་གཡུལ་ལས་རྒྱལ། ། མཁས་པ་དག་་་་་་བསམ་བསྒོམ་མཐར་ཕྱུང་་་་་་བར་བྱས་ནས། མདོ་རྒྱུད་མ་ལུས་ཀུན།་་་་་ གྱི། ། སྙིང་པོ་་་་་་འདུས་པའམ་དོན་བསྡུས་ཀྱི། རབ་དང་མཆོག་ཅེས་སྨྲ་བ་བཞིན། ། དོན་ལ་སྟོན་པའི་སྡེབ་ལེགས་དམ་པའི་གསུང་། །
འགྲུབ་འགྱུར་དངོས་གྲུབ་རྒྱ་མཚོའི་བསྟི་གནས་ཉིད། ། འདིར་ནི་རང་བཟོའི་ངན་རྟོག་དྲི་མའི་རྒྱུན། ། ཡིད་དཔྱོད་ཕྲ་མོས་སྦགས་པའི་གནས་མེད་དེ། ། མི་བརྗེད་གཟུངས་ཀྱི་ཏིང་འཛིན་ཆ་ཙམ་གྱིས། ། བདག་བློ་ཡོངས་སུ་གང་བས་སྙེམས་པས་བརྗོད། ། ཀ་ཡེ་མི་ཤེས་མུན་པའི་མལ་སྟན་ལ། ། ལོ་བརྒྱ་བརྟན་པའི་ཡུས་ཅན་སྡུག་བཙིར་བ། ། བླུན་པོ་སྦྱངས་པས་མནར་བའི་ལོག་ཤེས་ཀྱིས། ། མངོན་རློམ་སྤྱི་རྡོལ་ཅན་གྱི་འགྲན་ཟླ་མིན། ། རབ་འབྱམས་མདོ་སྔགས་དགོངས་འགྲེལ་མཁས་པའི་གཞུང་། །
ཀུན་ལའང་གཅིག་ལ་སྦྱངས་འདྲའི་རྣམ་དཔྱོད་ཀྱིས། ། ཤེས་ལྡན་སྙིང་གི་ཤིང་རྟ་འདྲེན་པ་ལ། ། འདྲི་ན་ངང་གི་རང་སྣང་འབྱོར་བ་ལགས། ། དེ་ལྟར་སྨྲ་བའི་རང་བཞིན་དྲང་པོའི་མདའ། ། བརྫུན་མེད་བདེན་པའི་གཞུ་མོ་ལ་སྦྱར་ནས། ། ཆེན་པོར་རློམ་པའི་མི་ཤེས་གྱི་ནའི་ཚང་། ། ལན་གཅིག་བསྣུན་པའི་མོད་ལའང་འཇིག་གྱུར་ཅིག ། ཅེས་དམ་པའི་ཆོས་ལ་རྗེས་སུ་དགོངས་པའི་ལེགས་བྱས་དང་ལྷན་ཅིག་བསོད་ནམས་རྒྱ་མཚོའི་དཔལ་གྱིས་མངོན་པར་མཐོ་བའི་ས་སྐྱོང་མིའི་དབང་པོའི་བཀའ་ཁུར་སྤྱི་བོར་བླངས་ནས། མང་དུ་ཐོས་པའི་དགེ་སློང་བསོད་སྙོམས་པ་དཔལ་ལྡན་ཀུན་དགའ་གྲོལ་མཆོག་བློ་གསལ་རྒྱ་མཚོའི་སྡེས་ཇི་ལྟའི་དོན་ཇི་བཞིན་དུ་བྲིས་པའོ།། ༈ །།ཀྱཻ་རྡོ་རྗེའི་མངོན་རྟོགས་ཉུང་གསལ་གནད་བསྡུས་ནི།
ནམ་མཁའ་དང་མཉམ་པའི་སེམས་ཅན་ཐམས་ཅད་བླ་མ་ལ་སྐྱབས་སུ་མཆིའོ། ། སངས་རྒྱས་ལ་སྐྱབས་སུ་མཆིའོ། ། ཆོས་ལ་སྐྱབས་སུ་མཆིའོ། ། དགེ་འདུན་ལ་སྐྱབས་སུ་མཆིའོ། ། བདག་དང་སེམས་ཅན་ཐམས་ཅད་སངས་རྒྱས་ཐོབ་པར་བྱ་བའི་ཕྱིར། ལམ་ཟབ་མོ་བསྒོམ་པར་བགྱིའོ། ། རང་ཀྱཻ་རྡོ་རྗེར་གསལ་བའི་སྙིང་ཁར་ཉི་མ་ལ་གནས་པའི་ཧཱུྃ་ཡིག་སྔོན་པོ། དེའི་འོད་ཀྱིས་རང་བཞིན་ནས་བླ་མ་དང་ཀྱཻ་རྡོ་རྗེ་ལྷ་དགུའི་དཀྱིལ་འཁོར། ཨོཾ་བཛྲ་ས་མཱ་ཛཿ དཀར་མོ་རི་དྭགས་ནས།
འཁྱུད་པ་ཉིད། དཀོན་མཆོག་གསུམ་ལ་སོགས་པ་ལན་གསུམ། སྲས་བཅས་སངས་རྒྱས་ཐམས་ཅད་ལན་གསུམ། སེམས་ཅན་ཐམས་ཅད་ནས། ཚད་མེད་པ་ལ་གནས་པར་གྱུར་ཅིག ཤུ་ནྱཱ་ཏ། སྟོང་པའི་ངང་ལས་ཆོས་འབྱུང་ལ་གནས་པའི་སྲུང་འཁོར། གཞལ་ཡས་ཁང་དུར་ཁྲོད་བརྒྱད་དང་བཅས་པའི་ནང་གི་ལྷ་སྣམ་ཕྱོགས་ཀྱི་མདོག་ཅན་གྱི་ནང་དུ་པདྨ་འདབ་མ་བརྒྱད་པའི་ལྟེ་བར་བདུད་བཞི་བརྩེགས་པའི་གདན་དང་། ཕྱོགས་བཞིར་ཚངས་པ། དབང་པོ།
ཉེ་དབང་། དྲག་པོ། མཚམས་བཞིར་གཤིན་རྗེ། ནོར་བདག སྲིན་པོ། ཐག་བཟང་རིས་རྣམས་གདོང་གྱེན་དུ་ཕྱོགས་པའི་དབུས་ཀྱི་སྟེང་དུ་རང་ཉིད་ཧཱུྃ་དང་ཨཾ་ལས་རྒྱུ་རྡོ་རྗེ་འཛིན་པ་ཡབ་ཡུམ་དུ་གསལ་བའི་ཧཱུྃ་ལས་ཡབ་ཀྱི་རྡོ་རྗེ་དང་། ཨཾ་ལས་ཡུམ་གྱི་པདྨ་སྙོམས་པར་ཞུགས་པའི་སྒྲས་ཕྱོགས་བཅུའི་དེ་བཞིན་གཤེགས་པ་སྤྱན་དྲངས། གསང་གནས་སུ་གྃ་ཙྃ་བྃ་གྷྃ་པྃ་ཤྃ་ལྃ་ཌྃ། ས་བོན་བརྒྱད་དུ་གྱུར་པ་སོ་སོའི་གདན་ལ་འཁོད་པ་ནི། ཤར་དུ་གཽ་རཱི།
ལྷོར་ཙོ་རཱི། ནུབ་ཏུ་བཻཏྟ་ལཱི། བྱང་དུ་གྷསྨ་རཱི། བྱང་ཤར་དུ་པུཀྐ་སཱི། ཤར་ལྷོར་རི་ཁྲོད་མ། ལྷོ་ནུབ་ཏུ་གདོལ་པ་མོ། ནུབ་བྱང་དུ་གཡུང་མོ་རྣམས་རང་རང་གི་ཕྱག་མཚན། ཁ་དོག་རྒྱན་ཆ་ལུགས། སྐྱིལ་ཀྲུང་ཕྱེད་པའི་གར་སྟབས་ཀྱིས་ཡེ་ཤེས་ཀྱི་མེ་འབར་བའི་ཀློང་ན་བཞུགས་པའི་གཙོ་བོ་ཡབ་ཡུམ་གྱི་བདེ་བའི་སྒྲས་ཕྱོགས་བཅུའི་སངས་རྒྱས་རྣམས་སྤྱན་དྲངས། ཞལ་དུ་ཞུགས།
རྗེས་ཆགས་ཀྱི་མེས་འོད་དུ་ཞུ་བའི་ཐིག་ལེར་གྱུར། རྗེ་བཙུན་ནས། མ་མཛད་ཅིག ཐིག་ལེ་ཧཱུྃ་ཨཾ་སྔོན་པོ་འོད་འབར་བ་ལས། རང་ཉིད་འབྲས་བུ་རྡོ་རྗེ་འཛིན་པ་ཕྱག་བཅུ་དྲུག་གི་གཡས་པ་བརྒྱད་ན། གླང་པོ། རྟ། བོང་། གླང་། རྔ་མོ།
མི། ཤ་ར་ཝ། བྱི་ལ། གཡོན་པ་བརྒྱད་ན། ས། ཆུ། མེ། རླུང་། ཟླ། ཉི།
གཤིན་རྗེ། ནོར་འཛིན་དང་བཅས་པའི་ཐོད་པ་འཛིན་པ། ཞབས་བཞི་སྐྱིལ་ཀྲུང་ཕྱེད་པའི་གར་སྟབས་ཅན། རུས་པའི་རྒྱན་དྲུག་དང་། གར་དགུའི་ཉམས་དང་ལྡན་པ། ཡུམ་རྡོ་རྗེ་བདག་མེད་མ་ནག་མོ་གྲི་ཐོད་འཛིན་པ། ཕྱག་རྒྱ་ལྔས་བརྒྱན་པ་དང་མཉམ་པར་སྦྱོར་བ། གཉིས་ཀའང་ཡེ་ཤེས་ཀྱི་མེ་འབར་བའི་དབུས་ན་བཞུགས་པའི་ཡབ་ཀྱི་ཐུགས་ཀར་ཉི་མ། གཞན་སོ་སོའི་ཐུགས་ཀར་ཟླ་བར་གནས་པའི་ས་བོན་གྱི་འོད་ཀྱིས་སྣོད་གཞལ་ཡས་ཁང་དང་། བཅུད་ལྷ་དགུར་གྱུར་པའི་མིག་ཏུ་གཏི་མུག་རྡོ་རྗེ།
རྣ་བར་ཞེ་སྡང་རྡོ་རྗེ། སྣར་སེར་སྣ་རྡོ་རྗེ། ཁར་འདོད་ཆགས་རྡོ་རྗེ། དཔྲལ་བར་ཕྲག་དོག་རྡོ་རྗེ། སྙིང་ཁར་བདག་མེད་རྣལ་འབྱོར་མ། སྤྱི་མགྲིན་སྙིང་གར་རྡོ་རྗེ་མ་གསུམ་དང་བཅས་པའི་སྙིང་ཁའི་འོད་ཟེར་གྱིས་ཀྱཻ་རྡོ་རྗེ་ལྷ་དགུའི་དཀྱིལ་འཁོར། ཨོཾ་བཛྲ་ས་མཱ་ཛཿ དཀར་མོ། ཁྱོད་ནི། ཨོཾ་བཛྲ་གཽ་རཱི་ནས།
ཀུ་རུ་ཧོཿགཉིས་སུ་མེད་པར་ཐིམ་པའི་རྐྱེན་གྱིས། རང་གི་ལུས་སྐད་ཅིག་གིས་རྟེན་དང་བརྟེན་པར་བཅས་པའི་དཀྱིལ་འཁོར་གསལ་བ་ནི། སྤྱི་བོར་སྣ་ཚོགས་རྡོ་རྗེ་སོགས་དང་། སྲུང་འཁོར། རྐང་མཐིལ་རླུང་སོགས་འབྱུང་བཞིའི་ལུས་གཞལ་ཡས་ཁང་མིག་སོགས་ཀྱི་རྣམ་པར་ཤར་བའི་ལྟེ་གསང་། སྙིང་། མགྲིན། སྤྱི་བོ་སྟེ་གནས་ལྔར་སོ་སོའི་རྩ་འདབ་ཀྱི་དབུས་སུ་ཨཾ་ཧཱུྃ་ཨོཾ་ཧཾ་ལས། དུག་ལྔ་དག་པ་ཡེ་ཤེས་ལྔ་རང་བཞིན་རྒྱལ་བ་རིགས་ལྔ། འབྱུང་ལྔ་དག་པའི་ཡུམ་རྣམས་དང་མཉམ་པར་སྦྱོར་ཞིང་།
ཡུམ་འདྲའི་ལྷ་མོ་ཉི་ཤུ་རྩ་བཞི། སུམ་ཅུ་སོ་གཉིས། བརྒྱད། བཅུ་དྲུག སོ་གཉིས་རྣམས་ཀྱིས་བསྐོར་བ། མཚན་དཔེས་སྤྲས་པའོ། ། མིག་ལ་སོགས་པའི་གནས་རྣམས་སུ་གཏི་མུག་རྡོ་རྗེ་སོགས་ཡུལ་གྱི་ལྷ་མོ་དྲུག གཽ་རི་སོགས་གཞན་ཡུལ་ཅན་ལྷ་མོ་དྲུག་ཡན་ལག་གི་ཚིགས་མཚམས་རྣམས་སུ་ཁྲོ་བོའི་དབང་པོ་བཅུ་དང་བཅས་པའི་སྐུ་དབྱིབས་རྣམ་པ་བདེ་བ། རང་བཞིན་གསལ་སྟོང་། ངོ་བོ་ཟུང་འཇུག
རྩ་ཡི་གེ རླུང་ཐིག་ལེ། སྐུ་བཞིའི་བདག་ཉིད། སླར་ཡང་ཐུགས་ཀའི་འོད་གདན་གསུམ་ཚང་བའི་དབང་ལྷ། ཨོཾ་བཛྲ་ས་མཱ་ཛཿདཀར་མོ་ཞེ་སྡང་རྡོ་རྗེ་ཅན་ཀུན་བདག་དགྱེས་མཛོད། མཎྜལ་རི་རབ་གླིང་བཞི་སོགས་ནས། རྡོ་རྗེ་ཆེ་དང་ནས། བསྡུ་བར་གྱིས་བླ་མའི་ལུས་ཀྱི་དཀྱིལ་འཁོར་དུ་བུམ་པའི་དབང་བསྐུར་བ་ཐོབ་སོགས་ནས། ཇི་ལྟར་འདས་པའི་སངས་རྒྱས་སོགས་ནས། དགའ་སྟེར་སོགས།
ཡེ་ཤེས་སོགས་ནས། ལམ་རྡོ་རྗེའི་རྦ་རླབས་བསྒོམ་པ་ལ་དབང་། འབྲས་བུ་ངོ་བོ་ཉིད་ཀྱི་བག་ཆགས་དང་ས་བོན་རྒྱུད་ལ་བཞག གཙོ་བོས་སོགས། མཎྜལ། དེང་ནས་བརྩམས་ཏེ་སོགས། དེ་ལྟར་ན་དབང་གི་ཆུ་རྒྱུན་དེས་ལུས་ཐམས་ཅད་གང་། དྲི་མ་ཐམས་ཅད་དག དབང་ཐམས་ཅད་ཐོབ། ཆུ་ལྷག་མ་ཡར་ལུད་པ་ལས་གཙོ་བོ་ཡབ་ཡུམ་ནས་ལུས་དཀྱིལ་གྱི་ལྷ་ཐམས་ཅད་ལ་རྡོ་རྗེ་སེམས་དཔའ་ཡབ་ཡུམ་རེ་རེས་དབུ་བརྒྱན།
ཨོཾ་བཛྲ་ཨཱཿཧཱུྃ་ཧ་ཧོ་ཧྲིཿ ཨོཾ་ཨཱཿཧཱུྃ། དཀར་མོ་རི་དྭགས་སོགས། ཁྱོད་ནི་ནས། ཧེ་རུ་ཀ་དཔལ་རྡོ་རྗེ་ཡིད་ཀྱི་དགྱེས། ། འཁོར་ལོ་བཞི་དང་འབྲེལ་བ་བསྒོམ། ། སྙིང་རྗེའི་སྤྱན་ནི་དམར་པོ་ལ། ། ནས། ཡན་ལག་ཀུན་ལ་རྡོར་འཛིན་མགོན། ། ཨོཾ་ཨཥྚ་སོགས།
ཨོཾ་དེ་ཝ་པི་ཙུ་བཛྲ་སོགས་ནས། ཨོཾ་བཛྲ་ཀརྟ་རི་སོགས། ཨོཾ་ཨཱཿཨ་ཨ། སོགས་ནས། ཨཾ་ཧཱུྃ་ཕཊ྄་སྭཱཧཱ། སོགས་ནས། ཨོཾ་ཨཱཿཌྃ་ཧཱུྃ་ཕཊ྄་སྭཱཧཱ། དེ་བཞིན་གཤེགས་པ་ཐམས་ཅད་ཀྱི་བྱིན་གྱིས་རློབས་ཤིག ཀྱཻ་རྡོ་རྗེའི་གོ་འཕང་ཚེ་འདི་ཉིད་ལ་ཐོབ་པར་བྱིན་གྱིས་བརླབ་ཏུ་གསོལ། ཨོཾ་བཛྲ་ཨ་མྲྀ་ཏ་སོགས།
ཨོཾ་སྭ་བྷཱ་ཝ་སོགས། སྟོང་པའི་ངང་ལས་ཡཾ་ལས་རླུང་རྃ་ལས་མེ་ཨ་ལས་ཐོད་པ་དཀར་པོ་དུམ་བུ་གསུམ་པ་དཔྲལ་བ་རང་ལ་བསྟན་པ། དེའི་ནང་ཤ་ལྔ་བདུད་རྩི་ལྔ། ཡེ་ཤེས་ལྔ་ཞུ་བ་ལས་བྱུང་བའི་གཏོར་མ་བདུད་རྩིའི་རྒྱ་མཚོ་ཆེན་པོར་གྱུར། ཨོཾ་ཨཱཿཧཱུྃ་ཧ་ཧོ་ཧྲཱིཿ གསུམ། སྙིང་ཁའི་འོད་ཀྱིས་མདུན་གྱི་ནམ་མཁར་ཆོས་འབྱུང་སུམ་བརྩེགས་ལ་གནས་པའི་ཀྱཻ་རྡོ་རྗེ་ལྷ་དགུ། འབྱུང་པོ་བརྒྱད་གསུམ་ཉི་ཤུ་རྩ་བཞིའི་ལྷ་ཚོགས། ཨོཾ་ཨེ་ཧྱེ་ཧི་བྷ་ག་ཝཱན་མཧཱ་ཀ་རུ་ཎི་ཀ་ཧེ་བཛྲ་ས་པ་རི་ཝ་ར་ཀ་ཡ་ཝཀ་ཙིཏྟ་ས་མཱ་ཛཿ གཽ་རཱི་ཨཱ་ཀརྵ་ཡ་ནས།
གྷསྨ་རི་ཝ་ཤཾ་ཀུ་རུ་ཧོ་ནི་རི་ན་ཝི་ཏེ་སོགས། ཨོཾ་ཨིནྡ་ནས། ཨོཾ་ཨཱཿཧཱུྃ་ཕཊ྄་སྭཱཧཱ། བཛྲ་པུཥྤེ་ནས། ཤཔྟ། ཨོཾ་ཨཱཿཧཱུྃ། དཀར་མོ། ཁྱོད་ནི། བཅོམ་ལྡན་འདས་བདག་དང་སེམས་ཅན་ཐམས་ཅད་ལ་མཆོག་དང་ཐུན་མོང་གི་དངོས་གྲུབ་མ་ལུས་པ་སྩལ་དུ་གསོལ། ཨོཾ་ཨཱཿཧཱུྃ་ཧ་ཧོ་ཧྲཱིཾཿ།
སྙིང་ཁའི་འོད་ཀྱིས་འོག་མིན་རྣམ་པར་སྣང་མཛད་ཀྱི་ཐུགས་ཀ་ནས་མགོན་པོ་དང་། རང་བཞིན་གྱི་གནས་ནས་ལྷ་མོ། ཏི་སི། བསིལ་བ་ཚལ། ཧ་ཧ་རྒོད་པའི་དུར་ཁྲོད་ནས་དཔལ་ལྡན་མགོན་པོ་ཞལ་བཞི་པ། རྡོ་རྗེ་གདན་གྱི་སྤོ་ནས་ལས་མགོན་ཕོ་ཉ། ཡུལ་ཉེར་བཞི། གནས་སོ་གཉིས། དུར་ཁྲོད་བརྒྱད་ནས་དཔའ་བོ་དང་མཁའ་འགྲོའི་ཚོགས་བཅས་བཛྲ་ས་མཱ་ཛཿ རྡོ་རྗེ་འཆང་གི་སྤྱན་སྔ་རུ། །
ཇི་ལྟར་ཁས་བླངས་དམ་བཅས་ལྟར། ། བྱིན་གྱིས་བརླབས་པའི་གནས་འདི་རུ། ། དམ་ཚིག་དབང་གིས་གཤེགས་སུ་གསོལ། ། ཨོཾ་ཤྲཱི་མཧཱ་ཀཱ་ལ་ཡ་མཧཱ་ཀཱ་ལ་དེ་ཝི་ཙ་ཏུ་ར་མུ་ཁ་ཀརྨ་ནཱ་ཐ་ས་པ་རི་ཝཱ་ར། ཨེ་ཧྱེ་ཧི། ཛཿཧཱུྃ་བཾ་ཧོཿ པདྨ་ཀ་མ་ལ་ཡ་སཏྭཾ། ཨཾ་སོགས། ཨོཾ་ཤྲཱི་ནཱ་ཐ་ཝཱི་ར་ཌཱ་ཀི་ས་པ་རི་ཝཱ་ར་ས་མ་ཡ་སྨ་ར་སི་ས་མ་ཡ་མ་ཏི་ཀྲ་མ་ཐ་ས་མ་ཡ་རཀྵནྟུ། ཨོཾ་ཤྲཱི་མཧཱ་ཀཱ་ལ་ཀ་ལི་དེ་ཝི།
ཨོཾ་མཧཱ་ཀཱ་ལ་ཀཱ་ལ་བི་ཀ་ལ་ར་ཏྲི་ཏ་ཧཱུྃ་ཕཊ྄། ཌོམྦྷི་ནི་ཙཎྜ་ལི་རཀྐ་སི་སིངྒ་ལི་དེ་ཝི་ས་པ་རི་ཝཱ་ར། ཨ་ལི་ཨ་ལི་མ་ཛཿཛཿ ཨོཾ་ཁ་ཁཱ་སོགས། ཨོཾ་ཨཱཿཧཱུྃ། དེ་ཝ་ལོ་ཀ་པཱ་ལ་ས་པ་རི་ཝཱ་ར་ཨི་མྃ་བ་ལིཾ་གྲྀཧྞན་ཏུ། ས་མ་ཡ་རཀྵནྟུ། མ་མ་སརྦ་སིདྡྷི་མེ་པྲ་ཡཙྪནྟུ་སྭཱཧཱ། གསུམ། ཨོཾ་ཤྲཱི་དྷརྨཱ་པཱ་ལ་ས་པ་རི་ཝཱ་ར་ཨརྒྷྃ་ནས།
ཤཔྟ་ཨོཾ་ཨཱཿཧཱུྃ། ཐམས་ཅད་དངོས་པོའི་རང་བཞིན་མཆོག ། ནས། ཀྱཻ་རྡོ་རྗེ་ལ་ཕྱག་འཚལ། ། གང་གི་ཐུགས་ནི་སོགས། གང་གི་སྐུ་གསུང་ཐུགས་ཀྱི་མཐུས། ། སོགས། དཔལ་ལྡན་དབང་ལྡན་སྲིད་གསུམ་དབང་བསྒྱུར་ཞིང་། ། སོགས་དང་། དཔལ་ལྡན་འཕྲིན་ལས་ཀུན་རྫོགས་པུ་ཏྲ་ཁྱོད། །
སོགས། གང་གི་འཕྲུལ་དང་མངོན་པར་མཁྱེན་པའི་དཔལ། ། སོགས། རྣལ་འབྱོར་བདག་ཅག་མི་ཤེས་བག་མེད་ཅིང་། ། མ་གུས་ལེ་ལོའི་དབང་དུ་གྱུར་པ་དང་། ། བསྒོམ་བཟླས་མཆོད་དང་གཏོར་འབུལ་གཡེལ་བ་སོགས། ། བདག་གི་དམ་ཚིག་ཉམས་ཆག་བསྐང་གྱུར་ཅིག ། ཁྱེད་ཐུགས་གསང་བ་དམ་པའི་མཛོད། ། སོགས་དང་། ཀཽལླ་ཨི་རི།
ཕུན་སུམ་ཚོགས་པ། རིགས་སུ་སྐྱེ། ཡིག་བརྒྱ། མ་འབྱོར་པ་དང་། བདག་གི་མིག་ཏུ་གཏི་མུག་ནས། ། ཐུགས་ཀར་ཐུགས་རྡོ་རྗེ་མ། ཀ་ཡ་ཝཀྐ་ཙིཏྟ་འགྲོ་བ་ཐམས་ཅད་ཀྱཻ་རྡོ་རྗེའི་སྐུ་གསུང་ཐུགས་གསུམ་གྱི་རང་བཞིན་དུ་རྣམ་པར་དག་གོ ། དགེ་བ་འདི་ཡིས་མྱུར་དུ་བདག ། ཀྱཻ་རྡོ་རྗེ་འགྲུབ་གྱུར་ནས། ། འགྲོ་བ་གཅིག་ཀྱང་མ་ལུས་པ། །
དེ་ཡི་ས་ལ་འགོད་པར་ཤོག ། ཉུང་གསལ་མ་ཚང་མེད་པའི་ཚུལ། ། ཚུལ་འདི་བརྒྱུད་པའི་གསུང་བགྲོས་ལྟར། ། ལྟར་སྣང་མ་འདྲེས་ཟབ་མོའི་གནད། ། གནད་བསྡུས་འདི་ནི་བདག་གིས་བསྡེབས། ། ཞེས་བཙུན་པ་གྲོལ་མཆོག་བློ་གྲོས་ཀྱི་འཕྲུལ་ལས་བྱུང་བའི་ཡི་གེ་པ་ནི་ཀུན་དགའ་བཟོད་པའོ།། ༈ །།ལམ་ཟབ་ཆག་མེད་གནད་བསྡུས་ནི། སྐྱབས་འགྲོ་སྔར་བཞིན། བླ་མ་དང་དཀོན་མཆོག་རིན་པོ་ཆེ་རྣམ་པ་གསུམ་ལ་ཕྱག་འཚལ་ཞིང་སྐྱབས་སུ་མཆིའོ། ། བདག་དང་སེམས་ཅན་ཐམས་ཅད་སངས་རྒྱས་ཐོབ་པར་བྱ་བའི་ཕྱིར་བླ་མའི་རྣལ་འབྱོར་བསྒོམ་པར་བགྱིའོ། །
མདུན་གྱི་ནམ་མཁར་སེང་གེའི་ཁྲི་པད་ཉི་བདུད་བཞི་བརྩེགས་པའི་གདན་ལ་བླ་མ་དང་ཀྱཻ་རྡོ་རྗེ་དབྱེར་མེད་པ། སྐུ་མདོག་སྔོན་པོ་ཞལ་བརྒྱད་ཕྱག་བཅུ་དྲུག་པ། ཞབས་བཞི་པ། ཡུམ་བདག་མེད་མ་དང་མཉམ་པར་སྦྱོར་བ། སྐྱིལ་ཀྲུང་ཕྱེད་པའི་གར་སྟབས་ཀྱིས་ཡེ་ཤེས་ཀྱི་མེ་འབར་བའི་དབུས་ན་བཞུགས་པའི་བླ་མའི་ཕུང་པོ་ལྔ་ནི་རིགས་ལྔ། འབྱུང་བ་བཞི་ནི་ཡུམ། ནང་གི་སྐྱེ་མཆེད་བཞི་ནི་སེམས་དཔའ། ཕྱིའི་སྐྱེ་མཆེད་ནི་སེམས་མ། ཚིགས་ཆེན་རྣམས་ནི་ཁྲོ་བོ་ཁྲོ་མོ། གདན་གསུམ་ཚང་བའི་ལྷར་གྱུར་པའི་མཐར།
བརྒྱུད་པའི་བླ་མ་ཡི་དམ་ལྷ་ཚོགས་སངས་རྒྱས་བྱང་སེམས་འཕགས་པ་ཉན་རང་། ཆོས་སྐྱོང་སྲུང་མའི་ཚོགས་ཀྱིས་བསྐོར་བ། གང་གི་དྲིན་གྱིས་ནས། དཔལ་ལ་འདུད། ། བདག་གི་ལུས་ལོངས་སྤྱོད་བདོག་པའི་དངོས་པོ་ཐམས་ཅད་དབུལ་བར་བགྱིའོ། ། ཉོན་མོངས་དུག་གསུམ་དང་བྲལ་བར་བྱིན་གྱིས་བརླབ་ཏུ་གསོལ། ཨོཾ་ཨཱཿཧཱུྃ་ཧ་ཧོ་ཧྲཱིཿཐོད་པའི་ནང་གི་རང་ལུས་ཀྱི་དུམ་བུ་རྣམས་བདུད་རྩིའི་རྒྱ་མཚོར་གྱུར། ཨོཾ་ཨཱཿཧཱུྃ། མཆོད་ཡུལ་མ་ལུས་པ་མཉེས། བླ་མའི་དཔྲལ་མགྲིན་སྙིང་ཁ་ནས།
ཡི་གེ་འབྲུ་གསུམ་འོད་ཟེར་བདུད་རྩི་ཟུང་འབྲེལ་དུ་བྱུང་ནས། དབང་བཞི་ཐོབ། བླ་མ་རང་ལ་ཐིམ། དཔལ་ལྡན་བླ་མས་རྗེས་སུ་འཛིན་པའི་རྒྱུར་གྱུར་ཅིག ། དགེའོ། ། བཀྲ་ཤིས།། ༈ །།བིར་བསྲུང་ཆག་མེད་གནད་བསྡུས་ནི། སྐྱབས་འགྲོ་སྔར་བཞིན། བིར་བསྲུང་ཟབ་མོ་བསྒོམ་པར་བགྱིའོ། ། མདུན་གྱི་ནམ་མཁར་སེང་ཁྲི་པད་ཟླའི་གདན་ལ།
གྲུབ་ཆེན་བིརྺ་པ་སྐུ་མདོག་སྔོ་ནག གངྒཱ་གྱེན་བཟློག་འགྱིང་བག་དང་ལྡན་པ། མེ་ཏོག་སྣ་ཚོགས་ཀྱི་ཐོད་བཅིངས་དང་ཅོད་པན་ཅན། པུས་འཁྱུད་དང་བཅས་པའི་སེམས་དཔའི་སྐྱིལ་ཀྲུང་དུ་བཞུགས་པ། གྲུབ་ཆེན་བིརྺ་པས་བདག་གི་རྒྱུད་ལ་བྱིན་གྱིས་རློབས་ཤིག ཨོཾ་བཛྲ་ཨཾ་གུ་ལེ་བཛྲ་ཀ་པ་ལི། བཛྲ་དྷྭི་ནི་བརྡྷུ་ཧ་ར། བཛྲ་པི་ཝཾ་ཧུ་ཙམ་ཁེ་ས་ར་བྷེ་ད་ན། ཁ་གེ་ཨེ། ཨཾ་གེ་མི་ལི།
ལེགས་པར་ཏ། ཏ་འུ་ལ་རི་པ་ཊ། ཨཾ་བྷི་རུ་ཝ་ས་ར་ན། ན་མོ་དྷ་ནི། ཝ་ར་ཎ། ཆུ་བོ་ཆེན་པོ་གྱེན་ལ་བཟློག ། ཆང་ལ་ཉི་མ་གཏེང་པར་བཅུག ། བིརྺ་པ་ཞེས་བྱ་བ་ཡི། ། བླ་མ་དེ་ལ་ཕྱག་འཚལ་ལོ། ། རང་ལ་བསྟིམ་ལ།
བསྲུང་བར་བྱ་བར།་་་་་ རླུང་ལན་གཉིས་འབུད་པ་དང་ཕྱག་རྒྱ་ལུས་དབེན་ལ་རེག་ཅིང་སྔགས་ཡིད་ཀྱིས་བརྗོད་དེ། རྣལ་འབྱོར་གྱི་དབང་ཕྱུག་བིརྺ་པས་བདག་གི་བར་ཆད་བཟློག་ཏུ་གསོལ། དགེའོ།། ༈ །།རྣལ་འབྱོར་མ་ཆག་མེད་བསྡུས་པ་ནི། སྐྱབས་འགྲོ་སེམས་བསྐྱེད་སྔར་བཞིན་ལ། རྡོ་རྗེ་རྣལ་འབྱོར་མ་བསྒོམ་པར་བགྱིའོ། ། སྤྱི་བོའི་པད་ཟླའི་སྟེང་དུ་བླ་མ་རྡོ་རྗེ་ཆོས་ཀྱི་རྣམ་པ་ཅན། དེ་རང་ལ་ཐིམ་པས། སྙིང་ཁར་ཆོས་འབྱུང་ཉིས་བརྩེགས་བྃ་ཡིག་སྔགས་ཕྲེང་དང་བཅས་པའི་འོད་ཀྱིས་ལུས་གང་བས།
སྡིག་སྒྲིབ་བསྲེགས་ནས་འོད་ཀྱི་གོང་བུར་གྱུར་པའི་སྐད་ཅིག་ལ་རང་ཉིད་རྡོ་རྗེ་རྣལ་འབྱོར་མ་སྐུ་མདོག་དམར་མོ་ཞལ་གཅིག་ཕྱག་གཉིས། སྤྱན་གསུམ་མ། གྲི་གུག་དང་ཐོད་པ་ཁ་ཊྭྃ་ག་འཛིན་པ། པད་ཉི་འཇིགས་བྱེད་དུས་མཚན་གྱི་གདན་ལ་གཡས་བརྐྱངས་གཡོན་བསྐུམས་ཀྱིས་ཡེ་ཤེས་ཀྱི་མེ་འབར་བའི་དབུས་ན་བཞུགས་པའི། གནས་གསུམ་དུ་ཟླ་བའི་གདན་ལ། ཨོཾ་བྃ་ཧྃ་ཨོཾ་ཧྲཱིཾ་མོཾ་ཧྲེཾ་ཧྲིཾ་ཧཱུྃ་ཧཱུྃ་ཕཊ྄་ཕཊ྄་ཕེཾ། འོག་མིན་ནས་རྡོ་རྗེ་རྣལ་འབྱོར་མ་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་ཨོཾ་བཛྲ་ས་མཱ་ཛཿ ཛཿཧཱུྃ་བཾ་ཧོཾ༔ ཨོཾ་ཡོ་ག་ཤུདྡྷ་སརྦ་དྷརྨཱ་ཡོ་ག་ཤུདྡྷོ྅ཧཾ། ཨོཾ་ཨོཾ་ཨོཾ་སརྦ་བུདྡྷ་ཌཱ་ཀི་ནི་ཡེ།
བཛྲ་ཝརྞ་ནཱི་ཡེ། བཛྲ་བཻ་རོ་ཙ་ནཱི་ཡེ་ཧཱུྃ་ཧཱུྃ་ཧཱུྃ་ཕཊ྄་ཕཊ྄་ཕཊ྄་སྭཱཧཱ། རྡོ་རྗེ་རྣལ་འབྱོར་མས་བདག་མཁའ་སྤྱོད་དག་པའི་དབྱིངས་སུ་ཁྲིད་པར་མཛད་དུ་གསོལ། ཞེས་སོགས་ཆག་མེད་བཞི། ཀྱཻ་རྡོར་གུར་ཞལ་སོགས་ཀྱི་གཏོར་བསྔོ་དང་བཅས་པ་འདི་དག་ནི། ལུགས་གཉིས་ཀྱི་བྱ་བས་བྲེལ་བ་དང་། ནད་དྲག་པོས་ཉེར་ལེན་ཆག་པར་ཐུག་ནས་རྒྱས་པ་སྟོབས་ཀྱིས་བསྒྲུབ་མ་ནུས་པ་མ་གཏོགས། གཞན་ངག་གིས་བག་ཡངས་བྱར་མི་རུང་བའི་བཀའ་རྒྱ་ཆེར་དམ་པར་ཡོད་པ་ན། བསྲུང་དོར་མ་འཛོལ་བ་མཛད་དུ་གསོལ། ཅེས་ལམ་ཟབ།
བིར་བསྲུངས། རྣལ་འབྱོར་མ་རྣམས་ཀྱི་ཉམས་ལེན་གནད་བསྡུས་འདི་དག་ཀྱང་དགེ་སློང་བསོད་སྙོམས་པ་ཀུན་དགའ་གྲོལ་མཆོག་གི་བློ་མཚོ་ལས་སོ། ། འདིར་སྨྲས་པ། ཚུལ་འདི་མང་ཐོས་གཟུར་གནས་རྣམ་དཔྱོད་ཅན། ། མདོ་རྒྱུད་བསྟན་བཅོས་ཀུན་གྱི་ཟབ་མོའི་དོན། ། གཏིང་ནས་གོ་བའི་མཁས་པའི་མཆོག ། རེ་རེ་ཙམ་ལ་མཁོ་བའི་བསྟན་བཅོས་ཏེ། ། གཞན་དུ་ཡུན་རིང་སྦྱངས་པའི་སྡུག་ཡུས་ཅན། ། ཚིག་ཤེས་མང་ཡང་ཟབ་གནད་རྟོགས་པ་ལ། ། བློ་མིག་བྲལ་བའི་མཁས་རློམ་ཕལ་ཆེར་དང་། །
རི་བོང་ཅལ་རྒྱུག་བྱེད་པའི་བླུན་པོའི་ཚོགས། ། དེ་དག་རྣམས་ཀྱིས་མཐོང་ཡང་ཅི་བྱ་ཡོད། ། དེ་སྐད་འདི་ན་དཔལ་ལྡན་ས་སྐྱ་པ། ། དེ་ལྟར་རྟོགས་པའི་སྔགས་འཆང་ཨ་ནནྡས། ། དེ་ཕྱིར་སྐལ་བཟང་རྣམས་ཀྱིས་རྟོགས་ཕྱིར་སྨྲས། ། གོང་མའི་གསང་བའི་ཡི་གེ་འདི། ། བདག་གིས་གསང་གྲོས་ཚུལ་གྱིས་བྲིས། ། རྗེས་འཇུག་གསང་ཚིག་ཐུབ་རྣམས་ཀྱིས། ། རབ་ཏུ་གསང་ལ་ཉམས་སུ་ལོངས། ། སེམས་དང་འབྲེལ་བའི་ཆོས་ཐམས་ཅད། །
ཉམས་ལེན་ཡིན་ནོ་ཚིག་མང་ཡང་། ། ཤེས་པ་ཡངས་པའི་ངག་འདོན་དེ། ། དོན་མེད་ནེ་ཙོའི་འདོན་པ་འདྲ། ། ཞེས་ཀྱང་སྨྲས་སོ། ། སརྦ་མངྒ་ལཾ།། །། ༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།། PAGE * MERGEFORMAT 26 ཨ་མྱེས་ཞབས། དཔལ་ཀྱེ་རྡོ་རྗེའི་མངོན་རྟོགས་ལམ་དུས་སོགས་སྒྲུབ་ཐབས་ཀྱི་ཚོགས་རྣམས་ལ་ཞུས་དག་བགྱིས་པ། PAGE * MERGEFORMAT 25
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
