གསུང་འབུམ། ངག་དབང་ཀུན་དགའ་བསོད་ནམས།
པོད ༧༩
ས་སྐྱ་པའི་ཕྱག་ལེན་གཏོར་མ་དྲུག་ཅུ་བཞིའི་གཏོང་ཚུལ།
༄༅། །ས་སྐྱ་པའི་ཕྱག་ལེན་གཏོར་མ་དྲུག་ཅུ་བཞིའི་གཏོང་ཚུལ་བཞུགས། ། སིནྟརྠའོ།། ཨོཾ་སྭསྟི་སིདྡྷཾ། བླ་མ་ས་སྐྱ་པ་རྒྱུན་དུ་ཕྱག་ལེན་མཛད་པ་ཉིན་མོའི་གཏོར་མ་དྲུག་ཅུ་རྩ་བཞི་ནི། དབྱིག་གུ་དྲུག་ཅུ་རྩ་བཞིའི་བར་ཆད་བསལ་བ་དང་མཐུན་པ་བསྒྲུབ་པ་སྟེ། ཇི་སྐད་དུ་སྒྲ་བསྒྱུར་ལས། ལོ་རེའི་དེ་བཞིན་ཟླ་རེ་འམ། ། དེ་བཞིན་ཉི་མ་སོ་སོ་ལ། ། གཏོར་མ་དྲུག་ཅུ་རྩ་བཞི་གཏོང་། ། དབྱིག་གུ་དྲུག་ཅུ་རྩ་བཞིར་ཤེས། །
ཞེས་གསུངས་པས། ཞག་རེ་ལ་མ་གྲུབ་ན། ཟླ་བ་རེ་ལ། དེ་ལ་མ་གྲུབ་ན་ལོ་རེ་ལ་ཅིས་ཀྱང་གཏོང་།་་་་་ དེའི་ཆོ་ག་ནི། ཨ་ཀ་རོས་ཡ་ཐ་སངས་རྒྱས་ནས་བཟུང་སྟེ་མ་ཐ་རིགས་དྲུག་ཐམས་ཅད་ལ་གཏོང་བ་ཡིན་ཏེ། ། དེའང་བཞི་ཚན་བཅུ་དྲུག་དུ་གཏོང་ངོ་། དེ་ནས་དགེས་པའི་རྡོ་རྗེ་ལ། ། དེ་ནས་མཁའ་འགྲོ་སྤྱི་གཏོར། དེ་ནས་འབྱུང་པོ་སྤྱི་ལ།
དེ་ནས་ཕྱོགས་སྐྱོང་བཅུ་ལའོ། ། དེ་གཉིས་དཔུང་བཟང་གི་ལུགས་ལྟར་བྱའོ། ། མཚན་མོ་གཏོར་མ་ཉི་ཤུ་རྩ་བདུན་ནོ། ། དང་པོ་གསུམ་བཅོམ་ལྡན་འདས་མི་གཡོ་བ་ལ། དེ་ནས་གསུམ་རྗེ་བཙུན་མ་སྒྲོལ་མ་ལ། དེ་ནས་གསུམ་པ་གཅིག་ཁ་འབར་མའི་གཟུངས་ཉི་ཤུ་རྩ་གཅིག་གིས་སངས་རྒྱས་དང་བྱང་ཆུབ་སེམས་དཔའ་རྣམས་ལ་དེ་ནས་གཅིག་ཨ་ཀ་རོས་རང་གི་ཆོས་སྐྱོང་ལ། དེ་ནས་གཅིག་་་་་་ཨ་ཀ་རོས་ཆོས་སྐྱོང་སྤྱི་ལ། དེ་ནས་གསུམ་ལྷའི་དྲང་སྲོང་ལ།་་་་་ འདི་མན་ཆད་གསུམ་ཚན་ལྔ་ཁ་འབར་བ། དེ་ནས་གསུམ་ལྷན་ཅིག་སྐྱེས་པའི་ལྷ་ལ།
དེ་ནས་དགུ་ཡིད་དྭགས་བློ་་་་་་དེ་ནས་གསུམ་གྱི་གཅིག་ཡིད་དྭགས། བུར་དུ་ལྷགས་་་་་་འདི་གསུམ་ཨ་ཀ་རོས་ནས་རེ་བ་ལ། གཅིག་དབང་ཆུང་བ་རྣམས་ལ། གཅིག་གཞི་བདག་རྣམས་ལ་སྦྱིན་ནོ། ། དེ་ནས་ཆུ་སྦྱིན་བཏང་ལ་མདོ་འདོན། དེ་ནས་སྤྱི་གཏོར་་་་་་རྣམས་ལ་བཏང་ལ་ཡང་མདོ་འདོན། དེ་ནས་ནང་ནུབ་ཀྱི་བྱ་བ་ཡན་ལག་བདུན་པ་ལ་སོགས་པ་བྱས་ལ། དེ་ནས་ཐུན་གཏོར་གཏང་ལ་་་་་་ཐུན་གཏོར་གཏང་ནས་ནུབ་ཀྱི་བྱ་བ་བྱས་ཀྱང་འགལ་བ་མེད་གསུང་། མངོན་རྟོགས་བསྒོམ། གཏོར་མ་ལ་མར་མེ་བཙུགས་ལ་ས་གཙང་སར་བསྐྱལ།
དེ་ནས་སྙིང་པོ་ཅི་རིགས་པ་བཟླས་ལ། བསམ་གཏན་ཡོད་ན་བྱ་མེད་ན་གཉིད་ལོག ྀཨཚ། འདི་སློབ་དཔོན་ཇོ་སྲས་ཀུན་དགའ་རྒྱལ་མཚན་གྱིས་ཡེ་ཤེས་སེངྒེའི་དོན་དུ་བྲིས་པའོ། ། འདི་ནི་སྒོ་རུམ་གྱི་ཕྱག་དཔེ་རྙིང་མ་ཤོག་བྲིས་ལ་བྲིས་པ་གཅིག་ལ་བྲིས་པ་ཡིན་ཅིང་། ཇི་ལྟ་བ་བཞིན་ཡིན་ནོ།། ༈ །།མཚན་བརྗོད་འདོན་ཐབས་བཞུགས། སྭསྟི། འཇམ་དཔལ་མཚན་བརྗོད་ལ་འདོན་ཐབས་མང་པོ་ཡོད་ཀྱང་། ཡོངས་སུ་གྲགས་པ་གསུམ་སྟེ།
སྔགས་ལྟར་འདོན་པ། མཚན་ཆེ་བའི་ཡོན་ཏན་ལ་དམིགས་ཏེ་འདོན་པ། མཚན་དེ་ཉིད་ལ་དམིགས་ཏེ་འདོན་པ་ཡིན་གསུང་ངོ་། ། གསུམ་ཀ་མདོར་བསྡུས་ཏེ་འདོན་པའི་གདམ་ངག་ལ། བདག་བསྐྱེད་མདུན་བསྐྱེད་གཅིག་ཡོད་པ་ལ། ཐུན་མོང་དུ་མདུན་བསྐྱེད་ནི། གནས་དབེན་པར་སྟན་བདེ་བ་ལ་འདུག་སྟེ། སྐྱབས་འགྲོ་སེམས་བསྐྱེད་བྱ། དེ་ནས་རང་གི་མདུན་དུ། པདྨའི་སྡོང་པོ་ཆེན་པོ་གཅིག་བསྒོམ།
དེའི་སྟེང་དུ་ཨ་ལས་ཟླ་བའི་གདན་གྱི་སྟེང་དུ། ཡི་གེ་མྃ་དམར་སེར་གཅིག་བསྒོམ། དེ་ལས་འོད་འཕྲོས་འཕགས་པ་མཆོད། སེམས་ཅན་ཐམས་ཅད་ཀྱི་སྡིག་སྒྲིབ་སྦྱངས་ཚུར་འདུས། མྃ་ལ་ཐིམ་ནས་མྃ་ཡོངས་སུ་གྱུར་པ་ལས། འཕགས་པ་འཇམ་དཔལ་སྐུ་མདོག་དམར་སེར་གུར་གུམ་གྱི་མདོག་ཅན་ལྟ་བུ་ཞལ་གཅིག་ཕྱག་གཉིས་པ། གཡས་གཉིས་ཀྱི་ཤེས་རབ་ཀྱི་རལ་གྲི་དང་མདའ། གཡོན་གཉིས་ཀྱི་ཨུཏྤ་ལ་ཐུགས་ཀར་འཛིན་པའི་མེ་ཏོག་སྙན་གྱི་ཐད་ཀར་རྒྱས་པའི་སྟེང་ན་ཤེས་རབ་ཀྱི་ཕ་རོལ་དུ་ཕྱིན་པའི་པོ་ཏི་ཅན་དང་། གཞུའོ། ། ཞབས་རྡོ་རྗེ་སྐྱིལ་ཀྲུང་གིས་བཞུགས་པ།
དར་སྣ་ཚོགས་ཀྱི་ཤམ་ཐབས་ཅན། དར་གྱི་ཅོན་པན་དང་། རིན་པོ་ཆེའི་རྒྱན་དུ་མས་སྤྲས་པ། གཞོན་ནུ་ལོ་བརྒྱད་དམ། བཅུ་དྲུག་ལོན་པ་ལྟ་བུ། བདག་ལ་དགྱེས་བཞིན་དུ་བཞུགས་པར་བསམ་ལ། ཐོག་མར་སངས་རྒྱས་དང་བྱང་ཆུབ་སེམས་དཔའ་དཔག་ཏུ་མེད་པས་བསྐོར་བར་བསམ། དེའི་འོག་ཏུ་རང་སངས་རྒྱས་དང་ཉན་ཐོས་ཀྱི་བསྐོར་བ། ལྷ་དང་། ཀླུ་དང་།
རིགས་ལྡན་དང་། ཆོས་སྐྱོང་དང་། ཕྱོགས་སྐྱོང་འཇིག་རྟེན་དང་། འཇིག་རྟེན་ལས་འདས་པ་རྣམས་ཀྱི་སྐོར་བར་བསྒོམ་ཏེ། རང་གི་སེམས་སྤྲོས་བྲལ་ལ། ངག་བྲག་ཆ་ལྟ་བུས། དེ་ནས་དཔལ་ལྡན་རྡོ་རྗེ་འཆང་ནས། ཨ་ར་པ་ཙ་ནཱ་ཡ་ཏེ་ན་མཿ ཞེས་བྱ་བའི་བར་གླེང་གཞི་ཡིན། འདི་ལྟར་སངས་རྒྱས་བཅོམ་ལྡན་འདས་མན་ཆད།
བསྟོད་པ་ལ་དམིགས་ལ་འདོན། ཕན་ཡོན་དང་། གཅིག་སྤེལ་ནས་སྟོན་པས་ཞལ་མྱུར་དུ་མཐོང་ཞིང་། སྐུ་རྫོགས་པར་མཐོང་གསུང་། རྗེས་ལ་དགེ་བའི་རྩ་བ་སེམས་ཅན་ཐམས་ཅད་དང་། ཐུན་མོང་དུ་བྱས་ཏེ། རྫོགས་པའི་སངས་རྒྱས་སུ་བསྔོའོ། ། རྒྱ་གར་དུ་པཎྜི་ཏ་གཅིག་གིས་མཚན་བརྗོད་སྟོན་པས་སྐུ་ལྟེ་བ་ཡན་ཆད་མཐོང་སྐད། པཎྜི་ཏས་སྐུ་རྫོགས་པར་མི་མཐོང་བ་ཅི་ཡིན་ཞུས་པས། ཕན་ཡོན་མ་སྟོན་པས་ལན་པ་ཡིན་གསུང་།
ཆོས་རྗེ་ལོ་ཙཱ་བའི་མན་ངག་ཡིན། དམར་ཆོས་རྒྱལ་གྱིས། ས་སྐྱ་པཎྜི་ཏ་ལ་ཞུས་ནས་མཛད། ས་སྐྱ་པའི་ཕྱག་ལེན་གཏོར་མ་དྲུག་ཅུ་རྩ་བཞིའི་གཏོང་ཚུལ་དང་མཚན་བརྗོད་འདོན་ཐབས་ཀྱིས་ཡི་གེ་རྙིང་མ་འདི་གཉིས་ས་སྐྱ་པ་ངག་དབང་ཀུན་དགའ་བསོད་ནམས་ཀྱི་ཕྱོགས་གཅིག་ཏུ་སྡེབ་པའོ།། ༈ །།འཇམ་དབྱངས་ཌོམྦྷི་བ། རྗེ་བཙུན་མ་སྒྲོལ་མ། འཕགས་པ་ཀླུ་སྒྲུབ་རྣམས་ཀྱིས་རིམ་པ་བཞིན་དུ་ས་ཆེན་རྩེ་མོ་ས་པཎ་འཕགས་པ་རྣམས་ལ་ཞལ་དངོས་སུ་བསྟན་ནས་གདམས་པ་ཟབ་མོ་གནང་བའི་ཚོགས་རྣམས་དང་འཇམ་དཔལ་རྩ་རྒྱུད་ལས་རྗེ་བཙུན་གྲགས་པ་ལུང་བསྟན་ཚུལ་རྣམས་ཕྱོགས་གཅིག་ཏུབསྡེབ་པའི་ཡི་གེ་དད་པ་སྐྱེད་བྱེད་བཞུགས་སོ། ། འཇམ་དབྱངས་ཀྱིས་ས་ཆེན་ལ། ཚེ་འདི་ལ་ཞེན་ན་ཆོས་པ་མིན། ། འཁོར་བ་ལ་ཞེན་ན་ངེས་འབྱུང་མིན། །
བདག་དོན་ལ་ཞེན་ན་བྱང་སེམས་མིན། ། འཛིན་པ་བྱུང་ན་ལྟ་བ་མིན། ། ཞེས་གསུངས། ཌོམ་བྷི་ཝས་རྩེ་མོ་ལ། གསེར་འགྱུར་རྩི་ཡི་ནུས་པ་ཡིས། ། ལྕགས་རྣམས་གསེར་དུ་འགྱུར་བ་ལྟར། ། རིན་ཆེན་དབང་གི་ནུས་པ་ཡིས། ། ཉོན་མོངས་ཡེ་ཤེས་ལམ་དུ་འགྱུར། ། ཞེས་གསུངས། འཇམ་དཔལ་རྩ་རྒྱུད་ལས།
རྗེ་བཙུན་ལུང་བསྟན་པ་ནི། དེ་བཞིན་འཇིག་རྟེན་སྦྱིན་གནས་འགྱུར། ། སྲིད་པ་གསུམ་གྱི་མཐར་ཡང་བྱེད། ། སྔགས་དང་རྒྱུད་མ་མངོན་བརྩོན་པས། ། གྲགས་པ་འཛིན་པར་ཤེས་པར་བྱ། ། ཞེས་གསུངས། སྒྲོལ་མས་ས་པཎ་ལ། གང་བྱུང་གིས་ཆོག་ན་ཅི་བྱས་བདེ། ། སེམས་བཞག་སར་སྡོད་ན་ཕྱིན་ཡང་ཆོག ། བློ་ཆོས་སུ་སོང་ན་ཤི་ཡང་བླ། །
སེམས་སྐྱེ་མེད་དུ་རྟོགས་ན་འཆི་བ་མེད། ། ཅེས་གསུངས། ཀླུ་སྒྲུབ་ཀྱིས་འཕགས་པ་ལ། རྟག་ཏུ་འཆི་བ་བསམ་པར་བྱས། ། དེ་ཡིས་ཚེ་འདིའི་ཞེན་པ་བཟློག ། འཁོར་བའི་ཉེས་དམིགས་དྲན་པར་བྱ། ། སྲིད་པར་སྨོན་པའི་ཡིད་བྲལ་འགྱུར། ། འགྲོ་ལ་བྱམས་བརྩེ་བསྒོམ་པར་བྱ། ། གཅིག་ཏུ་བདག་དོན་གཉེར་བ་བཟློག ། ཆོས་རྣམས་སྟོང་པ་ཉིད་དུ་བསྒོམ། །
མཚན་མར་འཛིན་པ་སྤོང་བར་འགྱུར། ། ཞེས་གསུངས་སོ། ། དེ་ལྟར་འཇམ་དབྱངས། ཌོམྦྷི་བ། རྗེ་བཙུན་མ་སྒྲོལ་མ། འཕགས་པ་ཀླུ་སྒྲུབ་རྣམས་ཀྱིས་རིམ་པ་བཞིན་དུ་ས་ཆེན། རྩེ་མོ། ས་པཎ། འཕགས་པ་རྣམས་ལ་ཞལ་དངོས་སུ་བསྟན་ནས་གདམ་པ་ཟབ་མོ་གནང་བའི་ཚིགས་རྣམས་དང་། འཇམ་དཔལ་རྩ་རྒྱུད་ལས་རྗེ་བཙུན་གྲགས་པ་ལུང་བསྟན་ཚུལ་རྣམས་ཕྱོགས་གཅིག་ཏུ་བསྡེབས་པའི་ཡི་གེ་དད་པ་སྐྱེད་བྱེད་ཅེས་པ་འདི་ཡང་ས་སྐྱའི་དཔེ་ཁང་གི་བླ་མ་གོང་མའི་ཕྱག་དཔེ་མང་པོ་བཞུགས་པའི་གླེགས་བམ་རྙིང་པ་ཞིག་གི་ཁྲོད་ན་འདུག་པ་ས་སྐྱ་པ་ངག་དབང་ཀུན་དགའི་དད་པའི་དབང་གི་རྙེད་པ་ཕྱོགས་ཅིག་ཏུ་བསྡེབས་པའོ། །
སརྦ་མངྒ་ལཾ།། །། ༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།། PAGE * MERGEFORMAT 2 ཨ་མྱེས་ཞབས། ས་སྐྱ་པའི་ཕྱག་ལེན་གཏོར་མ་དྲུག་ཅུ་བཞིའི་གཏོང་ཚུལ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
