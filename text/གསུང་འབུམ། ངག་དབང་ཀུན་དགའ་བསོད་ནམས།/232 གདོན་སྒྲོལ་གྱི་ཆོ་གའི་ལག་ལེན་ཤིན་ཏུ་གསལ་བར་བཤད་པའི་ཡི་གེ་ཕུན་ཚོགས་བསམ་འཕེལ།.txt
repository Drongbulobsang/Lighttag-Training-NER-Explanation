གསུང་འབུམ། ངག་དབང་ཀུན་དགའ་བསོད་ནམས།
པོད ༢༣༢
གདོན་སྒྲོལ་གྱི་ཆོ་གའི་ལག་ལེན་ཤིན་ཏུ་གསལ་བར་བཤད་པའི་ཡི་གེ་ཕུན་ཚོགས་བསམ་འཕེལ།
༄༅། །གདོན་སྒྲོལ་གྱི་ཆོ་གའི་ལག་ལེན་ཤིན་ཏུ་གསལ་བར་བཤད་པའི་ཡི་གེ་ཕུན་ཚོགས་བསམ་འཕེལ་ཞེས་བྱ་བ་བཞུགས་སོ།། རྒྱ་གར་སྐད་དུ། ཤྲཱི་ཝན་སངྒུ་རུ་བཛྲ་ཨཱ་ཙརྻ་མཧཱ་དྷརྨཱ་སྭ་མི་ཡེ་ན་མ། བོད་སྐད་དུ། དཔལ་ལྡན་བླ་མ་དམ་པ་རྡོ་རྗེ་སློབ་དཔོན་ཆེན་པོ་ཆོས་ཀྱི་རྗེ་ལ་ཕྱག་འཚལ་ལོ། ། ལུང་རྟོགས་ཡོན་ཏན་མཐའ་དག་རང་རྒྱུད་ལ། ། སྦྱོར་བར་མཛད་པའི་མཚན་ལྡན་བླ་མ་དང་། ། རྗེ་བཙུན་སེང་གེ་སྒྲ་ལ་གུས་བཏུད་ནས། ། གདོན་སྒྲོལ་ཆོ་གའི་ལག་ལེན་ཇི་སྙེད་པ། ། བློ་གྲོས་མཆོག་དམན་ཀུན་གྱི་གོ་བདེ་བར། །
ཤིན་ཏུ་གསལ་བར་བསྟན་པའི་ལེགས་བཤད་མཆོག ། སྔོན་མེད་ཡི་གེ་ཕུན་ཚོགས་བསམ་འཕེལ་འདི། ། བསྟན་དང་འགྲོ་ལ་ཕན་ཕྱིར་འཆད་ལ་སྤྲོ། ། ས་སྐྱའི་བླ་ཆེན་བརྒྱུད་པར་བཅས་རྣམས་དང་། ། སྙིགས་དུས་བསྟན་པའི་གསལ་བྱེད་སྔགས་འཆང་རྗེ། ། ཡབ་སྲས་རྣམས་ཀྱི་རྗེས་འཇུག་བློ་གསལ་ཚོགས། ། ཚུར་བྱོན་ཐོག་མར་ལུགས་འདིའི་ཆོས་ཚུལ་རྣམས། ། བརྒྱུད་ལྡན་བླ་མའི་དྲུང་དུ་ལེགས་ནོས་ཏེ། ། དེ་རྗེས་བསྙེན་པ་ལས་རུང་སྔོན་འགྲོ་བས། ། ཁོ་བོས་སྦྱར་བའི་བསྟན་བཅོས་འདི་བསླབ་ན། །
གདོན་སྒྲོལ་ཆོ་གའི་ལག་ལེན་སྤྱི་བྱེ་བྲག ། ཀུན་ལ་འཇིགས་མེད་བློ་ཡི་གདེང་ཐོབ་འགྱུར། ། དེ་ལྟར་མཁྱེན་པར་མཛོད་ལ་སྐལ་བཟང་རྣམས། ། སྦྱོར་བ་གཙང་སྦྲ་ལྡན་ཞིང་ཡོ་བྱད་ཚང་། ། དངོས་གཞི་ཆོ་ག་དག་ཅིང་ཏིང་འཛིན་གསལ། ། ཀུན་ཀྱང་ལྷག་བསམ་དག་པས་བསྟན་འགྲོ་ལ། ། ཕན་པར་གྱུར་ཅིག་སྙམ་པའི་དག་སྣང་དང་། ། བཅས་པས་ཆོ་གའི་ཕྱག་ལེན་འཁྲུལ་མེད་འདི། ། ཉམས་སུ་བླངས་ན་རང་དང་ཡོན་བདག་སོགས། ། འགྲོ་ཀུན་བདེ་བའི་རྩ་བར་འགྱུར་རོ་ཀྱེ། །
ཞེས་མཆོད་པར་བརྗོད་ཅིང་རྩོམ་པར་དམ་བཅའ་བ་དང་། སྐལ་བཟང་རྗེས་འཇུག་རྣམས་ལ་གདམས་པའི་ཚིག་སྔོན་དུ་བརྗོད་ནས། འདིར་གདོན་སྒྲོལ་གྱི་ཆོ་ག་ལག་ལེན་ཤིན་ཏུ་གསལ་བར་བཤད་པའི་ཡི་གེ་ཕུན་ཚོགས་བསམ་འཕེལ་ཞེས་བྱ་བ་འདི་འཆད་པ་ལ་དོན་གཉིས་ཏེ། བསྙེན་པ་དང་ལས་སྦྱོར་རོ། ། དང་པོ་ལ་འདིའི་རྗེས་གནང་དང་ལུང་ཐོབ་པའི་གང་ཟག་གིས། བུམ་པ་ལ་བརྟེན་པ་ནི་གོང་མའི་གསུང་རབ་སོགས་ལས་ཤེས་པར་བྱའོ། ། འདིར་བདག་གི་རྣལ་འབྱོར་ལ་བརྟེན་ནས་རབ་མཚན་མའི་བསྙེན་པ་དངོས་སམ་རྨི་ལམ་དུ་སྐུ་མཐོང་བ་སོགས་རྟགས་མ་བྱུང་གི་བར་དང་། འབྲིང་དུས་ཀྱི་བསྙེན་པ་ཟླ་བ་དྲུག ཐ་མ་གྲངས་ཀྱི་བསྙེན་པ་འབུམ་ཕྲག་བརྒྱད་དམ་བཞི་གཙང་སྦྲ་དང་ལྡན་པས་བྱ་བའོ། ། གཉིས་པ་ལས་ལ་སྦྱར་བ་ལ།
སྦྱོར་དངོས་རྗེས་གསུམ་ལས། དང་པོ་ལ་ལྔ། དཀྱིལ་འཁོར། རྟེན། བུམ་པ། མཆོད་པ། གཏོར་མ་བཤམ་པའོ། ། དང་པོ་ལ་དཀྱིལ་འཁོར་གང་དུ་བཞེངས་པའི་ས་ཕྱོགས་གཙང་ཞིང་ཡིད་དུ་འོང་བ་དང་། ཐེབས་ཟློག་བརྩིས་པའི་གཟའ་སྐར་བཟང་པོ་འཛོམས་པའི་ཉིན། ས་སྟེགས་ཁོད་སྙོམས་པ་ལ་བའི་གཅི་བ་གཙང་མ་དང་དྲི་ཞིམ་པོའི་ཆུས་ལེགས་པར་བྱུགས་ལ།
སློབ་དཔོན་ཞལ་ནུབ་ཏུ་ཕྱོགས་པའི་མདུན་དུ། བྱང་ནས་རིམ་པ་ལྟར་ལྷའི་དཀྱིལ་འཁོར་ཁྲུ་གང་པ་པདྨ་དཀར་པོ་འདབ་བརྒྱད་ཀྱི་ལྟེ་བར། སེང་སྒྲའི་ཚོན་སྤུང་དཀར་པོ། རིགས་ལྔའི་མཚན་མ་གཙོ་བོའི་སྟེང་དུ་དཀར་པོ། ཤར་སྔོན་པོ། ལྷོ་སེར། ནུབ་དམར། བྱང་དུ་ལྗང་ཁུ་རྣམས་ཚོན་སྤུང་ངམ། ཡང་ན་མེ་ཏོག་གི་ཚོམ་བུ་སོགས་གང་རུང་བཀོད་དོ། ། དེའི་གཡས་ཕྱོགས་སུ་ཀླུའི་དཀྱིལ་འཁོར་ལ།
ཐིག་གིས་བྲི་བ་དང་། ཚོན་གྱིས་བྲི་བ་ལས། ཐིག་ལ་ཚངས་ཐིག་གདབ་པ་ནས། ། གཞལ་ཡས་ཁང་པ་གྲུ་བཞི་པ། ། རྩིག་པ་འདོད་སྣམ་ཕ་གུ་དང་། ། དྲ་ཕྱེད་ཤར་བུ་མདའ་ཡབ་སོགས། ། དཀྱིལ་འཁོར་སྤྱི་དང་མཐུན་པ་ལས། ། ཅུང་ཟད་མི་འདྲའི་ཁྱད་པར་ནི། ། སྒོ་བཞིའི་གཡས་གཡོན་དུ། ཚངས་པའི་ཐིག་ནས་ཆ་ཆེན་རེའི། །
རྟགས་བྱ་ཕ་གུའི་ནང་ཐིག་དང་། ། མདའ་ཡབ་ནང་ཐིག་གཉིས་པོ་ལ། ། ཆ་ཕྲན་གཉིས་ཀྱི་རྟགས་རེ་བྱ། ། ནང་གི་ཆ་ཆེན་ཕྱེད་དུ་གདབ། ། དེའི་ཕྱི་མའང་ཕྱེད་དུ་གདབ། ། ཕྱི་མའི་ཆ་ཕྲན་ཕྱེད་དུ་གདབ། ། མུན་པ་ཀ་བ་ཀ་རྒྱན་དང་། ། རྟ་བབས་ལ་སོགས་འདིར་མི་དགོས། ། རྩིག་པ་འགྲོ་ལུགས་སྤྱི་དང་མཐུན། ། མདའ་ཡབ་རྩིག་སྟེང་ཏལ་མར་འགྲོ། །
དབུས་ནས་ཟུར་བཞིར་རེག་པར་བསྐོར། ། དེ་ཡི་ཕྱི་རུ་ཆ་ཕྲན་བསྐོར། ། དེ་ནས་དཀྱིལ་འཁོར་ནང་ཐིག་ནི། ། དབུས་ཀྱི་འདབ་བརྒྱད་བཞག་དང་མཚུངས། ། བསྡུ་ན་ཀླུ་ལའང་འདབ་བརྒྱད་ཏེ། ། གཞལ་ཡས་ཁང་པ་མི་དགོས་ཞེས། ། ཕྱག་ལེན་ཟོར་ཡང་དབང་དུ་མཛད། ། དེ་ནས་ཚོན་གྱིས་བྲི་བ་ནི། ། དབུས་ཀྱི་འདབ་བརྒྱད་དཀར་པོའམ། ། ཡང་ན་སྣ་ཚོགས་མདོག་ཏུ་བྱ། །
ཕྱོགས་མདོག་ཤར་དཀར་ལྷོ་སེར་པོ། ། ནུབ་དམར་བྱང་ལྗང་རྩིག་པ་ནི། ། ནང་ནས་དམར་སྔོ་དཀར་རིམ་གསུམ། ། གཞན་རྣམས་སྤྱི་དང་འདྲ་བ་ལས། ། འཁྱམ་རྣམས་སྔོ་སྐྱ་ཆུ་རིས་ཀྱིས། ། མཛེས་པར་བྱས་ལ་དེའི་གཡས་གཡོན། ། ཕྱོགས་ཀྱི་མདོག་ཅན་སྦྲུལ་གཉིས་གཉིས། ། ཕྱོགས་བཞིར་བྲང་སྤྲོད་མཚམས་བཞི་རུ། ། མཇུག་མ་མདུད་ཅིང་ལྕགས་རི་སྔོ། ། པདྨའི་ལྟེ་བ་འདབ་བརྒྱད་ལ། །
ཀླུ་ཆེན་སོ་སོའི་ཁ་དོག་དང་། ། མཐུན་པའི་ཚོན་ཕུང་སམ་ནམ་དགུ་བཀོད། ། དེའི་གཡས་ཕྱོགས་སུ་ས་བདག་གི་དཀྱིལ་འཁོར་པདྨ་འདབ་བརྒྱད་ཁྲུ་གང་པ་དཀར་པོ་བྲིས་སོ། ། གཉིས་པ་རྟེན་ལ་གཉིས་ལས། དང་པོ་མཆོད་པའི་རྟེན་ནི། ཞིབ་ཟན་ནམ། བག་ཟན་ལ། ཀླུའི་གཟུགས་སྟོད་མི་ལ་སྦྲུལ་མགོའི་གདེང་ཀ་བདུན་བདུན་པ། སྙིང་ཁར་ཐལ་མོ་སྦྱར་བ། སྨད་སྦྲུལ་མཇུག་འཁྱིལ་བ་ལ་རིན་པོ་ཆེའི་རྒྱན་དང་ལྡན་པ་དགུ་བྱས་ཏེ།
དབུས་ཀྱི་དེ་ཆེ་བ། སྣོད་ཟངས་གཞོང་གཙང་མ་ལ་སོགས་པའི་ནང་དུ་ཟན་ལ་པདྨ་འདབ་བརྒྱད་ཀྱི་གཟུགས་བྱས་པའི་གདན་གྱི་སྟེང་དུ་བཞག་པ། ཀླུའི་དཀྱིལ་འཁོར་གྱི་དབུས་སུ་ཟངས་ཀྱི་མནྫུའི་སྟེང་དུ་བཞག ཟངས་ཀྱི་མནྫུ་མ་འབྱོར་ན་དཀར་གོང་སུམ་འཛོམས་ཀྱི་སྟེང་དུ་བཞག་གོ ། གཉིས་པ་གསོ་བའི་རྟེན་ནི། ཡང་ཟངས་གཞོང་གི་ནང་དུ་ས་བདག་ཆེན་པོ་ཞེས་བྱ་བ་ཟན་རྩ་བ་གྲུ་བཞི་ལ། དབུས་དང་ཕྱོགས་གླང་གི་མགོ་བོ་ལྔ་ཡོད་པ་བྱས་ལ། དེའི་མཐའ་སྐོར་དུ་ཀླུ་ཕལ་བ་རིགས་བཞིའི་རྟེན་ནི། ཤར་དུ་སྦྲུལ། ལྷོར་རུས་སྦལ།
ནུབ་ཏུ་འཇོང་མོ། བྱང་དུ་ཉ། ས་བདག་ཕལ་པའི་རིགས་བཞིའི་རྟེན་ནི། ཤར་དུ་སྡིག་པ། ལྷོར་སྡོམ། ནུབ་ཏུ་ཁ་བརྒྱད། བྱང་དུ་གྲོག་མོ། གཞན་ཡང་བྱ་ཁྱུང་། རྨ་བྱ། གླ་བ།
འོལ་པ། ཕག་རྣམས་མ་གཏོགས་པའི་སེམས་ཅན་སྣ་ཚོགས་པའི་གཟུགས་བརྙན་ཕྱོགས་རེ་རེར་གཉིས་བྱ་བའམ། དེ་ཙམ་མ་འགྲུབ་ན་རེ་རེ་བྱས་ཏེ་བཀོད། དེ་ཐམས་ཅད་ཀྱི་མཐའ་མ་སྦྲུལ་བརྒྱད་ཀྱི་ར་བས་བསྐོར་བ། ས་བདག་གི་དཀྱིལ་འཁོར་གྱི་སྟེང་དུ་ཟངས་ཀྱི་མནྫུ་སོགས་ཀྱི་སྟེང་དུ་བཞག་གོ ། གསུམ་པ་བུམ་པ་ལ་གསུམ། ལྷ་དང་། དབང་དང་། རྩི་སྨན་གྱི་བུམ་པ། ཟངས་སམ་རྫ་སོགས་ལ་བྱས་པ་མགུལ་འཆིང་དར་བཅས་པ་གསུམ་བགེགས་བསལ།
དང་པོ་གཉིས་སུ་སྨན་ལྔ། འབྲུ་ལྔ། ཏྲི་ལྔ། སྙིང་པོ་ལྔ། རིན་པོ་ཆེ་ལྔ་སྟེ་བུམ་རྫས་ཉེར་ལྔ་གཞུག གསུམ་པ་རྩི་སྨན་གྱི་བུམ་པར་གཞི་སྤང་སྤོས་གཙང་མ་ལ་བྱས་ལ། བཟང་དྲུག དཀར་གསུམ་མངར་གསུམ་དང་། འབྲས་བུ་གསུམ་དང་རྒྱ་མཚོ་ལྦུ། ། ཀོན་ཏོ་ཀ་རི་ཆུ་སྲིན་སྡེར། །
དབང་པོ་ལག་པ་གེ་སར་གསུམ། ། སྙེ་མའི་མེ་ཏོག་ཨུཏྤལསྔོན།་་་་་ གྲ་མའི་མེ་ཏོག་ཟེར་བའང་སྣང་། ། མཚལ་དཀར་སྤོས་ཤེལ་རྩི་དང་ནི། ། ཞོ་ཤ་གསུམ་དང་རྨ་བྱའི་མདོངས། ། ནོར་བུ་མྱུ་གུ་ལེབ་རྒན་དམར། ། ལྷང་མ་ལྷང་འཚེར་མཁལ་སྲན་བྲེ། ། ཕྱག་ཚངས་ཀུ་བ་གསེར་མེ་ཏོག ། བྲྀ་ཡང་ཀུ་དང་སྤང་རྒྱན་གཉིས། ། སླེ་ཏྲེ་གྲ་མ་མོན་བུ་དང་། །
དུང་དང་རྡོ་རྒྱུས་ཏིལ་དཀར་པོ། ། ཚ་བ་གསུམ་དང་དུག་རིགས་དང་། ། གླ་རྩི་དམར་སྐྱུར་དྲག་པོའི་རྫས། ། སྤངས་ལ་ར་དཀར་འོ་མའམ། ། སེར་སྐྱའི་བ་ཡི་འོ་མ་དང་། ། དྲི་བཟང་ཆུ་ཡིས་གསུམ་གཉིས་དགང་། ། ཀུ་ཤས་ཁ་བརྒྱན་བུམ་གདན་བཞག ། བཞི་པ་མཆོད་པ་ལ། འདི་རྣམས་གང་འབྱོར་རྩི་སྨན་གྱི་བུམ་པར་བཏབ། ཐུན་མོང་དང་ཐུན་མོང་མ་ཡིན་པ་གཉིས་ལས།
དང་པོ་ནི། དཀྱིལ་འཁོར་སོ་སོའི་མཐར་དབང་ལྡན་དུ་མཚམས་འཛིན་གྱི་མེ་ཏོག་དང་། ཆུ་གཉིས་སྔོན་འགྲོའི་ཉེར་སྤྱོད་ཚན་པ་གསུམ་བཤམས། དེ་ཙམ་མ་གྲུབ་ན་སྤྱི་མཐུན་དུ་ཚར་གཅིག་ཕྱོགས་མཚམས་བརྒྱད་དུ་བཤམ་མོ། ། གཉིས་པ་ནི་དར་རམ། རས་སམ། ཤོག་བུ་དམར་པོ་ལ་བྱས་པ་གདུག་དང་། བ་དན་དང་། རས་སྐུད་དམར་པོ་ཁྲུ་གང་པ་དང་བཅས་པ། ཀླུ་ཆེན་པོ་དགུ།
ས་བདག་ཕལ་པ་རིགས་བཞི་དང་། ཀླུ་ཕལ་པ་རིགས་བཞི་སྟེ་བརྒྱད། ཤ་གཉེར་བ་གཉིས་ཏེ་ཚན་པ་བཅུ་དགུ་བཤམ། དེ་ཙམ་མ་འབྱོར་ན་ཀླུ་དགུ་ལ་རེ་རེ། ཀླུ་དང་ས་བདག་ཕལ་པ་གཉིས་ལ་རེ་རེ། ཤ་གཉེར་བ་རྣམས་ལ་རེ་རེ་སྟེ་ཚན་པ་བཅུ་གསུམ་སོ་སོའི་ཐད་ཀར་ཟན་ལ་འཛུགས། གཟུགས་ལ་བཙུགས་ན་ཀླུ་དང་ས་བདག་སོགས་གནོད་པར་འགྱུར་བས་འཛུགས་མི་ཉན་ནོ། ། ལྔ་པ་གཏོར་མ་ནི། ལྷའི་གཏོར་མ། ཀླུའི་གཏོར་མ།
ས་བདག་གི་གཏོར་མ་རྣམས་ཟླུམ་གཏོར་པད་འདབ་ཅན་རེ་རེ་སོ་སོའི་ཤར་དུ་བཤམ། དཀྱིལ་འཁོར་རྣམས་ཀྱི་གཡས་ཕྱོགས་སུ། ལྷོ་ནུབ་ནས་ཤར་ལྷོའི་བར་ལ་ཕྱོགས་སྐྱོང་དང་། འབྱུང་པོ་དང་། བགེགས་གཏོར་རྣམས་མཐོང་བ་བརྒྱུད་པའི་ཕྱག་ལེན་ལྟར་བཤམས་ལ། དེ་རྣམས་དཀར་གསུམ་མངར་གསུམ་སོགས་ཀྱི་ཁ་ཟས་འབྱོར་པ་སོགས་ཀྱང་བཞག་ཅིང་། དམར་སྐྱུར་མ་འདྲེས་པ་གཙང་སྦྲ་དང་ལྡན་པ་བྱ་ཞིང་། གཞན་ཡང་སློབ་དཔོན་གྱི་མདུན་དུ་སྟེགས་ཀྱི་སྟེང་དུ་རྡོ་རྗེ་དྲིལ་བུ་འཐོར་ནས། བུམ་པ་གསུམ། གཟུངས་རྡོར།
དུང་ཆོས། གོས་ཟུང་། རྨ་བྱའི་སྒྲོ་ལྔ་དང་། གཞན་ཡང་བསྒྲུབ་བྱར་དགོས་པའི་ཡོ་བྱད་རོལ་མོ་སོགས་སྟ་གོན་བྱའོ། ། གཉིས་པ་དངོས་གཞི་ལ་ལྔ་སྟེ། བདག་བསྐྱེད། ལྷ་བུམ། ཀླུ། གདོན། བསྒྲུབ་བྱ་ལ་ཇི་ལྟར་བྱ་བའོ། །
དང་པོ་ལ་བདག་ལྷར་བསྐྱེད་པ། བཟླས་པ་བྱ་བ། མཆོད་པ། བསྟོད་པ་བྱ་བ་དང་བཞི་ལས། དང་པོ་ནི། རང་ཉིད་ཁྲུས་བྱས་གོས་གསར་བ་གྱོན། སྟན་བདེ་བ་ལ་འདུག་ཅིང་། ཞལ་དཀྱིལ་འཁོར་ལ་མངོན་པར་ཕྱོགས་ཏེ། ཐོག་མར་མཆོད་རྫས་རྣམས། ཨོཾ་སྭ་བྷ་ཝ་ཤུདྡྷ་སརྦ་དྷརྨཱ་སྭ་བྷཱ་ཝ་ཤུདྡྷོ྅ཧྃ།
གིས་སྦྱངས། འོག་ཏུ་བསང་སྦྱངས་ཞེས་པའི་སྐབས་སུ་འདི་ལྟར་དྲན་པར་བྱའོ། ། སྟོང་པའི་ངང་ལས་ཨོཾ་ལས་བྱུང་བའི་རིན་པོ་ཆེ་ལས་གྲུབ་པའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཨོཾ་འོད་དུ་ཞུ་བ་ལས་བྱུང་བའི་ལྷ་རྫས་ལས་གྲུབ་པའི་མཆོད་ཡོན་ཞབས་བསིལ། མེ་ཏོག བདུག་སྤོས། མར་མེ། དྲི་མཆོག ཞལ་ཟས། རོལ་མོ་རྣམས་དྭངས་ཤིང་ཐོགས་པ་མེད་པ་ནམ་མཁའི་མཐའ་ཀླས་པར་གྱུར། ཅེས་དང་།
སོ་སོའི་ཕྱག་རྒྱ་དང་བཅས་པས། ཨོཾ་བཛྲ་ཨརྒྷྃ་སྭཱཧཱ། ཨོཾ་བཛྲ་པཱ་དྱྃ་སྭཱཧཱ། ཨོཾ་བཛྲ་པུཥྤེ་སྭཱཧཱ། ཨོཾ་བཛྲ་དྷུ་པེ་སྭཱཧཱ། ཨོཾ་བཛྲ་ཨ་ལོ་ཀེ་སྭཱཧཱ། ཨོཾ་བཛྲ་གནྡྷེ་སྭཱཧཱ། ཨོཾ་བཛྲ་ནེ་ཝི་ཏེ་སྭཱཧཱ། ཨོཾ་བཛྲ་ཤཔྟ་སྭཱཧཱ། ཨོཾ་བཛྲ་དྷརྨཱ་ར་ཎི་ཏ།
པྲ་ར་ཎི་ཏ། སྃ་པྲ་ར་ཎི་ཏ། སརྦ་བུདྡྷ་ཀྵེ་ཏྲ་པྲ་ཙཱ་ལི་ནི། པྲ་ཛྙཱ་པ་ར་མི་ཏཱ་ནཱ་ད་སྭ་བྷཱ་ཝེ་ན། བཛྲ་དྷརྨ་ཧྲི་ད་ཡ། སནྟོ་ཥ་ཎི་ཧཱུྃ་ཧཱུྃ་ཧཱུྃ་ཧོ་ཧོ་ཧོ་ཨ་ཁྃ་སྭཱཧཱ། ཞེས་ལན་གསུམ་རོལ་མོ་དང་བཅས་པས་བྱིན་དབབ་ཅིང་། འོག་ཏུ་མཆོད་པ་བྱིན་རླབས་དགོས་པ་རྣམས་ལ་དྷརྨཱ་ར་ཎི་མི་བརྗོད་པ་ཁྱད་པར་རོ། ། བདག་དང་འགྲོ་བ་ནམ་མཁའ་དང་མཉམ་པའི་སེམས་ཅན་ཐམས་ཅད་དུས་འདི་ནས་བཟུང་སྟེ། ཇི་སྲིད་བྱང་ཆུབ་སྙིང་པོ་ལ་མཆིས་ཀྱི་བར་དུ།
དཔལ་ལྡན་བླ་མ་དམ་པ་རྣམས་ལ་སྐྱབས་སུ་མཆིའོ། ། རྫོགས་པའི་སངས་རྒྱས་བཅོམ་ལྡན་རྣམས་ལ༞ དམ་པའི་ཆོས་རྣམས་ལ༞ འཕགས་པའི་དགེ་འདུན་རྣམས་ལ༞ ཞེས་པ་ལན་ཉེར་གཅིག་ལ་སོགས་པ་ཅི་ནུས་བྱས་ལ། བླ་མ་དང་དཀོན་མཆོག་རིན་པོ་ཆེ་རྣམ་པ་གསུམ་ལ་ཕྱག་འཚལ་ཞིང་སྐྱབས་སུ་མཆིའོ། ། ཁྱེད་རྣམས་ཀྱིས་བདག་གི་རྒྱུད་བྱིན་གྱིས་བརླབ་ཏུ་གསོལ། སེམས་ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཆེད་དུ་རྗེ་བཙུན་སེང་གེ་སྒྲའི་སྒོམ་བཟླས་ཉམས་སུ་བླང་བར་བགྱིའོ། ། ཞེས་པ་ལན་གསུམ་གྱིས་སེམས་བསྐྱེད། རང་སྐད་ཅིག་གིས་འཕགས་པ་སེང་གེ་སྒྲར་གསལ་བའི་ཐུགས་ཀར་ཟླ་བའི་དཀྱིལ་འཁོར་གྱི་སྟེང་དུ་ཧྲིཿདཀར་པོ་ཚེག་དྲག་དང་བཅས་པ་དེ་ལས་འོད་ཟེར་འཕྲོས་པས་རང་བཞིན་གྱི་གནས་ནས་བླ་མ་དང་གཉིས་སུ་མེད་པའི་འཕགས་པ་སེང་གེ་སྒྲ་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་མདུན་གྱི་ནམ་མཁར་བཛྲ་ས་མཱ་ཛཿཞེས་ཕྱག་རྒྱ་དང་བཅས་པས་སྤྱན་དྲངས། ན་མོ་གུ་རུ་བྷྱཿན་མོ་ཨཱ་ཧྲཱིཿ སིངྷ་ནཱ་ད་ས་པ་རི་ཝ་ར་བྷྱཿཞེས་པས་ཕྱག་བྱ།
ཨོཾ་ཨཱ་ཧྲཱིཿསིངྷ་ནཱ་ད་ས་པ་རི་ཝཱ་ར་ཨརྒྷྃ། པཱ་དྱྃ། པུཥྤེ། དྷུ་པྃ། དཱི་པྃ། གནྡྷྃ། ནཻ་ཝི་དྱྃ། ཤཔྟ་པྲ་ཏིཙྪ་ཡེ་སྭཱཧཱ། ཞེས་པས་མཆོད། དཀོན་མཆོག་གསུམ་ལ་བདག་སྐྱབས་མཆི། །
སྡིག་པ་ཐམས་ཅད་སོ་སོར་བཤགས། ། འགྲོ་བའི་དགེ་ལ་རྗེས་ཡིད་རང་། ། སངས་རྒྱས་བྱང་ཆུབ་ཡིད་ཀྱིས་བཟུང་། ། སངས་རྒྱས་ཆོས་དང་ཚོགས་མཆོག་ལ། ། བྱང་ཆུབ་བར་དུ་སྐྱབས་སུ་མཆི། ། རང་གཞན་དོན་ནི་རབ་བསྒྲུབ་ཕྱིར། ། བྱང་ཆུབ་སེམས་ནི་བསྐྱེད་པར་བགྱི། ། བྱང་ཆུབ་མཆོག་གི་སེམས་ནི་བསྐྱེད་བགྱིས་ནས། ། སེམས་ཅན་ཐམས་ཅད་བདག་གི་མགྲོན་དུ་གཉེར། ། བྱང་ཆུབ་སྤྱོད་མཆོག་ཡིད་འོངས་སྤྱད་པར་བགྱི། །
འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག ། སོགས་ལན་གསུམ་གྱི་རྒྱུན་བཤགས་དང་། སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག སྡུག་བསྔལ་དང་སྡུག་བསྔལ་གྱི་རྒྱུ་དང་བྲལ་བར་གྱུར་ཅིག སྡུག་བསྔལ་མེད་པའི་བདེ་བ་དང་མི་འབྲལ་བར་གྱུར་ཅིག ཉེ་རིང་ཆགས་སྡང་དང་བྲལ་བའི་བཏང་སྙོམས་ལ་གནས་པར་གྱུར་ཅིག སོགས་ཚད་མེད་བཞི་བསྒོམ་ལ། ཨོཾ་ཤུ་ནྱ་ཏ་ཛྙཱ་ན་བཛྲ་སྭ་བྷཱ་ཝ་ཨཏྨ་ཀོ྅ཧྃ། སྟོང་པའི་ངང་ལས་པྃ་ལས་པདྨ་དམར་པོ་འདབ་མ་བརྒྱད་པའི་ལྟེ་བར་སེཾ་ལས་སེང་གེ་དཀར་མོ་མགོ་བོ་གཡས་སུ་བསྟན་པ། དེའི་སྟེང་དུ་ཨ་ལས་ཟླ་བའི་དཀྱིལ་འཁོར་གྱི་དབུས་སུ་ཧྲཱིཿདཀར་པོ་ཚེག་དྲག་དང་བཅས་པ་དེ་ལས་འོད་ཟེར་འཕྲོས།
འཕགས་པ་མཆོད། སེམས་ཅན་ཐམས་ཅད་ཀྱི་ནད་གདོན་སྡིག་སྒྲིབ། ཀླུ་དང་ས་བདག་གི་གནོད་པ་ཐམས་ཅད་བཅོམ། འཕགས་པ་སེང་གེ་སྒྲའི་གོ་འཕང་ལ་བཀོད། ཚུར་འདུས་ཧྲཱིཿཡིག་ལ་ཐིམ། དེ་ཡོངས་སུ་གྱུར་པ་ལས་རང་ཉིད་འཕགས་པ་སེང་གེ་སྒྲ་སྐུ་མདོག་དཀར་པོ་ཞལ་གཅིག་ཕྱག་གཉིས་ཀྱིས་གཡས་མཆོག་སྦྱིན། གཡོན་པདྨ་དཀར་པོའི་ཡུ་བ་བཟུང་ནས་དཀུ་གཡོན་གྱི་ཕྱོགས་སུ་གདན་ལ་བརྟེན་ཅིང་སྙན་གྱི་ཐད་སོར་ཁ་ཕྱེ་བའི་སྟེང་ན་རལ་གྲི་མེ་འབར་བ་དང་། ཐོད་པ་དཀར་པོ་མེ་ཏོག་དང་འབྲུ་བཅུད་སྨན་སྣ་རྩི་སོགས་ཀྱིས་གང་བ་འཛིན་པ། ཞལ་འཛུམ་བག་དང་ལྡན་ཞིང་། རལ་པའི་ཐོར་ཅོག་སྤྱི་བོར་བཅིངས།
སྤྱན་གསུམ་དང་ལྡན་ཞིང་། དབུའི་གཙུག་ཏོར་དང་བཅས་པ། སྐུ་གཡས་ཕྱོགས་སུ་ཅུང་ཟད་མ་རེག་པའི་ཏྲི་ཤུ་ལ་ལྗང་ཁུའི་ཡུ་བར་སྦྲུལ་དཀར་སྔོན་གཉིས་མགོ་གྱེན་དུ་བསྟན་ནས་དཀྲིས་པ། ཀྲྀཥྞ་ས་རའི་ལྤགས་པས་ནུ་མ་གཡོན་བཀབ་ཅིང་། དར་དམར་པོའི་ཤམ་ཐབས་དང་ཚངས་སྐུད་མ་གཏོགས་པའི་རྒྱན་གཞན་ཐམས་ཅད་སྤངས་པ། དཀའ་ཐུབ་ཀྱི་ཆ་ལུགས་ཅན། ཞབས་གཉིས་རྒྱལ་པོ་རོལ་པའི་སྟབས་ཀྱིས་བཞུགས་པའི་དཔྲལ་བར་ཨོཾ། མགྲིན་པར་ཨཱཿཧྲཱིཿསིངྷ་ན་ད་ས་པ་རི་ཝཱ་ར་ཨོཾ་ཨརྒྷྃ། པཱ་དྱཾ། ནས།
ཤཔྟའི་བར་གྱིས་མཆོད། ཛཿཧཱུྃ་བྃ་ཧོཿ རང་ལ་གཉིས་སུ་མེད་པར་ཐིམ། སླར་ཡང་ཐུགས་ཁའི་ཧྲཱིཿལས་འོད་འཕྲོས་པས་དབང་གི་ལྷ་རིགས་ལྔ་འཁོར་དང་བཅས་པ་བཛྲ་ས་མཱ་ཛཿཨོཾ་པཉྩ་ཀུ་ལ་ས་པ་རི་ཝཱ་ར་ཨརྒྷྃ། སོགས་གོང་བཞིན་མཆོད། ཨོཾ་ཨ་བྷི་ཥིཉྩ་ཏུ་མྃ་སརྦ་ཏ་ཐཱ་ག་ཏ། ཞེས་གསོལ་བ་བཏབ་པས། དབང་གི་ལྷ་རྣམས་ཀྱིས། ཨོཾ་བཛྲི་བྷ་ཝ་ཨ་བྷི་ཥིཉྩ་ཧཱུྃ། ཞེས་གསུངས་ཤིང་བུམ་པའི་ཆུས་སྤྱི་བོ་ནས་དབང་བསྐུར།
སྐུ་གང་། དྲི་མ་དག ཆུ་ལྷག་མ་ཡར་ལུད་པ་ལས་འོད་དཔག་ཏུ་མེད་པས་དབུ་བརྒྱན། རང་གི་སྤྱི་བོ་ནས་རྣམ་པར་སྣང་མཛད། དཔུང་པ་གཡས་ནས་མི་བསྐྱོད་པ། གཡོན་ནས་འོད་དཔག་མེད། སྐུ་སྟ་ཟུར་གཡས་ནས་རིན་ཆེན་འབྱུང་ལྡན། གཡོན་ནས་དོན་ཡོད་གྲུབ་པ་རྣམས་འཕྲོས་ནས་གནས་དེ་དང་དེ་ཉིད་དུ་བཞུགས་པར་གྱུར། གཉིས་པ་ནི། རང་ཉིད་ལྷ་སྐུ་སྣང་ལ་རང་བཞིན་མེད་པའི་ཐུགས་ཁའི་ཧྲིཿཡིག་གི་མཐའ་མར་སྔགས་འཕྲེང་ཁ་དོག་དཀར་པོས་བསྐོར་བ་ལས་འོད་འཕྲོས།
འཕགས་པ་མཆོད། བདག་དང་སེམས་ཅན་ཐམས་ཅད་ཀྱི་ཚེ་འཁོར་བ་ཐོག་མ་མེད་པ་ནས་བསགས་པའི་སྡིག་སྒྲིབ་སྦྱངས། ཁྱད་པར་ཀླུ་དང་ས་བདག་གི་གནོད་པ་ནད་དང་སྡུག་བསྔལ་ཐམས་ཅད་བྱིན་གྱིས་བརླབ་པར་གྱུར། ཅེས་བརྗོད་ཅིང་བསམ་ལ་ངག་ཏུ། ཨོཾ་ཨཱཿཧྲིཿསིངྷ་ནཱ་ད་ཧཱུྃ་ཕཊ྄། ཅེས་ཅི་མང་དང་། ཐུན་ཞབས་སུ། གཟུངས་རིང་འདི་བཟླ་སྟེ། ན་མོ་རཏྣ་ཏྲ་ཡ་ཡ། ན་མོ་ཨརྻ་ཨཱ་ཝ་ལོ་ཀི་ཏེ་རེ་ཤྭ་ར་ཡ།
བོ་དྷི་སཏྭ་ཡ། མཧཱ་སྭ་ཏྭ་ཡ། མཧཱ་ཀ་རུ་ཎི་ཀཱ་ཡ། ཏདྱ་ཐཱ། ཨོཾ་ཨཱ་ཀ་ཊེ་བི་ཀ་ཊེ། ནི་ཀ་ཊེ། ཀ་ཊྃ་ཀ་ཊེ། ཀ་རོ་ཊེ། ཀ་རོ་ཊ། བཱིརྻ་ཡེ་སྭཱཧཱ།
ཞེས་པ་ཇི་ལྟར་དམིགས་པ་བཟླས་མཐར་བདག་བསྐྱེད་ཀྱི་ཡེ་ཤེས་པ་མདུན་དུ་བྱོན་པར་བསམ་ལ། གསུམ་པ་ནི། ཨོཾ་ཨཱཿཧྲིཿསིངྷ་ནཱ་ད་ས་པ་རི་ཝཱ་ར་ཨརྒྷྃ། པཱ་དྱྃ། ནས། ཤཔྟའི་བར་གྱིས་མཆོད། དེ་ནས་བཞི་པ་ནི་རྡོ་རྗེ་དྲིལ་བུ་འཛིན་པས། བརྩེ་བའི་ཐུགས་རྗེ་དབང་ཕྱུག་ཉིད་ཀྱི་སྐུ། ། དྲང་སྲོང་ཆེན་པོའི་ཚུལ་དུ་བསྟན་ནས་ཀྱང་། ། འགྲོ་བའི་སྡུག་བསྔལ་དྲག་པོ་སེལ་མཛད་པའི། །
བཅོམ་ལྡན་སེང་གེ་སྒྲ་ལ་ཕྱག་འཚལ་ལོ། ། བཅོམ་ལྡན་འདས་བདག་དང་སེམས་ཅན་ཐམས་ཅད་ཀྱི་གནས་སྐབས་ཀྱི་འགལ་རྐྱེན། ཀླུ་དང་ས་བདག་གི་གནོད་པ། ནད་གདོན་སྡུག་བསྔལ་ཐམས་ཅད་ཞི་བ་དང་། མཐར་ཐུག་སེང་གེ་སྒྲའི་གོ་འཕང་ཚེ་འདི་ཉིད་ལ་ཐོབ་པར་བྱིན་གྱིས་བརླབ་ཏུ་གསོལ། ཞེས་འདོད་པའི་དོན་ལ་གསོལ་བ་བཏབ་པ་སྟེ་བདག་བསྐྱེད་དོ། ། གཉིས་པ་ལྷའི་བྱ་བ་ལ་གཉིས། མདུན་བསྐྱེད་བསྒྲུབ་པ་དང་མཆོད་པའོ། ། དང་པོ་ལ་བཞི། མདུན་བསྐྱེད་ཀྱི་ལྷ་བསྐྱེད་པ།
གནས་གསུམ་བྱིན་གྱིས་བརླབ་པ། ཡེ་ཤེས་ཀྱི་ཚོགས་འཁོར་དགུག་གཞུག་བྱ་བ། དབང་བསྐུར་ཞིང་རིགས་ཀྱི་བདག་པོས་རྒྱས་གདབ་པའོ། ། དང་པོ་ནི་བྲིས་སྐུའམ་དཀྱིལ་འཁོར་ལ་དམིགས་ཏེ་བསང་སྦྱངས། སྟོང་པའི་ངང་ལས་པྃ་ལས་པདྨ་དམར་པོ་འདབ་མ་བརྒྱད་པའི་ལྟེ་བར་སེང་གེ་དཀར་པོ་མགོ་བོ་གཡས་སུ་བསྟན་པ། དེའི་སྟེང་དུ་ཨ་ལས་ཟླ་བའི་དཀྱིལ་འཁོར་གྱི་དབུས་སུ་ཧྲཱིཿདཀར་པོ་ཚེག་དྲག་དང་བཅས་པ་དེ་ལས་འོད་ཟེར་འཕྲོས། འཕགས་པ་མཆོད། སེམས་ཅན་ཐམས་ཅད་ཀྱི་ནད་གདོན་སྡིག་སྒྲིབ་ཀླུ་དང་ས་བདག་གི་གནོད་པ་ཐམས་ཅད་བཅོམ། འཕགས་པ་སེང་གེ་སྒྲའི་གོ་འཕང་ལ་བཀོད། ཚུར་འདུས་ཧྲིཿཡིག་ལ་ཐིམ།
དེ་ཡོངས་སུ་གྱུར་པ་ལས་འཕགས་པ་སེང་གེ་སྒྲ་སྐུ་མདོག་དཀར་པོ། ཞལ་གཅིག་ཕྱག་གཉིས་ཀྱིས་གཡས་མཆོག་སྦྱིན། གཡོན་པདྨ་དཀར་པོའི་ཡུ་བ་བཟུང་ནས་དཀུ་གཡོན་གྱི་ཕྱོགས་སུ་གདན་ལ་བརྟེན་ཅིང་། སྙན་གྱི་ཐད་སོར་ཁ་བྱེ་བའི་སྟེང་ན་རལ་གྲི་མེ་འབར་བ་དང་། ཐོད་པ་དཀར་པོ་མེ་ཏོག་དང་འབྲུ་བཅུད་སྨན་རྩི་སྣ་ཚོགས་ཀྱིས་གང་བ་འཛིན། ཞལ་འཛུམ་བག་དང་ལྡན་ཞིང་། རལ་པའི་ཐོར་ཅོག་སྤྱི་བོར་བཅིངས་པ། སྤྱན་གསུམ་དང་ལྡན་ཞིང་དབུ་གཙུག་ཏོར་དང་བཅས་པ། སྐུ་གཡས་སུ་ཅུང་ཟད་མ་རེག་པའི་ཏྲི་ཤུ་ལ་ལྗང་ཁུའི་ཡུ་བར་སྦྲུལ་དཀར་སྔོན་གཉིས་མགོ་གྱེན་དུ་བསྟན་ནས་དཀྲིས་པ། ཀྲྀཥྞ་ས་རའི་ལྤགས་པས་ནུ་མ་གཡོན་བཀབ་ཅིང་།
དར་དམར་པོའི་ཤམ་ཐབས་དང་། ཚངས་སྐུད་མ་གཏོགས་པའི་རྒྱན་གཞན་ཐམས་ཅད་སྤངས་པ། དཀའ་ཐུབ་ཀྱི་ཆ་ལུགས་ཅན། ཞབས་གཉིས་རྒྱལ་པོ་རོལ་པའི་སྟབས་ཀྱིས་བཞུགས་པ། དེའི་སྟེང་དུ་ཨོཾ་ལས་རྣམ་པར་སྣང་མཛད་སྐུ་མདོག་དམར་པོ་ཞལ་གཅིག་ཕྱག་གཉིས་པ་བྱང་ཆུབ་མཆོག་གི་ཕྱག་རྒྱ་ཅན། འདབ་མ་བརྒྱད་ཀྱི་ཤར་དུ་ཧཱུྃ་ལས་མི་བསྐྱོད་པ་སྐུ་མདོག་སྔོན་པོ་ཞལ་གཅིག་ཕྱག་གཉིས་པ། གཡས་ས་གནོན། གཡོན་མཉམ་གཞག་གི་ཕྱག་རྒྱ་ཅན། ལྷོར་ཏྲྃ་ལས་རིན་ཆེན་འབྱུང་ལྡན་སྐུ་མདོག་སེར་པོ་ཞལ་གཅིག་ཕྱག་གཉིས་པ་གཡས་མཆོག་སྦྱིན། གཡོན་ཏིང་ངེ་འཛིན་གྱི་ཕྱག་རྒྱ་ཅན།
ནུབ་ཏུ་ཧྲིཿལས་འོད་དཔག་ཏུ་མེད་པ་སྐུ་མདོག་དམར་པོ་ཞལ་གཅིག་ཕྱག་གཉིས་པ་ཏིང་ངེ་འཛིན་གྱི་ཕྱག་རྒྱ་ཅན། བྱང་དུ་ཨ་ལས་དོན་ཡོད་གྲུབ་པ་སྐུ་མདོག་ལྗང་ཁུ་ཞལ་གཅིག་ཕྱག་གཉིས་པ་གཡས་སྐྱབས་སྦྱིན། གཡོན་ཏིང་ངེ་འཛིན་གྱི་ཕྱག་རྒྱ་ཅན། ཐམས་ཅད་ཀྱང་རིན་པོ་ཆེའི་རྒྱན་སྣ་ཚོགས་ཀྱིས་བརྒྱན་ཅིང་། དར་གྱི་ན་བཟའ་ཅན། སེམས་དཔའི་སྐྱིལ་མོ་ཀྲུང་གིས་བཞུགས་པའོ། ། གཉིས་པ་ནི། དེ་ཐམས་ཅད་ཀྱི་དཔྲལ་བར་ཨོཾ། མགྲིན་པར་ཨཱཿཐུགས་ཀར་ཧཱུྃ། ཐུགས་ཀའི་ཧཱུྃ་ལས་འོད་འཕྲོས་པས་རྗེ་བཙུན་སེང་གེ་སྒྲ་རིགས་ལྔའི་ཚོགས་པ་ཅན་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་ཨོཾ་བཛྲ་ས་མཱ་ཛཿ
སྤོས་དང་བཅས་པས་རྡོ་རྗེ་དྲིལ་བུ་འཛིན་པས། མ་ལུས་སེམས་ཅན་ཀུན་གྱི་མགོན་གྱུར་ཅིང་། ། བདུད་སྡེ་དཔུང་བཅས་མི་ཟད་འཛོམས་མཛད་ལྷ། ། དངོས་རྣམས་མ་ལུས་ཇི་བཞིན་མཁྱེན་གྱུར་པའི། ། བཅོམ་ལྡན་འཁོར་བཅས་གནས་འདིར་གཤེགས་སུ་གསོལ། ། བཅོམ་ལྡན་བསྐལ་པ་གྲངས་མེད་དུ་མ་རུ། ། འགྲོ་ལ་བརྩེ་ཕྱིར་ཐུགས་རྗེས་རྣམ་སྦྱངས་ཤིང་། ། སྨོན་ལམ་རྒྱ་ཆེན་དགོངས་པ་ཡོངས་རྫོགས་པའི། ། ཁྱེད་བཞེད་འགྲོ་དོན་མཛད་དུས་འདི་ལགས་ན། ། དེ་ཕྱིར་ཆོས་དབྱིངས་ཕོ་བྲང་ལྷུན་གྲུབ་ནས། །
རྫུ་འཕྲུལ་བྱིན་རླབས་སྣ་ཚོགས་སྟོན་མཛད་ཅིང་། ། མཐའ་ཡས་སེམས་ཅན་ཚོགས་རྣམས་བསྒྲལ་བའི་ཕྱིར། ། ཡོངས་དག་འཁོར་དང་བཅས་རྣམས་གཤེགས་སུ་གསོལ། ། ཆོས་རྣམས་ཀུན་གྱི་དབང་ཕྱུག་གཙོ། ། བཙོ་མ་གསེར་གྱི་མདོག་འདྲ་ཞིང་། ། ཉི་མ་ལས་ལྷག་གཟི་བརྗིད་ཆེ། ། དད་པས་སྤྱན་ནི་དྲང་བར་བགྱི། ། ཞི་ཞིང་ཐུགས་རྗེ་ཆེ་ལྡན་པ། ། དུལ་ཞིང་བསམ་གཏན་ས་ལ་བཞུགས། ། ཆོས་དང་ཡེ་ཤེས་ཆགས་བྲལ་བ། །
ཀུན་ཏུ་མི་ཟད་ནུས་པར་ལྡན། ། ཚུར་སྤྱོན་ཚུར་སྤྱོན་གཞི་བདག་ལྷ། ། ཐུབ་པའི་སྐྱེས་མཆོག་ཐམས་ཅད་མཁྱེན། ། ཤིན་ཏུ་ལེགས་བྱས་གཟུགས་བརྙན་གྱི། ། མཆོད་པས་འདིར་ནི་གཤེགས་སུ་གསོལ། ། འདིར་ནི་གཟུགས་དང་ལྷན་གཅིག་ཏུ། ། འགྲོ་བའི་དོན་དུ་བཞུགས་ནས་ཀྱང་། ། ནད་མེད་ཚེ་དང་དབང་ཕྱུག་དང་། ། མཆོག་རྣམས་ལེགས་པར་སྩལ་དུ་གསོལ། ། ཞེས་དང་།
ཨོཾ་སརྦ་ཏ་ཐཱ་ག་ཏ་སིངྷ་ན་ད་ས་པ་རི་ཝཱ་ར་ཨེ་ཧྱེ་ཧི། ཞེས་པས་མདུན་གྱི་ནམ་མཁར་སྤྱན་དྲངས། བཅོམ་ལྡན་འདིར་ནི་བྱོན་པ་ལེགས། ། བདག་ཅག་བསོད་ནམས་སྐལ་བར་ལྡན། ། བདག་ལ་མཆོད་ཡོན་བཞེས་ནས་ཀྱང་། ། ཐུགས་ལ་དགོངས་ཤིང་གནང་བར་མཛོད། ། བདེ་བར་གཤེགས་སོ་བཅོམ་ལྡན་འདས། ། ཚུར་གཤེགས་འདིར་ནི་བཞུགས་སུ་གསོལ། ། བདག་གི་མཆོད་ཡོན་བཞེས་ནས་ཀྱང་། ། འདི་ཉིད་དུ་ནི་བཞུགས་སུ་གསོལ། །
སོགས་མཆོད་ཡོན་གྱི་ཕྱག་རྒྱ་དང་བཅས་པས། ཨོཾ་སརྦ་ཏ་ཐ་ག་ཏ་ག་ག་ན་ས་མ་ཡ་ཧཱུྃ་སྭཱཧཱ། མཆོད་ཡོན་ཕུལ། ཇི་ལྟར་བལྟམས་པ་ཙམ་གྱིས་ནི། ། ལྷ་རྣམས་ཀྱིས་ནི་ཁྲུས་གསོལ་ལྟར། ། ལྷ་ཡི་ཆུ་ནི་དག་པ་ཡིས། ། དེ་བཞིན་བདག་གིས་སྐུ་ཁྲུས་གསོལ། ། ཁྲུས་གསོལ་བའི་སྟེང་ཀ་བྱེད་ཅིང་། ཨོཾ་སརྦ་ཏ་ཐ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཧཱུྃ།་་་་་ ཞེས་པས་ཁྲུས་གསོལ།
བདག་དང་འགྲོ་ལ་ཐུགས་རྗེའི་ཕྱིར། ། ཉིད་ཀྱི་རྫུ་འཕྲུལ་མཐུ་ཡིས་ནི། ། ཇི་སྲིད་མཆོད་པ་བདག་བགྱིད་ན། ། དེ་སྲིད་བཅོམ་ལྡན་བཞུགས་སུ་གསོལ། ། པདྨའི་ཕྱག་རྒྱ་དང་། ཨོཾ་པདྨ་ཀ་མ་ལ་ཡ་སྟཾ། ཞེས་པས་གདན་ཕུལ་ལ། ཨོཾ་ཨཱཿཧྲིཿསིངྷ་ན་ད་ས་པ་རི་ཝ་ར་ཨརྒྷྃ། ནས། ཤཔྟའི་བར་ཕྱག་རྒྱ་དང་བཅས་པས་མཆོད་ལ།
གསུམ་པ་ནི། ཛཿཧཱུྃ་བཾ་ཧོཿ གཉིས་སུ་མེད་པར་ཐིམ་པར་བསམ། བཞི་པ་ནི། སླར་ཡང་ཐུགས་ཁའི་ཧྲིཿལས་འོད་འཕྲོས་པས་དབང་གི་ལྷ་རིགས་ལྔ་འཁོར་དང་བཅས་པ་བཛྲ་ས་མཱ་ཛཿ ཨོཾ་པཉྩ་ཀུ་ལ་ས་པ་རི་ཝཱ་ར་ཨརྒཾ་ནས་ཤཔྟའི་བར་གྱི་མཆོད་ལ། ཨོཾ་ཨ་བྷཱི་ཥིཉྩ་ཏུ་མྃ་སརྦ་ཏ་ཐཱ་ག་ཏ། ཞེས་གསོལ་བ་བཏབ་པས། དབང་གི་ལྷ་རྣམས་ཀྱིས། ཨོཾ་བཛྲི་བྷ་ཝ་ཨ་བྷི་ཥིཉྩ་ཧཱུྃ།
ཞེས་གསུངས་ཤིང་བུམ་པའི་ཆུས་སྤྱི་བོ་ནས་དབང་བསྐུར། སྐུ་གང་དྲི་མ་དག ཆུ་ལྷག་མ་ཡར་ལུད་པ་ལས་རྗེ་བཙུན་སེང་གེ་སྒྲ་ལ་འོད་དཔག་མེད་དང་། རིགས་གཞན་རྣམས་ལ་རང་རང་གི་རིགས་ཀྱི་བདག་པོས་དབུ་བརྒྱན། གཉིས་པ་མཆོད་པ་ལ་ལྔ། ཉེར་སྤྱོད། རིན་ཆེན་སྣ་བདུན། འདོད་ཡོན་རྣམ་ལྔ། གཏོར་མ་བཏང་བའོ། ། དང་པོ་ནི།
མཆོད་པ་རྣམས་བསང་སྦྱངས། སྟོང་པའི་ངང་ལས་ཨོཾ་ལས་བྱུང་བའི་རིན་པོ་ཆེ་ལས་གྲུབ་པའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ། ཨོཾ་འོད་དུ་ཞུ་བ་ལས་བྱུང་བའི་ལྷ་རྫས་ལས་གྲུབ་པའི་མཆོད་ཡོན། ཞབས་བསིལ། མེ་ཏོག བདུག་སྤོས། མར་མེ། དྲི་མཆོག ཞལ་ཟས། རོལ་མོ་རྣམས་དྭངས་ཤིང་ཐོགས་པ་མེད་པ་ནམ་མཁའི་མཐའ་ཀླས་པར་གྱུར།
ཅེས་དང་། སོ་སོའི་ཕྱག་རྒྱ་དང་བཅས་པ། ཨོཾ་བཛྲ་ཨརྒྷྃ་སྭཱཧཱ། ནས། ཤཔྟའི་བར་གྱི་བྱིན་གྱིས་བརླབས་ལ། ཐལ་མོ་སྦྱར་ཏེ། མཆོད་ཡོན་ཕལ་ཆེར་མཆོད་ཡོན་བླ་བྲེ་དང་། ། མཆོད་ཡོན་བཀོད་པའི་འོད་ཟེར་རབ་བཀྱེས་ཤིང་། ། མཆོད་ཡོན་སྣ་ཚོགས་ཀུན་ཏུ་བསྒྲེངས་བྱས་ནས། ། བདག་ཉིད་ཆེན་པོ་དཀྱིལ་འཁོར་ལྷ་ཚོགས་མཆོད། །
ཨོཾ་སརྦ་ཏ་ཐཱ་ག་ཏ་སིངྷ་ན་ད་ས་པ་རི་ཝཱ་ར་ཨརྒྷྃ་པྲ་ཏིཙྪ་པུ་ཛ་མེ་གྷ་ས་མུ་ཏྲ་སྥ་ར་ཎ་ས་མ་ཡེ་ཧཱུྃ། ཞེས་སོ་སོའི་ཕྱག་རྒྱ་དང་བཅས་པས། ཞབས་བསིལ༞ ཞབས་བསིལ༞ ཞབས་བསིལ༞ བདག་ཉིད༞ ཨོཾ་སརྦ་སོགས་ནས། པཱདྱྃ། སོགས་འདོན་པ་བསྒྱུར་ལ། མེ་ཏོག༞ མེ་ཏོག༞ མེ་ཏོག༞ བདག་ཉིད༞ པུཥྤེ༞ བདུག་སྤོས༞ བདུག་སྤོས༞ བདུག་སྤོས༞ བདག་ཉིད༞ དྷུ་པྃ༞ སྣང་གསལ༞ སྣང་གསལ༞ སྣང་གསལ༞ བདག་ཉིད༞ ཨ་ལོ་ཀེ༞ དྲི་མཆོག༞ དྲི་མཆོག༞ དྲི་མཆོག༞ བདག་ཉིད༞ གནྡྷེ༞ ཞལ་ཟས༞ ཞལ་ཟས༞ ཞལ་ཟས༞ བདག་ཉིད༞ ནཻ་ཝི་ཏེ༞ རོལ་མོ༞ རོལ་མོ༞ རོལ་མོ༞ བདག་ཉིད༞ ཤཔྟ༞ དྷརྨཱ་ར་ཎི་ཏས་རོལ་མོ་སོགས་དབུལ། གཉིས་པ་ནི། ནམ་མཁའ་མཛོད་ཀྱི་ཕྱག་རྒྱ་དང་བཅས་པས། ཨོཾ་སརྦ་བིཏ་པུ་ར་པུ་ར་པུ་ར་ཨ་བརྟ་ཡ་ཨ་བརྟ་ཡ་ཧོཿཞེས་བརྗོད་ཅིང་ཐལ་མོ་སྙིང་ཁར་སྦྱར་ལ། བདེ་བར་གཤེགས་པ་ཐམས་ཅད་ལ། །
འཁོར་ལོ་རིན་ཆེན་འདི་ཕུལ་བས། ། སྲིད་པའི་འཁོར་ལོ་རྒྱུན་བཅད་དེ། ། ཆོས་ཀྱི་འཁོར་ལོ་བསྐོར་བར་ཤོག ། ཨོཾ་སརྦ་ཏ་ཐཱ་ག་ཏ་སིངྷ་ན་ད་ས་པ་རི་ཝཱ་ར་ཙཀྲ་རཏྣ་པུ་ཛི་ཏེ་ཧཱུྃ། ཞེས་སོ་སོའི་ཕྱག་རྒྱ་དང་བཅས་པས། རྒྱལ་བ་སྲས་དང་བཅས་རྣམས་ལ། ། ནོར་བུ་རིན་ཆེན་འདི་ཕུལ་བས། ། བཀྲེན་ཞིང་ཕོངས་པ་རྒྱུན་བཅད་དེ། ། འབྱོར་པ་ཕུན་སུམ་ཚོགས་པར་ཤོག ། གོང་བཞིན་ཐོག་མཐའ་འདྲ་བ་ལས་སོ། །
ཙཀྲའི་གནས་སུ། མ་ཎི་རཏྣ། སོགས་སྦྱར་ལ། བཙུན་མོ་རིན་ཆེན་འདི་ཕུལ་བས། ། མ་རིག་མུན་པ་རྒྱུན་བཅད་དེ། ། ཤེས་རབ་དབྱིངས་ཀྱི་དོན་རྟོགས་ནས། ། ཐབས་དང་ཤེས་རབ་འབྲེལ་བར་ཤོག ། ཝསྟི་རཏྣ། བློན་པོ་རིན་ཆེན་འདི་ཕུལ་བས། ། ཕྱི་ནང་གསང་གསུམ་ཐེག་གསུམ་ལྡན། །
བསམ་ཡས་བསྟན་པ་རབ་འཛིན་ཅིང་། ། ཡོན་ཏན་ཐམས་ཅད་ལྡན་པར་ཤོག ། མཧཱ་རཏྣ། རྟ་མཆོག་རིན་ཆེན་འདི་ཕུལ་བས། ། སྲིད་པའི་གཟེབ་ལས་ངེས་གྲོལ་ཏེ། ། རྫུ་འཕྲུལ་མཆོག་གི་ཤུགས་ཐོབ་ནས། ། སངས་རྒྱས་ཞིང་དུ་འགྲོ་བར་ཤོག ། ཏུ་རངྒ་ཨ་ཤྭ་རཏྣ། དམག་དཔོན་རིན་ཆེན་འདི་ཕུལ་བས། ། ཉོན་མོངས་དགྲ་ལས་རྒྱལ་གྱུར་ནས། །
ཕས་ཀྱི་རྒོལ་བ་ཚར་བཅད་དེ། ། སྙེམ་བྲལ་མཆོག་ནི་ཐོབ་པར་ཤོག ། ཁཏཥ་རཏྣ། ཅེས་དང་། གསུམ་པ་ནི། ཁ་དོག་དབྱིབས་ལེགས་ཡིད་འོངས་རྒྱན་འཕྲེང་ལྡན། ། ཕྱོགས་དུས་ཀུན་ནས་གཟུགས་མཆོག་ཅི་མཆིས་པ། ། མོས་བློས་དཀྱིལ་འཁོར་ལྷ་ལ་བདག་འབུལ་གྱིས། ། བཞེས་ཤིག་བླ་མེད་གྲུབ་མཆོག་སྩལ་དུ་གསོལ། ། ཨོཾ་སརྦ་ཏ་ཐཱ་ག་ཏ་སིངྷ་ན་ད་ས་པ་རི་ཝཱ་ར་རཱུ་པ་ཀཱ་མ་གུ་ན་པཱུ་ཛི་ཏེ་ཧཱུྃ།
དེ་བཞིན་དུ་སོ་སོའི་ཕྱག་རྒྱ་དང་བཅས་པས། ཕྱོགས་དུས་ཀུན་ན་ཟིན་དང་མ་ཟིན་པའི། ། ཡོན་ཏན་ཚིམ་མཆོག་སྒྲ་སྙན་ཅི་མཆིས་རྣམས། ། མོས་བློས༞ བཞེས་ཤིག༞ གོང་བཞིན་ཐོག་མཐའ་འདྲ་བ་ལས། རཱུ་པའི་གནས་སུ། ཤཔྟ་་་་་་སོགས་སྦྱར་ལ། ཕྱོགས་དུས་ཀུན་ནས་ཙནྡན་སྦྲུལ་སྙིང་དང་། ། ཨ་ཀར་ནག་སོགས་དབང་པོ་ཚིམ་བྱེད་རྣམས། ། མོས་བློས༞ བཞེས་ཤིག༞ གནྡྷེ༞ ཕྱོགས་དུས་ཀུན་ནས་རོ་དང་བཅུད་ལྡན་པའི། ། ལུས་སེམས་བརྟས་བྱེད་རོ་མཆོག་ཅི་མཆིས་པ། །
མོས་བློས༞ བཞེས་ཤིག༞ ར་ས༞ ཕྱོགས་དུས་ཀུན་ནས་འཇམ་མཉེན་འཁྲིལ་ཆགས་པའི། ། རེག་བྱའི་ཁྱད་པར་ལུས་སེམས་ཚིམ་བྱེད་རྣམས། ། མོས་བློས༞ བཞེས་ཤིག༞ པརྵེ། ཞེས་པས་གོས་ཟུང་ཕུལ། བཞི་པ་ནི། འཁོར་བ་འཛིན་རྒྱུ་ཆགས་བྲལ་ཞིང་། ། འགྲོ་བའི་དོན་ལ་ཆགས་པ་ཡི། ། པདྨ་དམར་པོའི་གདན་ལ་བཞུགས། ། སེང་གེ་སྒྲ་ལ་ཕྱག་འཚལ་ལོ། ། འཇིགས་དང་བག་ཚ་མི་མངའ་བ། །
ཀུན་ཏུ་ཐོགས་མེད་སྟོབས་བརྙེས་པས། ། སེང་གེ་དཀར་པོའི་ཁྲི་ལ་བཞུགས། ། སེང་གེ་སྒྲ་ལ༞ ཐབས་དང་སྙིང་རྗེའི་ངོ་བོ་ཉིད། ། ཡོན་ཏན་ཐམས་ཅད་རབ་རྫོགས་པ། ། ཟླ་བ་རྒྱས་པའི་གདན་དང་ལྡན། ། སེང་གེ་སྒྲ་ལ༞ ཉོན་མོངས་པ་དང་ཤེས་བྱ་ཡི། ། དྲི་མ་གཉིས་སྤངས་སྐུ་མདོག་དཀར། ། འོད་ཟེར་དཔག་མེད་ཕྱོགས་བཅུར་སྤྲོ། ། སེང་གེ་སྒྲ་ལ༞ དབུ་ལ་རལ་བའི་ཐོར་གཙུག་ཅན། ། འོད་དཔག་མེད་པས་རབ་ཏུ་མཛེས། །
ཚོགས་གཉིས་མ་ལུས་རྫོགས་པ་པོ། ། སེང་གེ་སྒྲ་ལ༞ སྤྱན་གསུམ་ཐུགས་རྗེ་ཆེན་པོ་ཡིས། ། ཁམས་གསུམ་དུས་གསུམ་གཟིགས་པ་པོ། ། ཕྱག་གཉིས་ཐབས་དང་ཤེས་རབ་ཉིད། ། སེང་གེ་སྒྲ་ལ༞ ཕྱི་རོལ་པ་རྣམས་འདུལ་བའི་ཕྱིར། ། རྒྱན་སྤངས་མཆོད་ཕྱིར་ཐོགས་པ་འཛིན། ། གངས་རི་ལྟར་དཀར་དྲང་སྲོང་ཚུལ། ། སེང་གེ་སྒྲ་ལ༞ དགེ་བའི་རྩ་བ་ཐམས་ཅད་ལ། ། མངའ་བརྙེས་རོལ་པའི་འདུག་སྟངས་ཀྱིས། ། སེམས་ཅན་དོན་བཞུགས་ཕྱེད་ཀྲུང་མཛད། །
སེང་གེ་སྒྲ་ལ༞ ཟག་བཅས་ཉེས་སྐྱོན་མ་གོས་པས། ། པདྨ་ལས་སྐྱེས་པདྨ་འཛིན། ། པདྨའི་རིགས་མཆོག་པདྨ་བསྣམས། ། སེང་གེ་སྒྲ་ལ༞ འགྲོ་བའི་གནོད་པ་སེལ་མཛད་པ། ། དྲི་མེད་མེ་ཏོག་གིས་བཀང་བའི། ། ཐོད་པ་དཀར་པོ་གཡོན་ན་འཛིན། ། སེང་གེ་སྒྲ་ལ༞ ཤེས་རབ་རལ་གྲི་ཡེ་ཤེས་འབར། ། མ་རིག་མུན་པ་ཐམས་ཅད་འཇོམས། ། གཏི་མུག་ལ་སོགས་རྩད་ནས་གཅོད། ། སེང་གེ་སྒྲ་ལ༞ ཏྲི་ཤུ་ལ་ནི་གཡས་ན་འཛིན། །
སྣ་ཚོགས་དོན་མཛད་ལྗང་ཁུ་སྟེ། ། ཁམས་གསུམ་ཉེས་པས་མི་གོས་ཕྱིར། ། རྩེ་གསུམ་འཛིན་ལ༞ གདུག་པ་ཅན་རྣམས་རབ་འདུལ་ཞིང་། ། ཆུ་བདག་དམ་ལས་མི་འདའི་ཕྱིར། ། བྲང་འགྲོ་དཀར་པོས་རབ་ཏུ་བརྒྱན། ། ཀླུ་རྣམས་འདུལ་ལ༞ ཡེ་ཤེས་ཆེན་པོའི་རང་བཞིན་ཅན། ། དབང་བསྐུར་བ་ནི་རབ་སྩོལ་ཞིང་། ། སྐུ་གསུམ་བྱིན་རླབས་ཐུགས་རྗེ་ཅན། ། སེང་གེ་སྒྲ་ལ༞ སྤྲོས་པའི་མཐའ་བརྒྱད་ལས་གྲོལ་ཞིང་། ། ལོངས་སྤྱོད་རྫོགས་སྐུའི་རྣམ་པར་མཛེས། །
སྤྲུལ་པའི་རིགས་ལྔས་དབུ་ལ་བརྒྱན། ། སྐུ་གསུམ་ལྷུན་གྲུབ་ཁྱོད་ཕྱག་འཚལ། ། ཤིན་ཏུ་དང་བའི་ཡིད་ཀྱིས་ནི། ། ཚིག་གི་ཕྲེང་བས་ཁྱོད་བསྟོད་པས། ། བདག་སོགས་འགྲོ་བ་མ་ལུས་ཀུན། ། ཁྱེད་ཀྱི་གོ་འཕང་མཆོག་ཐོབ་ཤོག ། ཅེས་པས་གཙོ་བོ་ལ་བསྟོད། རིགས་ལྔ་ལ། སྣང་སྟོང་རྡོ་རྗེ་ནམ་མཁའི་དབྱིངས། ། ཆོས་དབྱིངས་ཡེ་ཤེས་རྡོ་རྗེའི་སྐུ། །
བྱང་ཆུབ་མཆོག་གི་ཕྱག་རྒྱ་ཅན། ། ཕྱག་འཚལ་རྣམ་པར་སྣང་མཛད་ལ། ། གཟུང་འཛིན་རྡོ་རྗེ་བསྟན་པའི་ས། ། མེ་ལོང་ཡེ་ཤེས༞ བདུད་འདུལ་ཆེན་པོའི༞ ཕྱག་འཚལ་མི་བསྐྱོད་རྡོ་རྗེ་ལ། ། རིན་ཆེན་རྡོ་རྗེ་འབར་བའི་མེ། ། མཉམ་ཉིད་ཡེ་ཤེས༞ མཆོག་སྦྱིན་ཆེན་པོའི༞ ཕྱག་འཚལ་རིན་ཆེན་འབྱུང་ལྡན་ལ། ། འདོད་ཆགས་རྡོ་རྗེ་ཆོས་ཀྱི་ཆུ། ། ཀུན་རྟོག་ཡེ་ཤེས༞ ཏིང་འཛིན་ཆེན་པོའི༞ ཕྱག་འཚལ་སྣང་བ་མཐའ་ཡས་ལ། ། ཕྲག་དོག་རྡོ་རྗེ་བསྐྱོད་པའི་རླུང་། ། བྱ་གྲུབ་ཡེ་ཤེས༞ སྐྱབས་སྦྱིན་ཆེན་པོའི༞ ཕྱག་འཚལ་དོན་ཡོད་གྲུབ་པ་ལའོ། །
ཞེས་པས་བསྟོད་དོ། ། ཡང་མཆོད་བསྟོད་བསྡུས་པ་བྱེད་པར་སྤྲོ་ན། མཆོད་པ་རྣམས་ཀྱི་ཚིག་བཅད་རྣམས་དོར་ལ་སྔགས་ཙམ་གྱིས་མཆོད་ཅིང་། བསྟོད་པ་ནི་གཙོ་བོ་ལ། ཐམས་ཅད་མཁྱེན་པའི་སྤྱན་རས་ཀྱིས། ། སེམས་ཅན་ཀུན་ལ་གཟིགས་མཛད་པ། ། སྟོབས་དང་མི་འཇིགས་མངའ་བརྙེས་པའི། ། སེང་གེ་སྒྲ་ལ་ཕྱག་འཚལ་བསྟོད། ། ཅེས་དང་། རིགས་ལྔ་ལ།
ཆོས་སྐུ་ནམ་མཁའ་བཞིན་དུ་དབྱེར་མེད་ཀྱང་། ། གཟུགས་སྐུ་འཇའ་ཚོན་བཞིན་དུ་སོ་སོར་གསལ། ། ཐབས་དང་ཤེས་རབ་མཆོག་ལ་མངའ་བརྙེས་པའི། ། རིགས་ལྔ་བདེ་བར་གཤེགས་ལ་ཕྱག་འཚལ་ལོ། ། ཞེས་བརྗོད། དེ་ནས་མདུན་བསྐྱེད་ལ་དམིགས་པའི་སེང་གེ་སྒྲའི་སྙིང་པོ་བརྒྱ་རྩ་བཟླས་ལ། བཅོམ་ལྡན་འདས་བདག་དང་སེམས་ཅན་ཐམས་ཅད་ཀྱི་གནས་སྐབས་ཀྱི་འགལ་རྐྱེན་ཀླུ་དང་ས་བདག་གི་གནོད་པ། ནད་གདོན་སྡུག་བསྔལ་ཐམས་ཅད་ཞི་བ་དང་། མཐར་ཐུག་སེང་གེ་སྒྲའི་གོ་འཕང་ཚེ་འདི་ཉིད་ལ་ཐོབ་པར་བྱིན་གྱིས་བརླབ་ཏུ་གསོལ། ཅེས་བརྗོད།
ལྔ་པ་གཏོར་མ་བཏང་བ་ལ་གཉིས། འཇིག་རྟེན་ལས་འདས་པའི་གཏོར་མ་འབུལ་བ་དང་། འཇིག་རྟེན་པའི་གཏོར་མ་བཏང་བའོ། ། དང་པོ་ནི། གཏོར་མ་རྣམས་ཆུ་གཙང་མས་སྦྱངས་ལ། བསང་སྦྱངས། སྟོང་པའི་ངང་ལས་རིན་པོ་ཆེ་ལས་གྲུབ་པའི་སྣོད་ཡངས་ཤིང་རྒྱ་ཆེ་བའི་ནང་དུ་གཏོར་མ་ཁ་དོག་དྲི་རོ་ནུས་པ་ཕུན་སུམ་ཚོགས་པ་བདུད་རྩིའི་རྒྱ་མཚོ་ཆེན་པོར་གྱུར། ཨོཾ་ཨཱཿཧཱུྃ། ཞེས་ལན་གསུམ་གྱིས་བྱིན་གྱིས་བརླབས་ལ། ནམ་མཁའ་མཛོད་ཀྱི་ཕྱག་རྒྱ་དང་།
ཨོཾ་ཨཱཿཧྲིཿསངྷ་ན་ད་ས་པ་རི་ཝཱ་ར། ཨོཾ་ཨ་ཀ་རོ་མུ་ཁྃ་སརྦ་དྷརྨཱ་ཎྃ་ཨདྱ་ནུརྤན་ན་ཏྭད། ཨོཾ་ཨཱཿཧཱུྃ་ཕཊ྄་སྭཱཧཱ། ཞེས་པ་གསུམ་མམ་ལྔས་ཕུལ་ལ། ཨོཾ་སརྦ་ཏ་ཐཱ་ག་ཏ་སིངྷ་ན་ད་ས་པ་རི་ཝཱ་ར་ཨརྒྷྃ། ནས། ཤཔྟའི་བར་གྱིས་མཆོད། ཐམས་ཅད་མཁྱེན་པའི་སྤྱན་རས་ཀྱིས། ། སེམས་ཅན་ཀུན་ལ་གཟིགས་མཛད་པ། ། སྟོབས་དང་མི་འཇིགས་མངའ་བརྙེས་པའི། །
སེང་གེ་སྒྲ་ལ་ཕྱག་འཚལ་ལོ། ། ཞེས་པས་བསྟོད་ལ། བཅོམ་ལྡན་འདས་བདག་དང་སེམས་ཅན་ཐམས་ཅད་ཀྱི་གནས་སྐབས་ཀྱི་འགལ་རྐྱེན་ཀླུ་དང་ས་བདག་གི་གནོད་པ། ནད་གདོན་སྡུག་བསྔལ་ཐམས་ཅད་ཞི་བ་དང་། མཐར་ཐུག་སེང་གེ་སྒྲའི་གོ་འཕང་ཚེ་འདི་ཉིད་ལ་ཐོབ་པར་བྱིན་གྱིས་བརླབ་ཏུ་གསོལ། ཞེས་པས་གསོལ་བ་བཏབ། གཉིས་པ་ནི། རྒྱལ་བ་རྡོ་རྗེ་འཆང་ཀུན་དགའ་བཟང་པོས་མཛད་པའི་ཆ་གསུམ་གྱི་ཆོ་གས་བཏང་། གསུམ་པ་བུམ་པ་བསྐྱེད་པ་ལ་གསུམ་ལས། དང་པོ་ནི།
ལྷའི་བུམ་པའི་སྟེང་དུ་དུང་ཆོས་རྡོར་གཟུངས་དང་བཅས་པ་བཤམ་ནས། བསང་སྦྱངས། སྟོང་པའི་ངང་ལས་པྃ་ལས་པདྨ་དང་ཨ་ལས་ཟླ་བའི་དཀྱིལ་འཁོར་རེ་རེའི་སྟེང་དུ་བྷྲུྃ་ལས་རིན་པོ་ཆེའི་བུམ་པ་གསུམ་ཡངས་ཤིང་རྒྱ་ཆེ་བ་ཞབས་ཞུམ་པ་ལྟོ་བ་ལྡིར་བ། མགྲིན་པ་ཕྲ་བ། ཁ་གཡེལ་བ། མཆུ་འཕྱང་བ། ལྷའི་གོས་ཀྱིས་མགུལ་པ་བཅིངས་པ། དཔག་བསམ་གྱི་ཤིང་གིས་ཁ་བརྒྱན་པ། ནང་ཆུ་དང་བཅུད་སྣ་ཚོགས་དང་། རྩི་སྨན་གྱི་བུམ་པར་ཀླུ་དང་ས་བདག་གི་ནད་ཞི་བར་བྱེད་པའི་སྨན་སྣ་ཚོགས་ཀྱི་གང་བ།
ལྷའི་བུམ་པའི་ནང་དུ་པཾ་ལས་པདྨ་དམར་པོ་འདབ་མ་བརྒྱད་པའི་ལྟེ་བར། སིང་ལས་སེངྒེ་དཀར་པོ་མགོ་བོ་གཡས་སུ་བསྟན་པ། དེའི་སྟེང་དུ་ཨ་ལས་ཟླ་བའི་དཀྱིལ་འཁོར་དབུས་སུ་ཧྲཱིཿདཀར་པོ་ཚེག་དྲག་དང་བཅས་པ་དེ་ལས་འོད་ཟེར་འཕྲོས། འཕགས་པ་མཆོད། སེམས་ཅན་ཐམས་ཅད་ཀྱི་ནད་གདོན་སྡིག་སྒྲིབ། ཀླུ་དང་ས་བདག་གི་གནོད་པ་ཐམས་ཅད་བཅོམ། འཕགས་པ་སེང་གེ་སྒྲའི་གོ་འཕང་ལ་བཀོད། ཚུར་འདུས་ཧྲཱིཿཡིག་ལ་ཐིམ། དེ་ཡོངས་སུ་གྱུར་པ་ལས། འཕགས་པ་སེང་གེ་སྒྲ་སྐུ་མདོག་དཀར་པོ།
ཞལ་གཅིག་ཕྱག་གཉིས་ཀྱིས་གཡས་མཆོག་སྦྱིན། གཡོན་པདྨ་དཀར་པོའི་ཡུ་བ་བཟུང་ནས་སྐུ་གཡོན་གྱི་ཕྱོགས་སུ་གདན་ལ་བསྟེན་ཅིང་། སྙན་གྱི་ཐད་སོར་ཁ་ཕྱེ་བའི་སྟེང་ན་རལ་གྲི་མེ་འབར་བ་དང་། ཐོད་པ་དཀར་པོ་མེ་ཏོག་དང་འབྲུ་བཅུད་སྨན་རྩི་སྣ་ཚོགས་ཀྱིས་གང་བ་འཛིན་པ། ཞལ་འཛུམ་བག་དང་ལྡན་ཞིང་རལ་པའི་ཐོར་ཅོག་སྤྱི་བོར་བཅིངས་པ། སྤྱན་གསུམ་དང་ལྡན་ཞིང་། དབུ་གཙུག་ཏོར་དང་བཅས་པ། སྐུ་གཡས་ཕྱོགས་སུ་ཅུང་ཟད་མ་རེག་པའི་ཏྲི་ཤུ་ལ་ལྗང་ཁུའི་ཡུ་བ་སྦྲུལ་དཀར་སྔོན་གཉིས་མགོ་བོ་གྱེན་དུ་བསྟན་ནས་དཀྲིས་པ། ཀྲྀཥྞ་ས་རིའི་ལྤགས་པས་ནུ་མ་གཡོན་བཀབ་ཅིང་། དར་དམར་པོའི་ཤམ་ཐབས་དང་།
ཚངས་སྐུད་མ་གཏོགས་པ་རྒྱན་གཞན་ཐམས་ཅད་སྤངས་པ། དཀའ་ཐུབ་ཀྱི་ཆ་ལུགས་ཅན་ཞབས་གཉིས་རྒྱལ་པོ་རོལ་པའི་སྟབས་ཀྱིས་བཞུགས་པ། དེའི་མདུན་དུ་ནམ་ལས་ཆུ་བདག་ཝ་རུ་ཎ་དཀར་པོ་བཀའ་ནོད་པའི་ཚུལ་དུ་གནས་པ། འདབ་མ་བརྒྱད་ལ་ནམ་བརྒྱད་ཡོངས་སུ་གྱུར་པ་ལས། ཤར་དུ་མཐའ་ཡས་སྔོན་པོ། ལྷོར་ནོར་རྒྱས་སེར་པོ། ནུབ་ཏུ་འཇོག་པ་དམར་པོ། བྱང་དུ་སྟོབས་རྒྱུ་ལྗང་ཁུ། མེར་པདྨ་དམར་པོ། སྲིན་པོར་པདྨ་ཆེན་པོ་སྔོན་པོ།
རླུང་དུ་དུང་སྐྱོང་སེར་པོ། དབང་ལྡན་དུ་རིགས་ལྡན་དཀར་པོ་སྟེ་ཐམས་ཅད་ཀྱང་སྦྲུལ་མགོའི་གདེངས་ཀ་བདུན་བདུན་དང་ལྡན་པའི་སྤྱི་བོར་ཡིད་བཞིན་གྱི་ནོར་བུ་རིན་པོ་ཆེ་དབང་གི་རྒྱལ་པོས་མཛེས་ཤིང་། དར་དང་རིན་པོ་ཆེའི་རྒྱན་གྱིས་སྤྲས་པ། སྨད་སྦྲུལ་མཇུག་འཁྱིལ་བ། སྟོད་ལྷའི་གཟུགས་ཅན་སྙིང་ཁར་ཐལ་མོ་སྦྱར་བའོ། ། དེ་རྣམས་ཀྱི་མཐའ་སྐོར་དུ་སྐད་ཅིག་གིས་ཤར་དུ་བརྒྱ་བྱིན། ལྷོར་གཤིན་རྗེ། ནུབ་ཏུ་ཆུ་ལྷ། བྱང་དུ་གནོད་སྦྱིན། ཤར་ལྷོར་མེ་ལྷ།
ལྷོ་ནུབ་ཏུ་སྲིན་པོ། ནུབ་བྱང་དུ་རླུང་ལྷ། བྱང་ཤར་དུ་དབང་ལྡན། སྟེང་དུ་ཚངས་པ། འོག་ཏུ་ས་ལྷ། ཐམས་ཅད་ཀྱང་རང་རང་གི་སྐུ་མདོག་དང་། རྒྱན་ཆ་ལུགས་སོ་སོའི་གཡོག་དང་བཅས་པར་གྱུར། ལྷ་དེ་ཐམས་ཅད་ཀྱི་དཔྲལ་བར་ཨོཾ། མགྲིན་པར་ཨཱཿ ཐུགས་ཀར་ཧཱུྃ།
ཐུགས་ཁའི་ནང་དུ་ཟླ་བ་ལ་གནས་པའི་ཧྲཱིཿལས་འོད་འཕྲོས་རང་བཞིན་གྱི་གནས་ནས་འཕགས་པ་སེང་གེ་སྒྲའི་ལྷ་ཚོགས་ལ་སངས་རྒྱས་དང་བྱང་ཆུབ་སེམས་དཔས་བསྐོར་བ་ཨོཾ་བཛྲ་ས་མཱ་ཛཿརྡོ་རྗེ་དྲིལ་བུ་འཛིན་པས། མ་ལུས་སེམས་ཅན་ཀུན་གྱི་མགོན་གྱུར་ཅིང་། ། བདུད་སྡེ་དཔུང་བཅས་མི་ཟད་འཇོམས་མཛད་ལྷ། ། དངོས་རྣམས་མ་ལུས་ཇི་བཞིན་མཁྱེན་གྱུར་པའི། ། བཅོམ་ལྡན་འཁོར་བཅས་གནས་འདིར་གཤེགས་སུ་གསོལ། ། བཅོམ་ལྡན་བསྐལ་པ་གྲངས་མེད་དུ་མ་རུ། ། འགྲོ་ལ་བརྩེ་ཕྱིར་ཐུགས་རྗེ་རྣམ་སྦྱངས་ཤིང་། ། སྨོན་ལམ་རྒྱ་ཆེན་དགོངས་པ་ཡོངས་རྫོགས་པའི། ། ཁྱེད་བཞེད་འགྲོ་དོན་མཛད་དུས་འདི་ལགས་ན། ། དེ་ཕྱིར་ཆོས་དབྱིངས་ཕོ་བྲང་ལྷུན་གྲུབ་ནས། །
རྫུ་འཕྲུལ་བྱིན་རླབས་སྣ་ཚོགས་སྟོན་མཛད་ཅིང་། ། མཐའ་ཡས་སེམས་ཅན་ཚོགས་རྣམས་བསྒྲལ་བའི་ཕྱིར། ། ཡོངས་དག་འཁོར་དང་བཅས་རྣམས་གཤེགས་སུ་གསོལ། ། ཨོཾ་སརྦ་ཏ་ཐཱ་ག་ཏ་སིངྷ་ན་ད་ས་པ་རི་ཝ་ར་ཨེ་ཧྱེ་ཧི། ཞེས་པས་སྤྱན་དྲངས། ཨོཾ་ཨཱཿཧྲཱིཿསིངྷ་ན་ད་ས་པ་རི་ཝཱ་ར་ཨོཾ་ཨརྒྷྃ། པཱ་དྃ། ནས། ཤཔྟའི་་་་་་བར་གྱིས་མཆོད། ཛཿཧཱུྃ་བྃ་ཧོཿགཉིས་སུ་མེད་པར་ཐིམ།
སླར་ཡང་ཐུགས་ཀའི་ཧྲཱིཿལས་འོད་འཕྲོས་པས་དབང་གི་ལྷ་རིགས་ལྔ་འཁོར་དང་བཅས་པ་བཛྲ་ས་མཱ་ཛཿ ཨོཾ་པཉྩ་ཀུ་ལ་ས་པ་རི་ཝཱ་ར་ཨརྒྷྃ། སོགས་གོང་བཞིན་མཆོད། ཨོཾ་ཨ་བྷི་ཥིཉྩ་ཏུ་མྃ་སརྦ་ཏ་ཐཱ་ག་ཏ། ཞེས་གསོལ་བ་བཏབ་པས། དབང་གི་ལྷ་རྣམས་ཀྱིས། ཨོཾ་བཛྲི་བྷ་ཝཱ་ཨ་བྷི་ཥིཉྩ་ཧཱུྃ། ཞེས་གསུངས་ཤིང་བུམ་པའི་ཆུས་སྤྱི་བོ་ནས་དབང་བསྐུར། སྐུ་གང་། དྲི་མ་དག
ཆུ་ལྷག་མ་ཡར་ལུད་པ་ལས་སེང་གེ་སྒྲ་ཀླུ་ཆེན་དགུ་དང་བཅས་པ་ལ་འོད་དཔག་མེད། ཕྱོགས་སྐྱོང་བཅུ་ལ་མི་བསྐྱོད་པས་དབུ་བརྒྱན། ཨོཾ་སརྦ་ཏ་ཐཱ་ག་ཏ་སིངྷ་ན་ད་ས་པ་རི་ཝཱ་ར། རེ་རེའི་མགོར་སྦྱར་བའི། ཨརྒྷྃ་ནས། ཤཔྟ། དྷརྨཱ་ར་ཎི་རོལ་ཆེན་དང་བཅས་པས་མཆོད། རྡོ་རྗེ་དྲིལ་བུ་འཛིན་པས། བརྩེ་བའི་ཐུགས་རྗེ་དབང་ཕྱུག་ཉིད་ཀྱི་སྐུ། ། དྲང་སྲོང་ཆེན་པོའི་ཚུལ་དུ་བཞུགས་ནས་ཀྱང་། །
འགྲོ་བའི་སྡུག་བསྔལ་དྲག་པོ་སེལ་མཛད་པའི། ། བཅོམ་ལྡན་སེང་གེ་སྒྲ་ལ་ཕྱག་འཚལ་ལོ། ། ཞེས་པས་སེང་གེ་སྒྲ་དང་། གདེངས་ཀ་ནོར་བུ་འབར་བའི་འོད་ཀྱིས་ནི། ། ས་འོག་མུན་པའི་ཚོགས་རྣམས་འཇོམས་མཛད་པ། ། བསྟན་ལ་རབ་དགའ་མཐུ་སྟོབས་བསམ་མི་ཁྱབ། ། ཀླུ་རྒྱལ་འཁོར་དང་བཅས་ལ་ཕྱག་འཚལ་ལོ། ། ཞེས་པས་ཀླུ་ཆེན་དགུ་དང་། ཚངས་པ་བརྒྱ་བྱིན་ལ་སོགས་པ། ། ཆོས་ཀྱི་དབྱིངས་ལས་དབྱེར་མེད་ཀྱང་། །
རྣམ་འཕྲུལ་དུ་མས་བསྟན་པ་སྐྱོང་། ། ཕྱོགས་སྐྱོང་བཅུ་ལ་ཕྱག་འཚལ་ལོ། ། ཞེས་པས་ཕྱོགས་སྐྱོང་བཅུ་ལ་བསྟོད་པའོ། ། དེ་ནས་གཟུངས་ཐག་བླངས་ཏེ། རང་གི་སྙིང་ག་ནས་སྔགས་ཀྱི་ཕྲེང་བ་གཟུངས་ཐག་ལ་བརྟེན་ནས་སོང་བས་བུམ་ནང་གི་ལྷའི་རྒྱུད་བསྐུལ་ནས། ཐུགས་ཀ་ནས་ཡེ་ཤེས་ཀྱི་བདུད་རྩིའི་རྒྱུན་བབས་པས་བུམ་པ་གང་བར་གྱུར། ཅེས་བརྗོད་ལ། ཨོཾ་ཨཱཿཧྲིཿསིངྷ་ན་ད་ཧཱུྃ་ཕཊ྄། ཅེས་པ་བརྒྱ་རྩ་དང་། ན་མོ་རཏྣ་ཏྲ་ཡཱ་ཡ།
ན་མོ་ཨརྻ་ཨ་ཝ་ལོ་ཀི་ཏེ་ཤྭ་ར་ཡ། བོ་དྷི་ས་ཏྭ་ཡ། མཧཱ་ས་ཏྭ་ཡ། མཧཱ་ཀ་རུ་ཎི་ཀཱ་ཡ། ཏདྱ་ཐཱ། ཨོཾ་ཨ་ཀ་ཊེ། བི་ཀ་ཊེ། ནི་ཀ་ཊེ། ཀ་ཊྃ་ཀ་ཊེ། ཀ་རོ་ཊ།
བཱིརྻ་ཡེ་སྭཱཧཱ། ཞེས་པ་ཇི་ལྟར་རིགས་པ་བཟླས་ལ། དེ་ནས་ཀླུའི་རྒྱལ་པོ་དགུའི་སྔགས་ནི། ཨོཾ་ཕུ་ཝ་རུ་ར་ཡེ། ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿཨཱ་ནནྡ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿབ་སུ་ཀ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿརཀྵ་ཀ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿཀར་ཀོ་ཊ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿཔདྨ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ།
ཨོཾ་ཕུཿམཱ་ཧཱ་པདྨ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿཤྃ་ཁ་པཱ་ལ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿཀུ་ལི་ཀ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཞེས་པ་བརྒྱ་རྩ་བརྒྱད་བཟླས་པ་ལ། དེ་ནས་ཕྱོགས་སྐྱོང་བཅུའི་སྔགས་བཟླས་ཏེ། ཨོཾ་ཤ་ཀྲ་ཡེ་སྭཱཧཱ། ཏ་ཀྵ་ཡེ། ཨགྣེ་ཡེ། ཡ་མ་ཡེ། ནི་རི་ཏི་ཡེ།
བ་རུ་ཎ་ཡེ། བ་ར་བི་རི། ཀུ་བཱེ་ར་ཡེ། རུ་ཏྲ་ཡེ། ཨུརྡྷྃ་བྲ་ཧ་མ་ན་ཡེ། སུརྻ་བྲ་ན། ཨ་དྷི་པ་ཏ་ཡེ། ཙཎྜ་ནཀྵ་ཨ་དྷི་པ་ཏ་ཡེ། ཨ་དྷི་པྲི་ཐི་ཝི་བྷྱཿ ཨ་སུ་ར་བྷྱཿ
ན་གེ་བྷྱཿསྭཱཧཱ། ཞེས་པ་བརྒྱ་རྩ་བརྒྱད་བཟླས་ལ། གཉིས་པ་དབང་གི་བུམ་པ་ལ་རྡོ་རྗེར་གཟུངས་སྤོས་ལ། རང་གི་སྙིང་ཁ་ནས་སྔགས་ཀྱི་ཕྲེང་བ་གཟུངས་ཐག་ལ་བརྟེན་ནས་སོང་བས་བུམ་པའི་ཆུ་ནུས་པ་དང་ལྡན་པར་གྱུར། ཨོཾ་ཨཱཿཧྲིཿསིངྷ་ན་ད་ཧཱུྃ་ཕཊ྄། ཅེས་དང་། ཡུམ་གྱི་སྔགས་ནི། ཨོཾ་རུ་རུ་སྥུ་རུ་ཛྭ་ལ་ཏིཥྛ་སིདྡྷ་ལོ་ཙཱ་ནེ་སརྦ་ཨརྠཱ་པཱ་དྷ་ན་ཡེ་སྭཱཧཱ། ཞེས་དེ་བཞིན་གཤེགས་པ་རིགས་བཞིའི་ཡུམ་དང་། ཨོཾ་པྲ་བྷ་ཝ་དྷྱ་བྷུ་པྲ་བྷ་ཝ་དྷྱ་བྷུརྦུ་ཝ་སྭ་པྲ་བྷ་ཝ་དྷྱ།
པྲ་ཝ་དྷྱ། སརྦ་ན་ག་དུཿ ཁོ་པྲ་ཤ་མ་ན་ཡེ་སྭཱཧཱ། ཞེས་ཀླུའི་རིགས་ཀྱི་ཡུམ་སྟེ། ཡུམ་གཉིས་ཀྱི་སྔགས་ཉེར་གཅིག་བཟླས། ཡང་། ཨོཾ་ཕུཿཝ་རུ་ཎ་ཡ་ེབྷུ་མི་པ་ཏི་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿཨ་ནནྡ་ཡེ་བྷུ་མི་པ་ཏི་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿབ་སུ་ཀ་ཡེ་བྷུ་མི་པ་ཏི་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿཏཀྵ་ཀ་ཡེ་བྷུ་མི་པ་ཏི་ཕུཿཧཱུྃ་སྭཱཧཱ།
ཨོཾ་ཕུཿཀརྐོ་ཊ་ཡེ་བྷུ་མི་པ་ཏི་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿཔདྨ་ཡེ་བྷུ་མི་པ་ཏི་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿམཧཱ་པདྨ་ཡེ་བྷུ་མི་པ་ཏི་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿཤྃ་ཁ་པཱ་ལ་ཡེ་བྷུ་མི་པ་ཏི་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿཀུ་ལི་ཀ་ཡེ་བྷུ་མི་པ་ཏི་ཕུཿཧཱུྃ་ཕཊ྄་སྭཱཧཱ། ཞེས་པ་ཉེར་གཅིག་བཟླས་སོ། ། གསུམ་པ་ཡང་གཟུངས་ཐག་རྩི་སྨན་གྱི་བུམ་པར་སྤོས་ལ། བདུད་རྩིར་བསྒྱུར་བའི་སྔགས་ནི། ཨོཾ་དི་བྱ་ཨ་མྲྀ་ཏེ། ས་མནྟརྤ་ཤ་མི་ཏ།
པྲ་ཏྲིཙྪ། ཐ་པ་ས་ནན་ན་མ་སྭཱཧཱ། ཞེས་ཉེར་གཅིག་བཟླས་པས་བདུད་རྩིར་བསྒྱུར་བར་བསམ་ལ། ལྷའི་བུམ་པ་ལ་སྔར་བཞིན། ཨོཾ་སརྦ་ཏ་ཐཱ་ག་ཏ་སིངྷ་ན་ད་ས་པ་རི་ཝཱ་ར། རེ་རེ་མགོར་སྦྱར་བའི། ཨརྒྷྃ་ནས། ཤཔྟ། དྷརྨ་ར་ཎི་རོལ་ཆེན་དང་བཅས་པས་མཆོད། རྡོ་རྗེ་དྲིལ་བུ་འཛིན་པས།
བརྩེ་བའི་ཐུགས་རྗེ་དབང་ཕྱུག་ཉིད་ཀྱི་སྐུ། ། དྲང་སྲོང་ཆེན་པོའི་ཚུལ་དུ་བཞུགས་ནས་ཀྱང་། ། འགྲོ་བའི་སྡུག་བསྔལ་དྲག་པོ་སེལ་མཛད་པའི། ། བཅོམ་ལྡན་སེང་གེ་སྒྲ་ལ་ཕྱག་འཚལ་ལོ། ། ཞེས་དང་། གདེངས་ཀ་ནོར་བུ་འབར་བའི་འོད་ཀྱིས་ནི། ། ས་འོག་མུན་པའི་ཚོགས་རྣམས་འཇོམས་མཛད་པ། ། བསྟན་ལ་རབ་དགའ་མཐུ་སྟོབས་བསམ་མི་ཁྱབ། ། ཀླུ་རྒྱལ་འཁོར་དང་བཅས་ལ་ཕྱག་འཚལ་ལོ། ། ཞེས་དང་།
ཚངས་པ་བརྒྱ་བྱིན་ལ་སོགས་པ། ། ཆོས་ཀྱི་དབྱིངས་ལས་དབྱེར་མེད་ཀྱང་། ། རྣམ་འཕྲུལ་དུ་མས་བསྟན་པ་སྐྱོང་། ། ཕྱོགས་སྐྱོང་རྣམས་ལ་ཕྱག་འཚལ་ལོ། ། ཞེས་སོགས་ཀྱིས་བསྟོད་ནས། དུང་ཆོས་ཀྱི་མཆོད་ཡོན་བུམ་པར་བླུག་ལ། ཡེ་ཤེས་པ་གཤེགས། དམ་ཚིག་པ་འོད་དུ་ཞུ་བ་ལས་བྱུང་བའི་བུམ་པའི་ཆུ་བདུད་རྩིའི་རང་བཞིན་དུ་གྱུར། པར་བསམ་ལ་ཡིག་བརྒྱ་ལན་གསུམ་གྱིས་བརྟན་པར་བསམ་མོ།་་་་་། ཡང་བུམ་བསྐྱེད་བདག་བསྐྱེད་ཀྱི་མཇུག་ཏུ་མཛད་པའི་ཕྱག་ལེན་ཡང་ཡོད་པས་གང་བདེ་བྱའོ། །
བཞི་པ་ཀླུ་དང་འབྲེལ་བའི་ཆོ་ག་ལ་དྲུག ཀླུ་བསྐྱེད་པ། སྤྱན་དྲངས་པ། དགུག་གཞུག་བྱ་བ། དབང་བསྐུར་བ། མཆོད་པ་འབུལ་བ། སྟོད་པ་བྱ་བའོ། ། དང་པོ་ནི། ཀླུའི་གཟུགས་དང་དཀྱིལ་འཁོར་བསང་སྦྱངས། སྟོང་པའི་ངང་ལས་པྃ་ལས་ཆུའི་དཀྱིལ་འཁོར་གྱི་དབུས་སུ་བྷྲུྃ་ལས་རིན་པོ་ཆེ་སྣ་ཚོགས་ལས་གྲུབ་པའི་གཞལ་ཡས་ཁང་པ་གྲུ་བཞི་པ།
སྒོ་བཞི་པ། ནང་ནས་རིམ་པ་བཞིན་དམར་སྔོ་དཀར་བའི་རྩིག་པ་གསུམ་དང་ལྡན་པའི་སྟེང་དུ། རིན་པོ་ཆེའི་ཕ་གུ་སེར་པོ་ལ་དྲ་བ་དང་དྲ་བ་ཕྱེད་པ་འཕྱང་བ། མདའ་ཡབ་དང་པུ་ཤུས་མཛེས་པར་བྱས་པ། རྩིག་པའི་ཕྱི་རོལ་འདོད་ཡོན་གྱི་སྣམ་བུ་དམར་པོ་ལ་གནས་པའི་ལྷ་མོ་སྣ་ཚོགས་པས་མཆོད་རྫས་དུ་མ་ཐོགས་ནས་འཁོད་པ། དེའི་ཕྱི་རོལ་སྒོ་བཞིའི་ཐད་སོར། ཤར་དུ་སྦྲུལ་དཀར་པོ་གཉིས། ལྷོར་སྦྲུལ་སེར་པོ་གཉིས། ནུབ་ཏུ་སྦྲུལ་དམར་པོ་གཉིས། བྱང་དུ་སྦྲུལ་ལྗང་ཁུ་གཉིས་རྣམས་བྲང་སྤྲད་ཅིང་།
མཚམས་བཞིར་མཇུག་མ་མདུད་པ། དེའི་ཕྱི་རོལ་ལྕགས་རི་སྔོན་པོས་བསྐོར་བ། མཚན་ཉིད་ཐམས་ཅད་ཡོངས་སུ་རྫོགས་པའི་དབུས་ཕྱུར་བུར་གྱུར་པའི་རྩེ་མོར་རྡོ་རྗེ་རིན་པོ་ཆེའི་ཏོག་གིས་བརྒྱན་པ། ནང་གི་ཕྱོགས་མདོག་ཤར་དཀར། ལྷོར་སེར། ནུབ་དམར། བྱང་ལྗང་བའི་དབུས་སུ་པདྨ་འདབ་མ་བརྒྱད་པའི་ལྟེ་བ་དང་འདབ་མ་རྣམས་ཀྱི་སྟེང་དུ་ཟླ་བའི་དཀྱིལ་འཁོར་རེ་རེའི་སྟེང་དུ། ནམ་དགུ་ལས་འོད་ཟེར་འཕྲོས། འདུས་གཅིག་ཏུ་གྱུར་པ་ལས། དབུས་སུ་ཆུ་བདག་ཝ་རུ་ཎ་དཀར་པོ།
འདབ་མ་བརྒྱད་ལ་ཤར་དུ་མཐའ་ཡས་སྔོན་པོ། ལྷོར་ནོར་རྒྱས་སེར་པོ། ནུབ་ཏུ་འཇོག་པོ་དམར་པོ། བྱང་དུ་སྟོབས་རྒྱུ་ལྗང་ཁུ། མེར་པདྨ་དམར་པོ། སྲིན་པོར་པདྨ་ཆེན་པོ་སྔོན་པོ། རླུང་དུ་དུང་སྐྱོང་སེར་པོ། དབང་ལྡན་དུ་རིགས་ལྡན་དཀར་པོ། ཐམས་ཅད་ཀྱང་སྦྲུལ་མགོའི་གདེངས་ཀ་བདུན་བདུན་དང་ལྡན་པའི་སྤྱི་བོར་ཡིད་བཞིན་གྱི་ནོར་བུ་རིན་པོ་ཆེ་དབང་གི་རྒྱལ་པོས་མཛེས་ཤིང་། དར་དང་རིན་པོ་ཆེའི་རྒྱན་གྱིས་སྤྲས་པ།
སྨད་སྦྲུལ་མཇུག་འཁྱིལ་བ། སྟོད་ལྷའི་གཟུགས་ཅན་སྙིང་ཁར་ཐལ་མོ་སྦྱར་བའོ། ། དེ་ཐམས་ཅད་ཀྱི་དཔྲལ་བར་ཨོཾ། མགྲིན་པར་ཨཱཿ ཐུགས་ཁར་ཧཱུྃ། གཉིས་པ་ནི། རང་གི་ཐུགས་ཀའི་ཧྲཱིཿལས་འོད་ཟེར་འཕྲོས་པས། རྒྱ་མཚོ་ཆེན་པོའི་ཀློང་དཀྱིལ་ནས་ཀླུ་རྒྱལ་འཁོར་དང་བཅས་པ་ལ་ཀླུ་དང་ས་བདག་དཔག་ཏུ་མེད་པས་བསྐོར་བ། ཨོཾ་བཛྲ་ས་མཱ་ཛཿ གདེངས་ཀ་ནོར་བུ་འབར་བའི་འོད་ཀྱིས་ནི། །
ས་འོག་མུན་པའི་ཚོགས་རྣམས་འཛོམས་མཛད་ཅིང་། ། བསྟན་ལ་རབ་དགའ་མཐུ་སྟོབས་བསམ་མི་ཁྱབ། ། ཀླུ་རྒྱལ་འཁོར་བཅས་གནས་འདིར་གཤེགས་སུ་གསོལ། ། ཞེས་དང་མཐེ་བོང་གཤིབས་པའི་རྒྱབ་ཏུ་མཛུབ་མོ་གཉིས་རྩེ་སྤྲད། སོར་མོ་ལྷག་མ་རྣམས་བརྐྱངས་པ་གདེངས་ཀའི་ཚུལ་དུ་བྱས་ལ། མཐེ་བོས་ནང་གཡབ་ཅིང་། ཨོཾ་ཨེ་ཧྱེ་ཧི་ན་ག་རཱ་ཛ་ས་པ་རི་ཝཱ་ར་ས་མ་ཡེ་སྭཱཧཱ། ཞེས་དང་། ཨོཾ་སྭ་ཝི་ཏི། པྲ་ཝི་ཏེ།
ཨ་གཙྪ་སྭཱཧཱ། ལན་གསུམ་གྱིས་སྤྱིར་དགུག དེ་ནས། ཨོཾ་ཝ་རུ་ཎ་ཡེ་ཨེ་ཧྱེ་ཧི། ཨ་ནནྡ་ཡེ། བ་སུ་ཀ་ཡེ། རཀྵ་ཀ༞ ཀརྐོ་ཊ་ཡེ༞ པདྨ༞ མཧཱ་པདྨ་ཡེ༞ ཤྃ་ཁ་པཱ་ལ་ཡེ༞ ཀུ་ལི་ཀ་ཡེ༞ མགོར་ཨོཾ་དང་མཐར་ཨེ་ཧྱེ་ཧི་ཞེས་པ་ཀུན་ལ་སྦྱར་ཏེ་སྤྱན་དྲངས་སོ། ། གསུམ་པ་ནི། ཛཿཧཱུྃ་བཾ་ཧོཿ ཞེས་པས་གཉིས་སུ་མེད་པར་བསྟིམ།
བཞི་པ་ནི། སླར་ཡང་ཐུགས་ཀའི་ཧྲིཿལས་འོད་འཕྲོས་པས་དབང་གི་ལྷ་རིགས་ལྔ་འཁོར་དང་བཅས་པ་བཛྲ་ས་མཱ་ཛཿ ཨོཾ་པཉྩ་ཀུ་ལ་ས་པ་རི་ཝཱ་ར་ཨརྒྷྃ། སོགས་ནས། ཤཔྟའི་བར་གྱིས་མཆོད། ཨོཾ་ཨ་བྷི་ཥིཉྩ་ཏུ་མྃ་སརྦ་ཏ་ཐཱ་ག་ཏ། ཞེས་གསོལ་བ་བཏབ་པས། དབང་གི་ལྷ་རྣམས་ཀྱིས། ཨོཾ་བཛྲི་བྷཱ་ཝ་ཨ་བྷི་ཥིཉྩ་ཧཱུྃ། ཞེས་གསུངས་ཤིང་བུམ་ཆུས་སྤྱི་བོ་ནས་དབང་བསྐུར།
སྐུ་གང་། དྲི་མ་དག ཆུ་ལྷག་མ་ཡར་ལུད་པ་ལས་འོད་དཔག་མེད་པ་རེ་རེས་དབུ་བརྒྱན། ཞེས་བསམ་ཞིང་། ལྔ་པ་ནི། མཆོད་པ་རྣམས་བསངས་སྦྱངས། སྟོང་པའི་ངང་ལས་ཨོཾ་ལས་བྱུང་བའི་རིན་པོ་ཆེ་ལས་གྲུབ་པའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཨོཾ་འོད་དུ་ཞུ་བ་ལས་བྱུང་བའི་ལྷ་རྫས་ལས་གྲུབ་པའི་མཆོད་ཡོན། ཞབས་བསིལ། མེ་ཏོག བདུག་སྤོས།
མར་མེ། དྲི་མཆོག ཞལ་ཟས། རོལ་མོ་རྣམས་དྭངས་ཤིང་ཐོགས་པ་མེད་པ་ནམ་མཁའི་མཐའ་ཀླས་པར་གྱུར། ཅེས་དང་། སོ་སོའི་ཕྱག་རྒྱ་དང་བཅས་པས། ཨོཾ་བཛྲ་ཨརྒྷྃ། ནས། ཤཔྟའི་བར་གྱི་བྱིན་གྱིས་བརླབས་ལ། ཨོཾ་ཝ་རུ་ཎ་ཡེ་གྲྀཧྞེ་དྃ་ཨརྒྷྃ་སྭཱཧཱ།
དེ་བཞིན་དུ། ཨོཾ་ཨ་ནནྡ་གྲྀཧྞེ་དྃ༞ ཨོཾ་བ་སུ་ཀ་ཡེ༞ ཨོཾ་ཏཀྵ་ཀ་ཡེ༞ ཨོཾ་ཀརྐོ་ཊ་ཡེ༞ ཨོཾ་པདྨ་ཡེ༞ ཨོཾ་མཧཱ་པདྨ་ཡེ༞ ཨོཾ་ཤྃ་ཁ་པཱ་ལ་ཡེ༞ ཨོཾ་ཀུ་ལི་ཀ་ཡེ་གྲྀཧྞ་དྃ་ཨརྒྷྃ་སྭཱཧཱས། མཆོད་ཡོན་དང་། ཡང་། ཨོཾ་ཝ་རུ་ཎ་ཡེ་གྲྀཧྞ་དྃ་པཱ་དྱྃ་སྭཱཧཱ། དེ་བཞིན་དུ། ཨོཾ་ཨ་ནནྡ༞ ཨོཾ་བ་སུ་ཀ་ཡེ༞ ཨོཾ་ཏཀྵ་ཀ་ཡེ༞ ཨོཾ་ཀརྐོ་ཊ་ཡེ༞ ཨོཾ་པདྨ་ཡེ༞ ཨོཾ་མཧཱ་པདྨ་ཡེ༞ ཨོཾ་ཤྃ་ཁ་པཱ་ལ་ཡེ༞ ཨོཾ་ཀུ་ལི་ཀ་ཡེ༞ ཨོཾ་ཝ་རུ་ཎ་ཡེ་གྲྀཧྞ་དྃ་པུཥྤྃ་སྭཱཧཱ། དེ་བཞིན་དུ། ཨོཾ་ཨ་ནནྡ༞ ཨོཾ་བ་སུ་ཀ་ཡེ༞ ཨོཾ་ཏཀྵ་ཀ་ཡེ༞ ཨོཾ་ཀརྐོ་ཊ་ཡེ༞ ཨོཾ་པདྨ་ཡེ༞ ཨོཾ་མཧཱ་པདྨ་ཡེ༞ ཨོཾ་ཤྃ་ཁ་པཱ་ལ་ཡེ༞ ཨོཾ་ཀུ་ལི་ཀ་ཡེ༞ ཨོཾ་ཝ་རུ་ཎ་ཡེ་གྲྀཧྞ་དྃ་དྷུ་པྃ་སྭཱཧཱ། དེ་བཞིན་དུ།
ཨོཾ་ཨ་ནནྡ༞ ཨོཾ་བ་སུ་ཀ་ཡེ༞ ཨོཾ་ཏཀྵ་ཀ་ཡེ༞ ཨོཾ་ཀརྐོ་ཊ་ཡེ༞ ཨོཾ་པདྨ་ཡེ༞ ཨོཾ་མཧཱ་པདྨ་ཡེ༞ ཨོཾ་ཤྃ་ཁ་པཱ་ལ་ཡེ༞ ཨོཾ་ཀུ་ལི་ཀ་ཡེ༞ ཨོཾ་ཝ་རུ་ཎ་ཡེ་གྲྀཧྞ་དྃ་ཨ་ལོ་ཀེ་སྭཱཧཱ། དེ་བཞིན་དུ། ཨོཾ་ཨ་ནནྡ༞ ཨོཾ་བ་སུ་ཀ་ཡེ༞ ཨོཾ་ཏཀྵ་ཀ་ཡེ༞ ཨོཾ་ཀརྐོ་ཊ་ཡེ༞ ཨོཾ་པདྨ་ཡེ༞ ཨོཾ་མཧཱ་པདྨ་ཡེ༞ ཨོཾ་ཤྃ་ཁ་པཱ་ལ་ཡེ༞ ཨོཾ་ཀུ་ལི་ཀ་ཡེ༞ ཨོཾ་ལྭ་རུ་ཎ་ཡེ་གྲྀཧྞ་དྃ་གནྡྷྃ་སྭཱཧཱ། དེ་བཞིན་དུ། ཨོཾ་ཨ་ནནྡ༞ ཨོཾ་བ་སུ་ཀ་ཡེ༞ ཨོཾ་ཏཀྵ་ཀ་ཡེ༞ ཨོཾ་ཀརྐོ་ཊ་ཡེ༞ ཨོཾ་པདྨ་ཡེ༞ ཨོཾ་མཧཱ་པདྨ་ཡེ༞ ཨོཾ་ཤྃ་ཁ་པཱ་ལ་ཡེ༞ ཨོཾ་ཀུ་ལི་ཀ་ཡེ༞ ཨོཾ་ཝ་རུ་ཎ་ཡེ་གྲྀཧྞ་དྃ་ནཻ་ཝི་ཏེ་སྭཱཧཱ། དེ་བཞིན་དུ། ཨོཾ་ཨ་ནནྡ༞ ཨོཾ་བ་སུ་ཀ་ཡེ༞ ཨོཾ་ཏཀྵ་ཀ་ཡེ༞ ཨོཾ་ཀརྐོ་ཊ་ཡེ༞ ཨོཾ་པདྨ་ཡེ༞ ཨོཾ་མཧཱ་པདྨ་ཡེ༞ ཨོཾ་ཤྃ་ཁ་པཱ་ལ་ཡེ༞ ཨོཾ་ཀུ་ལི་ཀ་ཡེ༞ ཨོཾ་ལྭ་རུ་ཎ་ཡེ་གྲྀཧྞ་དྃ་ཤཔྟ་སྭཱཧཱ། དེ་བཞིན་དུ། ཨོཾ་ཨ་ནནྡ༞ ཨོཾ་བ་སུ་ཀ་ཡེ༞ ཨོཾ་ཏཀྵ་ཀ་ཡེ༞ ཨོཾ་ཀརྐོ་ཊ་ཡེ༞ ཨོཾ་པདྨ་ཡེ༞ ཨོཾ་མཧཱ་པདྨ་ཡེ༞ ཨོཾ་ཤྃ་ཁ་པཱ་ལ་ཡེ༞ ཨོཾ་ཀུ་ལི་ཀ་ཡེ༞ འདི་ལ་ཤཔྟ་མི་བྱ་བའི་ལུགས་ཀྱང་འདུག་ཅིང་དཔྱད་པར་བྱའོ། ། ཞལ་ཟས་ཀྱི་སྐབས།
འབྲས་ཆན་འོ་མ་དང་སྦྱར་བ་དང་། སྣུམ་ཁུར། མངར་གསུམ་སོགས་ཀྱི་ཁ་ཟས་བཟང་པོ་སྐུ་གཟུགས་རེ་རེ་ལ་འབུལ་བའམ། ཡང་ན་གཏོར་མ་ལ་བཞག་པར་བྱའོ། ། དེ་ནས་གཏོར་མ་ལ་ཆུ་བྲན་ལ། བསང་སྦྱངས་བྱས་ལ། ནམ་མཁའ་མཛོད་ཀྱི་ཕྱག་རྒྱ་དང་བཅས་ལ། ཨོཾ་ཝ་རུ་ཎ་ཡེ། ཨ་ནནྡ་ཡེ། བ་སུ་ཀ་ཡེ།
ཏཀྵ་ཀ་ཡེ། ཀརྐོ་ཊ་ཡེ། པདྨ་ཡེ། མཧཱ་པདྨ་ཡེ། ཤྃ་ཁ་པཱ་ལ་ཡེ། ཀུ་ལི་ཀ་ཡེ་ན་མཿསརྦ་ཏ་ཐཱ་ག་ཏེ་བྷྱོཿ བི་ཤྭ་མུ་ཁེ་བྷྱཿསརྦ་ན་ག་ལཻ་ར་ཏི་ན་ཕུཿ ཊ་ཊ་ར་ཙི་ཏེ་ཧེ་ཧེ་གྲྀཧྞེ་དྃ་བ་ལིཾ་ཏ་ཡེ་སྭཱཧཱ། ཞེས་ལན་གསུམ་གྱིས་ཕུལ། ཐུན་མོང་མ་ཡིན་པའི་མཆོད་པ་ནི།
ཨོཾ་ཝ་རུ་ཎ་ཡེ་གྲྀཧྞེ་དྃ་པྲ་ཏིཙྪ་ཨི་དྃ་ཚ་ཏྲྃ་ཀ་སྭཱཧཱ། དེ་བཞིན་དུ། ཨོཾ་ཨ་ནནྡ་ཡེ༞ ཨོཾ་བ་སུ་ཀ་ཡེ༞ ཨོཾ་ཏཀྵ་ཀ་ཡེ༞ ཨོཾ་ཀརྐོ་ཊ་ཡེ༞ ཨོཾ་པདྨ་ཡེ༞ ཨོཾ་མཧཱ་པདྨ་ཡེ༞ ཨོཾ་ཤྃ་ཁ་པཱ་ལ་ཡེ༞ ཨོཾ་ཀུ་ལི་ཀ་ཡེ་གྲྀཧྞེ་དྃ་པྲ་ཏིཙྪ་ཨི་དྃ་ཚ་ཏྲྃ་ཀ་སྭཱཧཱ། ཞེས་པ་རྣམས་ཀྱིས་གདུགས་དམར་པོ་དང་། ཡང་དེ་བཞིན་དུ། ཨོཾ་ཝ་རུ་ཎ་ཡེ་གྲྀཧྞེ་དྃ་པྲ་ཏིཙྪ་ཨི་དམ་པ་ཏྲྃ་ཀ་སྭཱཧཱ། དེ་བཞིན་དུ། ཨོཾ་ཨ་ནནྡ་ཡེ༞ ཨོཾ་བ་སུ་ཀ་ཡེ༞ ཨོཾ་ཏཀྵ་ཀ་ཡེ༞ ཨོཾ་ཀརྐོ་ཊ་ཡེ༞ ཨོཾ་པདྨ་ཡེ༞ ཨོཾ་མཧཱ་པདྨ་ཡེ༞ ཨོཾ་ཤྃ་ཁ་པཱ་ལ་ཡེ༞ ཨོཾ་ཀུ་ལི་ཀ་ཡེ༞ སོགས་ཀྱིས་གདན་དང་། ཡང་། ཨོཾ་ཝ་རུ་ཎ་ཡེ་གྲྀཧྞེ་དྃ་པྲ་ཏིཙྪ་ཨི་དྃ་ཡ་ཛྙོ་པ་ཝི་ཏྲཾ་སྭཱཧཱ།
དེ་བཞིན་དུ། ཨོཾ་ཨ་ནནྡ་ཡེ༞ ཨོཾ་བ་སུ་ཀ་ཡེ༞ ཨོཾ་ཏཀྵ་ཀ་ཡེ༞ ཨོཾ་ཀརྐོ་ཊ་ཡེ༞ ཨོཾ་པདྨ་ཡེ༞ ཨོཾ་མཧཱ་པདྨ་ཡེ༞ ཨོཾ་ཤྃ་ཁ་པཱ་ལ་ཡེ༞ ཨོཾ་ཀུ་ལི་ཀ་ཡེ༞ ཞེས་སོགས་ཀྱིས་རས་སྐུད་དམར་པོ་རྣམས་འབུལ་ལོ། ། དྲུག་པ་བསྟོད་པ་ནི། རྡོ་རྗེ་དྲིལ་བུ་འཛིན་པས། མཐའ་ཡས་ནོར་རྒྱས་ལ་སོགས་ཀླུ་དབང་རྣམས། ། ཆུ་གཏེར་རྒྱ་མཚོའི་གཏིང་མཐའ་རབ་ཟབ་ནས། ། རིན་ཆེན་སྣ་ཚོགས་ཀྱིས་སྤྲས་ཡིད་འོང་བའི། ། ཕོ་བྲང་འབྱོར་བ་ཆེ་ལྡན་གནས་ན་བཞུགས། ། དབུ་ལ་གདེངས་ཀའི་ནོར་བུ་ཚོགས་དབུས་ནས། ། ཡིད་བཞིན་ནོར་བུ་བསམ་ཀུན་རྫོགས་བྱེད་ཅིང་། །
བདག་གཞན་དོན་འབྱོར་ཕུན་ཚོགས་འབྱུང་བའི་གནས། ། འོད་འབར་ལ་སོགས་མུན་སེལ་རྣམས་ཀྱིས་བརྒྱན། ། ཚེ་རབས་དུ་མར་ཡོན་ཏན་ལེགས་སྦྱངས་མཐུས། ། ཀླུ་དབང་འབྱོར་པ་མཐའ་ཡས་ཡང་དག་རྫོགས། ། རྫུ་འཕྲུལ་མཐུ་སྟོབས་ཆེ་ལ་མངའ་བརྙེས་པའི། ། ཡོན་ཏན་བསམ་གྱིས་མི་ཁྱབ་ཁྱོད་ལ་འདུད། ། དད་ལྡན་རྒྱལ་བའི་བཀའ་ཐོས་ཞལ་མཐོང་ཞིང་། ། བསྒྲུབ་ལ་བརྩོན་པ་སངས་རྒྱས་ཐུགས་སུ་ཆུད། ། ཐབས་དང་སྙིང་རྗེས་གཞན་དོན་རྫོགས་མཛད་པ། ། བདག་དང་གཞན་དོན་འབྱོར་པ་ཁྱོད་ལ་འདུད། །
སྔོན་ཚེ་བདེ་གཤེགས་སྤྱན་སྔར་བཀའ་བསྒོས་ཏེ། ། བསྟན་པ་བསྲུང་དང་འགྲོ་ལ་ཕན་གདགས་ཕྱིར། ། དམ་ལས་མི་འདའ་དམ་ཚིག་རྗེས་དགོངས་ལ། ། གསོལ་གདབ་ལས་མཛོད་བདག་དོན་ཡོངས་རྫོགས་མཛོད། ། ཀླུ་ཡི་་་་་་དཔེ་ཁ་ཅིག་ལ་འདིའི་འཕྲིན་བཅོལ་འདི་མི་སྣང་། རྒྱལ་པོ་འཁོར་བཅས་རྣམས། ། མཆོད་སྦྱིན་གཏོར་མ་འདི་བཞེས་ལ། ། རྣལ་འབྱོར་བདག་ཅག་འཁོར་བཅས་ལ། ། ནད་མེད་ཚེ་དང་དབང་ཕྱུག་དང་། ། དཔལ་དང་གྲགས་དང་སྐལ་བ་བཟང་། །
ལོངས་སྤྱོད་རྒྱ་ཆེན་ཀུན་ཐོབ་ཅིང་། ། ཞི་དང་རྒྱས་ལ་སོགས་པ་ཡི། ། ལས་ཀྱི་དངོས་གྲུབ་བདག་ལ་སྩོལ། ། དངོས་གྲུབ་ཀུན་གྱི་སྟོང་གྲོགས་མཛོད། ། དུས་མིན་འཆི་དང་ནད་རྣམས་དང་། ། གདོན་དང་བགེགས་རྣམས་མེད་པར་མཛོད། ། རྨི་ལམ་ངན་དང་མཚན་མ་ངན། ། བྱ་བྱེད་ངན་པ་མེད་པར་མཛོད། ། འཇིག་རྟེན་བདེ་ཞིང་ལོ་ལེགས་དང་། ། འབྲུ་རྣམས་འཕེལ་ཞིང་ཆོས་འཕེལ་བ། །
དགེ་ལེགས་ཐམས་ཅད་འབྱུང་བའི་གནས། ། ཡིད་ལ་འདོད་པ་ཀུན་འགྲུབ་ཤོག ། ཅེས་པས་བསྟོད་པ་དང་འཕྲིན་ལས་བཅོལ་ལོ། ། ལྔ་པ་གདོན་གྱི་བྱ་བ་ལ་བཞི། མཆོད་པ། གསོ་བ། དབང་བསྐུར་བ། དམ་ལ་བཞག་པའོ། ། དང་པོ་མཆོད་པའི་ཡུལ་སྤྱན་དྲང་བར་བྱ་སྟེ། གདེངས་ཀའི་ཕྱག་རྒྱ་བཅས་ལ།
ཨོཾ་ནཱ་ག་ནན། ནཱ་ག་ནི་ནན། ནཱ་ག་ཀུ་མ་ར་ནན། ནཱ་ག་ཀུ་མ་ར་ནི་ནན། ཨ་གཙྪ་ཡ། ཨ་གཙྪ་ཡ། ལན་གསུམ་གྱི་ཀླུ་ཕལ་བ་རིགས་བཞི་དང་། ཡང་། ཨོཾ་བྷུ་མི་པ་ཏི་ནན། བྷུ་མི་པ་ཏི་ནི་ནན།
བྷུ་མི་པ་ཏི་ཀུ་མ་ར་ནི་ནན། ཨ་གཙྪ་ཡ། ཨ་གཙྪ་ཡ། ཞེས་ལན་གསུམ་གྱིས་ས་བདག་ཕལ་པ་རིགས་བཞི་དགུག དེ་ནས་བྱེ་བྲག་ཏུ་ཤ་གཉེར་བ་དགུག་སྟེ། སེམས་ཅན་ཐམས་ཅད་དང་། བྱེ་བྲག་ཏུ་ཤ་གཉེར་བ་རྣམས་ལ་སྙིང་བརྩེ་བའི་བསམ་པས། འདོད་རྒྱལ་གྱི་ཕྱག་རྒྱས་བཅིང་ལ་བདེན་པའི་སྟོབས་བརྗོད་ཅིང་དགུག་སྟེ། ན་མོ་རྗེ་བཙུན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་ཀྱི་བཀའ་བདེན་པ་དང་། སངས་རྒྱས་གྱི༞ ཆོས་ཀྱི༞ དགེ་འདུན་གྱི༞ འཇིག་རྟེན་དབང་ཕྱུག་སེང་གེ་སྒྲའི༞ ཀླུའི་རྒྱལ་པོ་དགུའི༞ ཕྱོགས་སྐྱོང་བཅུའི༞ བདེན་པ་ཆེན་པོའི་བྱིན་རླབས་དང་།
བདག་ཅག་གི་བསམ་པ་རྣམ་པར་དག་པའི་བདེན་པ་དང་། བདེན་པ་དེའི་མཐུས་སྦྱིན་པའི་བདག་པོ། ཆེ་གེ་མོ། ལ་གནོད་ཅིང་ཤ་གཉེར་བའི་ཀླུ་དང་ས་བདག་གི་རིགས་གང་ཡིན་པ་དེ་དག་ཐམས་ཅད་ཞི་བའི་སེམས་དང་ལྡན་པར་གྱུར་ནས། སྐད་ཅིག་ཐེངས་ཅིག་ཡུད་ཙམ་ལ་མཆོད་པའི་གནས་འདིར་མཆིས་པར་གྱུར་ཅིག ཨོཾ་ནཱ་ག་ནན། ནཱ་ག་ནི་ནན། ནཱ་ག་ཀུ་མ་ར་ནན། ནཱ་ག་ཀུ་མ་ར་ནི་ནན། ན་མཿསརྦ་ཏ་ཐཱ་ག་ཏེ་བྷྱོཿ
སརྦ་མུ་ཁེ་བྷྱཿ སརྦ་ནཱ་ག་ལེ་ལེ། རེ་རེ་ར་ཙི་ན་ཕུཿ ཊ་ཊ་ར་ཙི་ཏེ། ཧེ་ཧེ་ཨ་གཙྪ་ཨ་གཙྪ། ཞེས་དང་། ཨོཾ་བྷུ་མི་པ་ཏི་ནི་ནན། བྷུ་མི་པ་ཏི་ནན། བྷུ་མི་པ་ཏི་ཀུ་མ་ར་ནན། བྷུ་མི་པ་ཏི་ཀུ་མ་ར་ནི་ནན།
སརྦ་ཏ་ཐཱ་ག་ཏེ་བྷྱོཿ སརྦ་མུ་ཁེ་བྷྱཿ སརྦ་བྷུ་མི་པ་ཏི་ལེ་ལེ་རེ་རེ་ར་ཙི་ན་ཕུཿ ཊ་ཊ་ར་ཙི་ཏེ། ཧེ་ཧེ་ཨ་གཙྪ་ཨཙྪ། ཞེས་ལན་གསུམ་གྱིས་དགུག དེས་ཀྱང་མ་ཁུགས་སྙམ་པའི་ཐེ་ཚོམ་ཡོད་ན། རྡོ་རྗེ་ལྕགས་ཀྱུ་མས་ཀྱང་དགུག་པར་བྱ་སྟེ། གཡོན་པའི་གུང་མཛུབ་སྟེ། སྟ་ཟུར་ཕྱོགས་སུ་བཞག
གཡས་པའི་མཛུབ་མོ་གུང་མོའི་སྟེང་དུ་བཀུག་ལ་གཞུག མཐེ་བོས་སྲིན་ལག་དང་མཐེའུ་ཆུང་མནན་ལ། ཨོཾ་ཙུ་རུ་ཀུནྡྷ། ཙུ་རུ་ཀུནྡྷ། སརྦ་ནཱ་ག་ཨ་ཀརྵ་ཡ་ཧཱུྃ་ཛཿཞེས་དང་། ཨོཾ་ཙུ་རུ་ཀུནྡྷ། སརྦ་བྷུ་མི་པ་ཏི་ཨ་ཀརྵ་ཡ་ཧཱུྃ་ཛཿཞེས་པས་ལན་གསུམ་གྱིས་བཀུག་ནས་རིམ་པ་བཞིན་མཆོད་པར་བྱ་སྟེ། ཨོཾ་ནཱ་ག་ནན། ནཱ་ག་ནི་ནན། ནཱ་ག་ཀུ་མ་ར་ནན།
ནཱ་ག་ཀུ་མ་རི་ནི་ནན། གྲྀཧྞ་དྃ་ཨརྒྷྃ་སྭཱཧཱ། ཨོཾ་ནཱ་ག་ནན། ནཱ་ག་ནི་ནན། ནཱ་ག་ཀུ་མ་ར་ནན། ནཱ་ག་ཀུ་མ་ར་ནི་ནན་གྲྀཧྞེ་དྃ་པཱ་དྱྃ་སྭཱཧཱ། ཨོཾ་ནཱ་ག་ནན། ནཱ་ག་ནི་ནན། ནཱ་ག་ཀུ་མ་ར་ནན། ནཱ་ག་ཀུ་མ་ར་ནི་ནན་གྲྀཧྞེ་དྃ་པུཥྤེ་སྭཱཧཱ།
ཨོཾ་ནཱ་ག་ནན། ནཱ་ག་ནི་ནན། ན་ག་ཀུ་མ་ར་ནན། ནཱ་ག་ཀུ་མ་ར་ནི་ནན་གྲྀཧྞེ་དྃ་དྷུ་པེ་སྭཱཧཱ། ཨོཾ་ནཱ་ག་ནན། ནཱ་ག་ནི་ནན། ནཱ་ག་ཀུ་མ་ར་ནན། ནཱ་ག་ཀུ་མ་ར་ནི་ནན་གྲྀཧྞ་དྃ་དཱི་པྃ་སྭཱཧཱ། ཨོཾ་ནཱ་ག་ནན། ནཱ་ག་ནི་ནན།
ནཱ་ག་ཀུ་མ་ར་ནན། ནཱ་ག་ཀུ་མ་ར་ནི་ནན་གྲྀཧྞེ་དྃ་གནྡྷེ་སྭཱཧཱ། ཨོཾ་ནཱ་ག་ནན། ནཱ་ག་ནི་ནན། ནཱ་ག་ཀུ་མ་ར་ནན། ནཱ་ག་ཀུ་མ་ར་ནི་ནན་གྲྀཧྞེ་དྃ་ནཻ་ཝི་ཏེ་སྭཱཧཱ། ཨོཾ་ནཱ་ག་ནན། ནཱ་ག་ནི་ནན། ནཱ་ག་ཀུ་མ་ར་ནན། ནཱ་ག་ཀུ་མ་ར་ནི་ནན་གྲྀཧྞེ་དྃ་ཤཔྟ་སྭཱཧཱ།
ཞེས་དང་། ཨོཾ་ནཱ་ག་ནན། ནཱ་ག་ནི་ནན། ནཱ་ག་ཀུ་མ་ར་ནན། ནཱ་ག་ཀུ་མ་ར་ནི་ནན་གྲྀཧྞེ་དྃ་ཙ་ཏྲྃ་ཀ་སྭཱཧཱ། ཨོཾ་ནཱ་ག་ནན། ནཱ་ག་ནི་ནན། ནཱ་ག་ཀུ་མ་ར་ནན། ནཱ་ག་ཀུ་མ་ར་ནི་ནན་གྲྀཧྞ་དྃ་པ་ཏྃ་ཀ་སྭཱཧཱ། ཨོཾ་ནཱ་ག་ནན།
ནཱ་ག་ནི་ནན། ནཱ་ག་ཀུ་མ་ར་ནན། ནཱ་ག་ཀུ་མ་ར་ནི་ནན་གྲྀཧྞེ་དྃ་ཡད་ཛྙོ་པ་ཝི་ཏྲྃ་སྭཱཧཱ། ཞེས་སོགས་ཀྱིས་མཆོད་ནས། བྱེ་བྲག་ཏུ། ཆེ་གེ་མོ། ཞེས་བྱ་བ་ལ་གནོད་ཅིང་ཤ་གཉེར་བའི་རིགས་ཐམས་ཅད། ཨོཾ་ནཱ་ག་ནན། ནཱ་ག་ནི་ནན། ནཱ་ག་ཀུ་མ་ར་ནན།
ནཱ་ག་ཀུ་མ་ར་ནི་ནན་གྲྀཧྞེ་དྃ་ཨརྒྷྃ་སྭཱཧཱ། ཨོཾ་ནཱ་ག་ནན། ནཱ་ག་ནི་ནན། ནཱ་ག་ཀུ་མ་ར་ནན། ནཱ་ག་ཀུ་མ་ར་ནི་ནན་གྲྀཧྞེ་དྃ་པ་དྱྃ་སྭཱཧཱ། ཨོཾ་ནཱ་ག་ནན། ནཱ་ག་ནི་ནན། ནཱ་ག་ཀུ་མ་ར་ནན། ནཱ་ག་ཀུ་མ་ར་ནི་ནན་གྲྀཧྞེ་དྃ་པུཥྤེ་སྭཱཧཱ། ཨོཾ་ནཱ་ག་ནན།
ནཱ་ག་ནི་ནན། ནཱ་ག་ཀུ་མ་ར་ནན། ནཱ་ག་ཀུ་མ་ར་ནི་ནན་གྲྀཧྞེ་དྃ་དྷུ་པྃ་སྭཱཧཱ། ཨོཾ་ནཱ་ག་ནན། ནཱ་ག་ནི་ནན། ནཱ་ག་ཀུ་མ་ར་ནན། ནཱ་ག་ཀུ་མ་ར་ནི་ནན་གྲྀཧྞེ་དྃ་དི་པྃ་སྭཱཧཱ། ཨོཾ་ནཱ་ག་ནན། ནཱ་ག་ནི་ནན། ནཱ་ག་ཀུ་མ་ར་ནི་ནན་གྲྀཧྞེ་དྃ་གནྡྷེ་སྭཱཧཱ།
ཨོཾ་ནཱ་ག་ནན། ནཱ་ག་ནི་ནན། ནཱ་ག་ཀུ་མ་ར་ནན། ནཱ་ག་ཀུ་མ་ར་ནི་ནན་གྲྀཧྞེ་དྃ་ནཻ་ཝི་ཏེ་སྭཱཧཱ། ཨོཾ་ནཱ་ག་ནན། ནཱ་ག་ནི་ནན། ནཱ་ག་ཀུ་མ་ར་ནན། ནཱ་ག་ཀུ་མ་ར་ནི་ནན་གྲྀཧྞེ་དྃ་ཤཔྟ་སྭཱཧཱ། ཞེས་དང་། ཨོཾ་ནཱ་ག་ནན།
ནཱ་ག་ནི་ནན། ནཱ་ག་ཀུ་མ་ར་ནན། ནཱ་ག་ཀུ་མ་ར་ནི་ནན་གྲྀཧྞེ་དྃ་ཚ་ཏྲྃ་ཀ་སྭཱཧཱ། ཨོཾ་ནཱ་ག་ནན། ནཱ་ག་ནི་ནན། ནཱ་ག་ཀུ་མ་ར་ནན། ནཱ་ག་ཀུ་མ་ར་ནི་ནན་གྲྀཧྞེ་དྃ་པ་ཏི་ཀ་སྭཱཧཱ། ཨོཾ་ནཱ་ག་ནན། ནཱ་ག་ནི་ནན། ནཱ་ག་ཀུ་མ་ར་ནན།
ནཱ་ག་ཀུ་མ་ར་ནི་ནན་གྲྀཧྞེ་དྃ་ཡད་ཛྙོ་པ་ཝི་ཏྲྃ་སྭཱཧཱ། ཞེས་སོགས་ཀྱིས་མཆོད། དེ་བཞིན་དུ་ས་བདག་རྣམས་ལ། ཨོཾ་བྷུ་མི་པ་ཏི་ནན། བྷུ་མི་པ་ཏི་ནི་ནན། བྷུ་མི་པ་ཏི་ཀུ་མ་ར་ནན། བྷུ་མི་པ་ཏི་ཀུ་མ་ར་ནི་ནན་གྲྀཧྞེ་དྃ་ཨརྒྷྃ་སྭཱཧཱ། ཨོཾ་བྷུ་མི་པ་ཏི་ནན། བྷུ་མི་པ་ཏི་ནི་ནན། བྷུ་མི་པ་ཏི་ཀུ་མ་ར་ནན།
བྷུ་མི་པ་ཏི་ཀུ་མ་ར་ནི་ནན་གྲྀཧྞེ་དྃ་པདྱཾ་སྭཱཧཱ། ཨོཾ་བྷུ་མི་པ་ཏི་ནན། བྷུ་མི་པ་ཏི་ནི་ནན། བྷུ་མི་པ་ཏི་ཀུ་མ་ར་ནན། བྷུ་མི་པ་ཏི་ཀུ་མ་ར་ནི་ནན་གྲྀཧྞེ་དྃ་པུཥྤེ་སྭཱཧཱ། ཨོཾ་བྷུ་མི་པ་ཏི་ནན། བྷུ་མི་པ་ཏི་ནི་ནན། བྷུ་མི་པ་ཏི་ཀུ་མ་ར་ནན། བྷུ་མི་པ་ཏི་ཀུ་མ་ར་ནི་ནན་གྲྀཧྞེ་དྃ་དྷུཥྤེ་སྭཱཧཱ། ཨོཾ་བྷུ་མི་པ་ཏི་ནན།
བྷུ་མི་པ་ཏི་ནི་ནན། བྷུ་མི་པ་ཏི་ཀུ་མ་ར་ནན། བྷུ་མི་པ་ཏི་ཀུ་མ་ར་ནི་ནན་གྲྀཧྞེ་དྃ་དྱི་པྃ་སྭཱཧཱ། ཨོཾ་བྷུ་མི་པ་ཏི་ནན། བྷུ་མི་པ་ཏི་ནི་ནན། བྷུ་མི་པ་ཏི་ཀུ་མ་ར་ནན། བྷུ་མི་པ་ཏི་ཀུ་མ་ར་ནི་ནན་གྲྀཧྞེ་དྃ་གནྡྷེ་སྭཱཧཱ། ཨོཾ་བྷུ་མི་པ་ཏི་ནན། བྷུ་མི་པ་ཏི་ནི་ནན། བྷུ་མི་པ་ཏི་ཀུ་མ་ར་ནན།
བྷུ་མི་པ་ཏི་ཀུ་མ་ར་ནི་ནན་གྲྀཧྞེ་དྃ་ནཻ་ཝི་ཏེ་སྭཱཧཱ། ཨོཾ་བྷུ་མི་པ་ཏི་ནན། བྷུ་མི་པ་ཏི་ནི་ནན། བྷུ་མི་པ་ཏི་ཀུ་མ་ར་ནན། བྷུ་མི་པ་ཏི་ཀུ་མ་ར་ནི་ནན་གྲྀཧྞེ་དྃ་ཤཔྟ་སྭཱཧཱ། ཞེས་དང་། ཨོཾ་བྷུ་མི་པ་ཏི་ནན། བྷུ་མི་པ་ཏི་ནི་ནན། བྷུ་མི་པ་ཏི་ཀུ་མ་ར་ནན། བྷུ་མི་པ་ཏི་ཀུ་མ་ར་ནི་ནན་གྲྀཧྞེ་དྃ་ཚ་ཏྲྃ་ཀ་སྭཱཧཱ།
ཨོཾ་བྷུ་མི་པ་ཏི་ནན། བྷུ་མི་པ་ཏི་ནི་ནན། བྷུ་མི་པ་ཏི་ཀུ་མ་ར་ནན། བྷུ་མི་པ་ཏི་ཀུ་མ་ར་ནི་ནན་གྲྀཧྞེ་དྃ་པ་དྃ་ཀ་སྭཱཧཱ། ཨོཾ་བྷུ་མི་པ་ཏི་ནན། བྷུ་མི་པ་ཏི་ནི་ནན། བྷུ་མི་པ་ཏི་ཀུ་མ་ར་ནན། བྷུ་མི་པ་ཏི་ཀུ་མ་ར་ནི་ནན་གྲྀཧྞེ་དྃ་ཡད་ཛྙོ་པ་ཝི་ཏྲྃ་སྭཱཧཱ། ཞེས་སོགས་ཀྱིས་མཆོད། བྱེ་བྲག་ཏུ།
ཆེ་གེ་མོ། ཞེས་བྱ་བ་ལ་གནོད་ཅིང་ཤ་གཉེར་བའི་རིགས་ཐམས་ཅད། ཨོཾ་བྷུ་མི་པ་ཏི་ནན། བྷུ་མི་པ་ཏི་ནི་ནན། བྷུ་མི་པ་ཏི་ཀུ་མ་ར་ནན། བྷུ་མི་པ་ཏི་ཀུ་མ་ར་ནི་ནན་གྲྀཧྞེ་དྃ་ཨརྒྷྃ་སྭཱཧཱ། ཨོཾ་བྷུ་མི་པ་ཏི་ནན། བྷུ་མི་པ་ཏི་ནི་ནན། བྷུ་མི་པ་ཏི་ཀུ་མ་ར་ནན། བྷུ་མི་པ་ཏི་ཀུ་མ་ར་ནི་ནན་གྲྀཧྞེ་དྃ་པཱ་དྃ་སྭཱཧཱ།
ཨོཾ་བྷུ་མི་པ་ཏི་ནན། བྷུ་མི་པ་ཏི་ནི་ནན། བྷུ་མི་པ་ཏི་ཀུ་མ་ར་ནན། བྷུ་མི་པ་ཏི་ཀུ་མ་ར་ནི་ནན་གྲྀཧྞེ་དྃ་པུཥྤེ་སྭཱཧཱ། ཨོཾ་བྷུ་མི་པ་ཏི་ནན། བྷུ་མི་པ་ཏི་ནི་ནན། བྷུ་མི་པ་ཏི་ཀུ་མ་ར་ནན། བྷུ་མི་པ་ཏི་ཀུ་མ་ར་ནི་ནན་གྲྀཧྞེ་དྃ་དྷུ་པེ་སྭཱཧཱ། ཨོཾ་བྷུ་མི་པ་ཏི་ནན། བྷུ་མི་པ་ཏི་ནི་ནན།
བྷུ་མི་པ་ཏི་ཀུ་མ་ར་ནན། བྷུ་མི་པ་ཏི་ཀུ་མ་ར་ནི་ནན་གྲྀཧྞེ་དྃ་དི་པྃ་སྭཱཧཱ། ཨོཾ་བྷུ་མི་པ་ཏི་ནན། བྷུ་མི་པ་ཏི་ནི་ནན། བྷུ་མི་པ་ཏི་ཀུ་མ་ར་ནན། བྷུ་མི་པ་ཏི་ཀུ་མ་ར་ནི་ནན་གྲྀཧྞེ་དྃ་གནྡྷྃ་སྭཱཧཱ། ཨོཾ་བྷུ་མི་པ་ཏི་ནན། བྷུ་མི་པ་ཏི་ནི་ནན། བྷུ་མི་པ་ཏི་ཀུ་མ་ར་ནན། བྷུ་མི་པ་ཏི་ཀུ་མ་ར་ནི་ནན་གྲྀཧྞེ་དྃ་ནཻ་ཝི་ཏེ་སྭཱཧཱ།
ཨོཾ་བྷུ་མི་པ་ཏི་ནན། བྷུ་མི་པ་ཏི་ནི་ནན། བྷུ་མི་པ་ཏི་ཀུ་མ་ར་ནན། བྷུ་མི་པ་ཏི་ཀུ་མ་ར་ནི་ནན་གྲྀཧྞེ་དྃ་ཤཔྟ་སྭཱཧཱ། ཨོཾ་བྷུ་མི་པ་ཏི་ནན། བྷུ་མི་པ་ཏི་ནི་ནན། བྷུ་མི་པ་ཏི་ཀུ་མ་ར་ནན། བྷུ་མི་པ་ཏི་ཀུ་མ་ར་ནི་ནན་གྲྀཧྞེ་དྃ་ཚ་ཏྲྃ་ཀ་སྭཱཧཱ། ཨོཾ་བྷུ་མི་པ་ཏི་ནན། བྷུ་མི་པ་ཏི་ནི་ནན།
བྷུ་མི་པ་ཏི་ཀུ་མ་ར་ནན། བྷུ་མི་པ་ཏི་ཀུ་མ་ར་ནི་ནན་གྲྀཧྞེ་དྃ་པ་ཏྃ་ཀ་སྭཱཧཱ། ཨོཾ་བྷུ་མི་པ་ཏི་ནན། བྷུ་མི་པ་ནི་ནི་ནན། བྷུ་མི་པ་ཏི་ཀུ་མ་ར་ནན། བྷུ་མི་པ་ཏི་ཀུ་མ་ར་ནི་ནན་གྲྀཧྞེ་དྃ་ཡད་ཛྙོ་པ་ཝི་ཏྲྃ་སྭཱཧཱ། ཞེས་སོགས་ཀྱིས་མཆོད། གཏོར་མ་ཆུས་བྲན་ལ། བསང་སྦྱངས་བྱིན་རླབས་སྔར་བཞིན་དང་། ཕྱག་རྒྱ་དང་བཅས་པས།
ཨོཾ་ནཱ་ག་ནན། ནཱ་ག་ནི་ནན། ནཱ་ག་ཀུ་མ་ར་ནན། ནཱ་ག་ཀུ་མ་ར་ནི་ནན། ན་མཿསརྦ་ཏ་ཐཱ་ག་ཏེ་བྷྱོཿབི་ཤྭ་མུ་ཁེ་བྷྱཿ སརྦ་ན་ག་ལེ་ར་ཏི་ན་ཕུཿ ཊ་ཊ་ར་ཙི་ཏེ་ཧེ་ཧེ་གྲྀཧྞེ་དྃ་བ་ལིཾ་ཏ་ཡེ་སྭཱཧཱ། ཞེས་པས་ཀླུ་ཕལ་པ་དང་། ཨོཾ་ནཱ་ག་ནན། ནཱ་ག་ནི་ནན།
ནཱ་ག་ཀུ་མ་ར་ནན། ནཱ་ག་ཀུ་མ་ར་ནི་ནན། ན་མཿསརྦ་ཏ་ཐཱ་ག་ཏེ་བྷྱོཿབི་ཤྭ་མུ་ཁེ་བྷྱཿ སརྦ་ན་ག་ལེ་ར་ཏི་ན་ཕུཿ ཊ་ཊ་ར་ཙི་ཏེ་ཧེ་ཧེ་གྲྀཧྞེ་དྃ་བ་ལིཾ་ཏ་ཡེ་སྭཱཧཱ། ཞེས་པས་ཀླུ་ཤ་གཉེར་བ་རྣམས་དང་། ཨོཾ་བྷུ་མི་པ་ཏི་ནན། བྷུ་མི་པ་ཏི་ནི་ནན། བྷུ་མི་པ་ཏི་ཀུ་མ་ར་ནན། བྷུ་མི་པ་ཏི་ཀུ་མ་ར་ནི་ནན།
ན་མཿསརྦ་ཏ་ཐཱ་ག་ཏེ་བྷྱོཿབི་ཤྭ་མུ་ཁེ་བྷྱཿསརྦ་ན་ག་ལེ་ར་ཏི་ན་ཕུཿ ཊ་ཊ་ར་ཙི་ཏེ་ཧེ་ཧེ་གྲྀཧྞ་དྃ་བ་ལིཾ་ཏ་ཡེ་སྭཱཧཱ། ཞེས་པས་ས་བདག་ཕལ་པ་དང་། ཨོཾ་བྷུ་མི་པ་ཏི་ནན། བྷུ་མི་པ་ཏི་ནི་ནན། བྷུ་མི་པ་ཏི་ཀུ་མ་ར་ནན། བྷུ་མ་པ་ཏི་ཀ་མ་ར་ནི་ནན། ན་མཿསརྦ་ཏ་ཐཱ་ག་ཏེ་བྷྱོཿབི་ཤྭ་མུ་ཁེ་བྷྱཿསརྦ་ན་ག་ལཻ་ར་ཏི་ན་ཕུཿ ཊ་ཊ་ར་ཙི་ཏེ་ཧེ་ཧེ་གྲྀཧྞ་དྃ་བ་ལིཾ་ཏ་ཡེ་སྭཱཧཱ། ཞེས་པས་ས་བདག་ཤ་གཉེར་བ་སོགས་ལ་ལན་གསུམ་གྱིས་ཕུལ།
དེ་ནས་ཀླུའི་དམ་ཚིག་བསྐུལ་བའི་ཕྱིར་གདེངས་ཀའི་ཕྱག་རྒྱ་བཅིངས་ལ། ཨོཾ་བྷུ་ཤྭ་ར་བྷྱོཿ ནཱ་གེ་བྷྱོཿན་མཿཨོཾ་པྲ་ཤྭ་རེ་བྷྱོཿནཱ་གེ་བྷྱཿནཱ་མཿཨོཾ་བྷུརྦྷུ་ཝ་སྭ་ཤ་རེ་བྷྱོཿནཱ་གེ་བྷྱོཿན་མཿཨོཾ་མཧཱ་ནཱ་ག་ཡ་བིད་མ་ཧེ་ནཱ་ག་རུ་པ་ཡ་ཏི། མ་ཧེ་དནྟོ། ནཱ་ག་པྲ་བྷེ་ཏ་ཡེ་སྭཱཧཱ། ལན་གསུམ་དང་། ཨོཾ་བྷུ་ཤྭ་རེ་བྷྱོཿ བྷུ་མི་པ་ཏི་བྷྱོཿ ན་མཿཨོཾ་པྲ་ཤྭ་རེ་བྷྱོཿ བྷུ་མི་པ་ཏི་བྷྱོཿནཱ་མཿ
ཨོཾ་བྷུརྦྷུ་ཝ་སྭཱ་ཤ་རེ་བྷྱོཿ བྷུ་མི་པ་ཏི་བྷྱོཿ ན་མཿ ཨོཾ་མཧཱ་བྷུ་མི་པ་ཏི་ཡ། བིད་མ་ཧེ་བྷུ་མི་པ་ཏི་རུ་པ་ཡ་ཏི། མ་ཧེ་དནྟོ། བྷི་མི་པ་ཏི་པྲ་བྷེ་ཏ་ཡེ་སྭཱཧཱ། ལན་གསུམ་གྱིས་ས་བདག་གི་དམ་ཚིག་བསྐུལ་ལོ། ། དེ་ནི་ཀླུ་དང་ས་བདག་མཆོད་པའི་ཆོ་གའོ། ། བསྣད་པ་མེད་ན་དེ་ཙམ་གྱིས་ཆོག་པས།
འོག་ནས་འབྱུང་བའི་རྗེས་ཆོག་རྣམས་བྱའོ། ། གཉིས་པ་ནི། དེ་རྣམས་བསྣད་ཅིང་ཉམས་པར་གྱུར་ན། མི་དག་ན་བར་འགྱུར་ཏེ། དེ་དག་གི་ནད་མ་གསོས་ན་མིའི་ནད་མི་གསོས་པས། ནད་པ་ཁྲུས་བྱས་པའི་ཆུ་ཀླུང་དང་ས་བདག་ཕལ་བའི་གཟུགས་བརྙན་གྱི་སྟེང་དུ་བླུག་སྟེ། འདོད་རྒྱལ་གྱི་ཕྱག་རྒྱ་བཅས་ལ། ན་མོ་རྗེ་བཙུན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་ཀྱི་བཀའ་བདེན་པ་དང་། སངས་རྒྱས༞ ཆོས་ཀྱི༞ དགེ་འདུན་གྱི༞ འཇིག་རྟེན་དབང་ཕྱུག་སེང་གེ་སྒྲའི༞ ཕྱོགས་སྐྱོང་བཅུའི༞ བདེན་པ་ཆེན་པོའི་བྱིན་རླབས་དང་། བདག་ཅག་གི་བསམ་པ་རྣམ་པར་དག་པའི་བདེན་པ་དང་།
བདེན་པ་དེའི་མཐུས་སྦྱིན་པའི་བདག་པོ་ཆེ་གེ་མོ། ལ་གནོད་ཅིང་ཤ་གཉེར་བའི་ཀླུ་དང་ས་བདག་གི་རིགས་གང་ཡིན་པ་དེ་དག་ཐམས་ཅད་ཞི་བའི་སེམས་དང་ལྡན་པར་གྱུར་ནས། སྐད་ཅིག་ཐང་ཅིག་ཡུད་ཙམ་ལ་སའི་གནས་འདིར་མཆིས་པར་གྱུར་ཅིག ནཱ་ག་ཨརྵ་ཡ་ཛཿཞེས་ལན་གསུམ་བརྗོད་ཅིང་སེམས་ཀྱིས། རང་གི་སྙིང་ཁའི་ཧྲིཿལས་འོད་ཟེར་ལྕགས་ཀྱུ་ལྟ་བུ་འཕྲོས་པས། ཐབས་དང་། མི་གཙང་བ་དང་། ས་བརྐོས་པ་དང་། མེ་བཏང་བ་དང་། ཁང་ཁྱིམ་ལ་སོགས་པ་བརྩིགས་པས་དེ་དག་བསྣད་ཅིང་ཉམས་པ་དང་།
ནད་ཀྱིས་ཐེབས་པ་དང་། སྐྱེ་བ་སྔ་མའི་ཤ་འཁོན་ལས་འདིར་གནོད་པ་སྲིད་པས། དེ་དག་གི་ནད་མ་གསོས་ན། མིའི་ནད་མི་སོས་པས་བསྣད་ཅིང་ཉམས་པའི་ཀླུ་དང་ས་བདག་རྣམས་བཀུག་སྟེ་གཟུགས་བརྙན་ལ་ཐིམ། ཞེས་བརྗོད་ཅིང་བསྟིམས། དེ་ནས་རྩི་སྨན་གྱི་བུམ་པ་ནས་གཟུགས་བརྙན་ལ་ཀུ་ཤས་གཏོར་ཅིང་། ཨོཾ་རུ་རུ་སྥུ་རུ་ཛྭ་ལ་ཏིཥྛ་སིདྡྷ་ལོ་ཙ་ནེ་སརྦ་ཨརྠ་སཱ་དྷ་ན་ཡེ་སྭཱཧཱ། ཨོཾ་པྲ་བྷ་ཝ་དྷྱ་བྷུ་པྲ་བྷ་ཝ་དྷྱ་བྷུརྦྷུ་ཝ་སྭ་པྲ་བྷ་ཝ་དྷྱ། ས་བིད་པྲ། པྲ་ཝ་དྷྱ།
སརྦ་ནཱ་ག་དུཿ ཁོ་པྲ་ཤ་མ་ན་ཡེ་སྭཱཧཱ། ཞེས་ཡུམ་གཉིས་ཀྱི་སྔགས་དང་། ཨོཾ་དི་བྱ་ཨ་མྲྀ་ཏེ་སནྟརཔ་ཤ་མི་ཏེ། པྲ་ཏིཙྪ། ཐ་པ་པ་ནན་ན་མ་སྭཱཧཱ། ཞེས་པ་བདུད་རྩིར་བསྒྱུར་བའི་སྔགས་དང་བཅས་པ་བརྗོད། གསུམ་པ་ནི། སྡུག་བསྔལ་གསོས་ཀྱང་ཕྱིར་ལྡོག་པ་སྲིད་པས། ཕྱིར་མི་ལྡོག་པར་བྱ་བའི་ཕྱིར་དབང་བསྐུར་ཏེ།
ཀླུའི་བུམ་པ་ནས་ཀུ་ཤས་གཏོར་ཞིང་ཀླུ་དང་ས་བདག་གི་གཟུགས་བརྙན་ལ་བླུག་ཅིང་གཏོར་བར་བསམ་ལ། ཨོཾ་ཨཱཿཧྲིཿསིངྷ་ན་ད་ཧཱུྃ་ཕཊ྄།་་་་་ སེང་གེ་སྒྲའི་སྙིང་པོའོ། ། ཨོཾ་རུ་རུ་སྥུ་རུ་ཛྭ་ལ་ཏིཥྛ། སིདྡྷི་ལོ་ཙཱ་ནེ་སརྦ་ཨརྠ་སཱ་དྷ་ན་ཡེ་སྭཱཧཱ། ཨོཾ་པྲ་བྷ་ཝ་དྷྱ་བྷུ་པྲ་བྷ་ཝ་དྷྱ་བྷུརྦྷུ་ཝ་སྭ་པྲ་བྷ་ཝ་དྷྱ། ས་བིད་ཏྲ། པྲ་ཝ་དྷྱ་སརྦ་ནཱ་ག་དུཿ ཁོ་པྲ་ཤ་མ་ན་ཡེ་སྭཱཧཱ། ཡུམ་གྱི་སྔགས་སོ། །
ཨོཾ་ཕུཿཝ་རུ་ཎ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿཨ་ནནྡ་ཡ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿབ་སུ་ཀ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿཏཀྵ་ཀ་ཡ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿཀརྐོ་ཊ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿཔདྨ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿམཧཱ་པདྨ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿཤཾ་ཁ་པཱ་ལ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿཀུ་ལི་ཀ་ཡེ་ནཱ་ག་ར་ཛཿཧཱུྃ་ཕཊ྄་སྭཱཧཱ། ཀླུ་རྒྱལ་དགུའི་སྔགས་སོ། །
ཨོཾ་ཤ་ཏ་ས་ཧ་ཤྲ་ཨཀྵི་ཡེ། ཨགྣི་ཡེ། ཡ་མ་ཡེ། ནི་རི་ཏི་ཡེ། ཝ་རུ་ཎ་ཡེ། ཝ་ཡ་ཝེ་ཡེ། ཀུ་བེ་ར་ཡེ། རུ་ཊ་ཡེ། ཨུརྡྷི་བྲ་ཧ་མ་ན་ཡེ། སུརྻ་གྲ་ཧ་ཨ་དྷི་པ་ཏ་ཡེ།
ཙིཎྜ་ནཀྵ་ཨ་དྷི་པ་ཏ་ཡེ། ཨ་དྷི་པྲ་ཐི་བྷྱཿ ཨ་སུ་རེ་བྷྱཿ ནཱ་གེ་བྷྱཿསྭཱཧཱ། ཕྱོགས་སྐྱོང་བཅུ་གཉིས་ཀྱི་སྔགས་སོ། ། དེ་རྣམས་ཀྱི་མཐར། སརྦ་ནཱ་ག་དུཿཁོ་པྲ་ཤ་མ་ན་ཡེ་ཨ་བྷི་ཥིཉྩ་མྃ་ཞེས་དང་། སརྦ་བྷུ་མི་པ་ཏི་དུཿ ཁོ་པྲ་ཤ་མ་ན་ཡེ་ཨ་བྷི་ཥིཉྩ་མྃ། ཞེས་པས་དབང་བསྐུར་རོ། །
བཞི་པ་ནི། གཡས་རྡོ་རྗེ་གསོར་ཞིང་བདེན་པ་བརྡར་ཏེ་དམ་ལ་བཞག་པ་ནི། རྡོ་རྗེ་འདི་ནི་རྡོ་རྗེ་ཆེ། ། སངས་རྒྱས་ཀུན་གྱིས་རབ་ཏུ་བསྔགས། ། དམ་ཚིག་འདི་ལས་འདས་ན་ནི། ། མྱུར་དུ་རིགས་རྣམས་བརླག་པར་འགྱུར། ། ཨོཾ་ཨཱཿཧྲིཿསིངྷ་ནཱ་ད་ཧཱུྃ་ཕཊ྄། སརྦ་ནཱ་ག་ས་མཱ་ཡ་ཧ་ན་ཧ་ན་ཧཱུྃ་ཕཊ྄། ཅེས་དང་། སརྦ་བྷུ་མི་པ་ཏི་ས་མཱ་ཡ་ཧ་ན་ཧ་ན་ཧཱུྃ་ཕཊ྄།
ཞེས་པས་དམ་ལ་བཞག་གོ ། དྲུག་པ་བསྒྲུབ་བྱ་ལ་ཇི་ལྟར་བྱ་བ་ལ། བཀྲུ་བ་དང་། བྱབ་པ་དང་། བསྲུང་བ་དང་བཅས་པའོ། ། དང་པོ་ནི། སྦྱིན་བདག་སོགས་མདུན་དུགནས་པ་ལ་སློབ་དཔོན་གྱིས། བུམ་པ་ཡེ་ཤེས་ཀྱི་བདུད་རྩིའི་ཆུས་ཁྱེད་རང་གི་ཚེ་ཐོག་མ་མེད་པ་ནས་བསགས་པའི་སྡིག་སྒྲིབ་ནད་གདོན། ཁྱད་པར་ཀླུ་དང་ས་བདག་གི་གནོད་པ་ཐམས་ཅད་བུམ་པའི་ཆུས་བཀྲུས་ཏེ་སངས་ཀྱིས་སྡིག་སྒྲིབ་སོགས་དག་པར་མོས་པ་མཛོད། ལྷའི་བུམ་པས།
འདི་ནི་ཁྲུས་མཆོག་དཔལ་དང་ལྡན། ། ཐུགས་རྗེའི་ཆུ་ནི་བླ་ན་མེད། ། བྱིན་རླབས་ཡེ་ཤེས་ཆུ་ཡིས་ནི། ། ཅི་འདོད་དངོས་གྲུབ་སྩོལ་བར་མཛོད། ། ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡེ་ཤྲཱི་ཧཱུྃ། ཞེས་བརྗོད་ལ་ཁྲུས་བྱའོ། ། དེ་ནས། གང་ལ་སེར་སྣ་རྣམས་ཆགས་པ། ། རྣམ་བཅོམ་དྲི་མ་མེད་མཛད་ཅིང་། ། ཐུགས་ཞི་གནོད་པ་མི་མངའ་དེས། །

ཁྱེད་ལ་བདེ་ལེགས་མཛད་པར་འགྱུར། ། འདྲེན་པ་གང་ཞིག་འགྲོ་བ་རྣམས། ། ཐར་པའི་ལམ་དུ་འཇུག་མཛད་ཅིང་། ། ཆོས་རྣམས་ཐམས་ཅད་སྟོན་པ་དེས། ། ཁྱེད་ལ་བདེ་ལེགས་མཛད་པར་འགྱུར། ། སྟོན་པ་འགྲོ་བ་རྣམས་ཀྱི་རྟེན། ། སེམས་ཅན་ཀུན་གྱི་དོན་གྱི་ཕྱིར། ། གང་ལ་བདེ་བ་མངའ་མཛད་དེས། ། ཁྱེད་ལ་བདེ་ལེགས་མཛད་པར་འགྱུར། ། སྐྱོབས་པ་གང་ཞིག་བྱམས་པ་ཡི། ། ཐུགས་ཀྱིས་འགྲོ་བ་འདི་དག་ཀུན། །
བུ་གཅིག་བཞིན་དུ་རྟག་བསྐྱངས་དེས། ། ཁྱེད་ལ་བདེ་ལེགས་མཛད་པར་འགྱུར། ། ཞེས་བརྗོད་པའི་རྗེས་ལ། ཨོཾ་ཨཱཿཧྲིཿསིངྷ་ནཱ་ད་ཧཱུྃ་ཕཊ྄ སྦྱིན་པའི་བདག་པོ་ཆེ་གེ་མོའི། ནད་ཐམས་ཅད་སརྦ་ནཱ་ག་ནན། ནཱ་ག་ནི་ནན། ནཱ་ག་ཀུ་མ་ར་ནན། ནཱ་ག་ཀུ་མ་ར་ནི་ནན། སརྦ་པཱ་པྃ་བྷྱཿཤནྟིཾ་ཀུ་རུ་སྭཱཧཱ། སརྦ་བི་གྷཱ་ནན༞ སརྦ་རོ་ག༞ སརྦ་དུཥྚན༞ སརྦ་གྲ་ཧེ༞ སརྦ་ཛྭ་རེ༞ སརྦ་བྱཱ་དྷི༞ སརྦ་ཨུ་པ་དྲ་ཝེ༞ སརྦ་ཨ་ཀ་ལ་མྀ་ཏཡུ༞ སརྦ་དུར་སྭབ་ནི༞ སརྦ་དུརྨི་ཏེ༞ སརྦ་ཙིཏྟ་ཀུ་ལེ་བྷྱཿཤིནྟཾ་ཀུ་རུ་སྭཱཧཱ།
དེ་བཞིན་དུ་ཡུམ་གཉིས་ལའང་། ཨོཾ་རུ་རུ་སྥུ་རུ་ཛྭ་ལ་ཏིཥྛ་སིདྡྷི་ལོ་ཙཱ་ནེ་སརྦ་ཨརྠ་སྭ་དྷ་ན་ཡེ་སྭཱཧཱ། ཨོཾ་པྲ་བྷ་ཝ་དྷྱ་བྷུ་པྲ་བྷ་ཝ་དྷྱ་བྷུརྦྷུ་ཝ་སྭ་པྲ་བྷ་ཝ་དྷྱ། ས་བིད་ཏྲ་པྲ་ཝ་དྷྱ༞ སརྦ་ནཱ་ག་དུཿཁོ་པྲ་ཤ་མ་ན་ཡེ་སྭཱཧཱ། སྦྱིན་པའི་བདག་པོ་ཆེ་གེ་མོའི། ནད་ཐམས་ཅད་སརྦ་ནཱ་ག་ནན། ནཱ་ག་ནི་ནན། ནཱ་ག་ཀུ་མ་ར་ནན། ནཱ་ག་ཀུ་མ་ར་ནི་ནན། སརྦ་པཱ་པྃ་བྷྱཿ
ཤནྟིཾ་ཀུ་རུ་སྭཱཧཱ། སརྦ་བི་གྷཱ་ནན༞ སརྦ་རོ་ཁ༞ སརྦ་དུཥྚན༞ སརྦ་གྲ་ཧེ༞ སརྦ་ཛྭ་རེ༞ སརྦ་བྱ་དྷི༞ སརྦ་ཨུ་པ་དྲ་ཝེ༞ སརྦ་ཨ་ཀ་ལ་མྀ་ཏཡུ༞ སརྦ་དུར་སྭབ་ནི༞ སརྦ་དུར་མྲི་ཏེ། སརྦ་ཙཏྟི་ཀུ་ལེ་བྷྱཿ ཤིནྟཾ་ཀུ་རུ་སྭཱཧཱ། དེ་ནས་ཀླུ་རྒྱལ་དགུ་ལའང་། ཨོཾ་ཕུཿཝ་རུ་ཎ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿཨ་ནནྡ་ཡ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿབ་སུ་ཀ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿཏཀྵ་ཀ་ཡེ་ནཱ་ག་རཱ་ཛ་ཕུ་ཧཱུྃ་ཕཊ྄་སྭཱཧཱ། ཨོཾ་ཕུཿཀརྐོ་ཊ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ།
ཨོཾ་ཕུཿཔདྨ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿམཧཱ་པདྨ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿཤྃ་ཁ་པཱ་ལ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿཀུ་ལི་ཀ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། སྦྱིན་པའི་བདག་པོ་ཆེ་གེ་མོའི། ནད་ཐམས་ཅད་སརྦ་ནཱ་ག་ནན། ནཱ་ག་ནི་ནན། ནཱ་ག་ཀུ་མ་རཱ་ནན། ནཱ་ག་ཀུ་མ་ར་ནི་ནན། སརྦ་པཱ་པྃ་བྷྱཿ
ཤིནྟཾ་ཀུ་རུ་སྭཱཧཱ། སརྦ་བི་གྷཱ་ནན༞ སརྦ་རོ་ག་ནན༞ སརྦ་དུཥྚན༞ སརྦ་ཛྭ་རེ༞ སརྦ་བྱ་དྷི༞ སརྦ་ཨུ་པ་ཏྲ་ཝེ༞ སརྦ་ཨ་ཀ་ལ་མྲྀ་ཏྱུ༞ སརྦ་དུ་སྭབ་ནི༞ སརྦ་དུརྨི་ཏེ། སརྦ་ཙིཏྟ་ཀུ་ལེ་བྷྱཿཤནྟིཾ་ཀུ་རུ་སྭཱཧཱ། ཡང་ཕྱོགས་སྐྱོང་བཅུ་ལའང་། ཨོཾ་ཤ་ཏ་ས་ཧ་ཤྲ་ཨཀྵི་ཡེ། ཨགྣེ་ཡེ། ཡ་མ་ཡེ། ནི་རི་ཏི་ཡེ། ཝ་རུ་ཎ་ཡེ། ཝ་ཡ་ཝེ་ཡེ།
ཀུ་བེ་ར་ཡེ། རུ་ཊ་ཡེ། ཨུརྡྷྃ་བྲ་ཧ་མ་ན་ཡེ། སརྻ་གྲ་ཧ་ཨ་དྷི་པ་ཏ་ཡེ། ཙཎྜ་ནཀྵ་ཨ་དྷི་པ་ཏ་ཡེ། ཨ་དྷི་པྲ་ཐི་བྷྱཿཨ་སུ་རེ་བྷྱཿནཱ་གེ་བྷྱཿསྭཱཧཱ། སྦྱིན་པའི་བདག་པོ་ཆེ་གེ་མོའི། ནད་ཐམས་ཅད་སརྦ་ནཱ་ག་ནན། ནཱ་ག་ནི་ནན། ནཱ་ག་ཀུ་མ་ར་ནན།
ནཱ་ག་ཀུ་མ་ར་ནི་ནན། སརྦ་པཱ་པྃ་བྷྱཿ ཤནྟིཾ་ཀུ་རུ་སྭཱཧཱ། སརྦ་བི་གྷཱ་ནན༞ སརྦ་རོ་ག༞ སརྦ་དུཥྚན༞ སརྦ་གྲ་ཧེ༞ སརྦ་ཛྭ་རེ༞ སརྦ་བྱ་དྷི༞ སརྦ་ཨུ་པ་དྲ་ཝེ༞ སརྦ་ཨ་ཀ་ལ་མྀ་ཏཡུ༞ སརྦ་དུར་སྭབ་ནི༞ སརྦ་དུར་མྲི་ཏེ། སརྦ་ཙཏྟི་ཀུ་ལེ་བྷྱཿཤིནྟཾ་ཀུ་རུ་སྭཱཧཱ། ཞེས་པས་ཀླུའི་གནོད་དང་། ཡང་། ཨོཾ་ཨཱཿཧྲིཿསིངྷ་ནཱ་ད་ཧཱུྃ་ཕཊ྄། སྦྱིན་པའི་བདག་པོ་ཆེ་གེ་མོའི། ནད་ཐམས་ཅད་སརྦ་བྷུ་མི་པ་ཏི་ནན།
བྷུ་མི་པ་ཏི་ནི་ནན། བྷུ་མི་པ་ཏི་ཀུ་མ་ར་ནན། བྷུ་མི་པ་ཏི་ཀུ་མ་ར་ནི་ནན། སརྦ་པཱ་པྃ་བྷྱཿཤནྟིཾ་ཀུ་རུ་སྭཱཧཱ། སརྦ་བི་གྷཱ་ནན༞ སརྦ་རོ་ག༞ སརྦ་དུཥྚན༞ སརྦ་གྲ་ཧེ༞ སརྦ་ཛྭ་རེ༞ སརྦ་བྱ་དྷི༞ སརྦ་ཨུ་པ་དྲ་ཝེ༞ སརྦ་ཨ་ཀ་ལ་མྀ་ཏྱུ༞ སརྦ་དུར་སྭབ་ནི༞ སརྦ་དུརྨི་ཏེ། སརྦ་ཙིཏྟ་ཀུ་ལེ་བྷྱཿ ཡུམ་གཉིས་ལའང་། ཨོཾ་རུ་རུ་སྥུ་རུ་ཛྭ་ལ་ཏིཥྛ་སིདྡྷ་ལོ་ཙཱ་ནེ་སརྦ་ཨརྠ་སཱ་དྷ་ན་ཡེ་སྭཱཧཱ། ཨོཾ་པྲ་བྷ་ཝ་དྷྱ་བྷུརྦྷུ་ཝ་སྭ་པྲ་བྷ་ཝ་དྷྱ་པ་བིད་ཏྲ། པྲ་ཝ་དྷྱ།
སརྦ་ནཱ་ག་དུཿ ཁོ་པྲ་ཤ་མ་ན་ཡེ་སྭཱཧཱ། སྦྱིན་པའི་བདག་པོ་་་་་་ཆེ་གེ་མོའི། ནད་ཐམས་ཅད་སརྦ་བྷུ་མི་པ་ཏི་ནན། བྷུ་མི་པ་ཏི་ནི་ནན། བྷུ་མི་པ་ཏི་ཀུ་མ་ར་ནན། བྷུ་མི་པ་ཏི་ཀུ་མ་ར་ནི་ནན། སརྦ་པཱ་པྃ་བྷྱཿཤནྟིཾ་ཀུ་རུ་སྭཱཧཱ། སརྦ་བི་གྷཱ་ནན༞ སརྦ་རོ་ག༞ སརྦ་དུཥྚན༞ སརྦ་གྲ་ཧེ༞ སརྦ་ཛྭ་རེ༞ སརྦ་བྱ་དྷི༞ སརྦ་ཨུ་པ་དྲ་ཝེ༞ སརྦ་ཨ་ཀ་ལ་མྀ་ཏྱུ༞ སརྦ་དུར་སྭབ་ནི༞ སརྦ་དུརྨི་ཏེ༞ སརྦ་ཙིཏྟ་ཀུ་ལེ་བྷྱཿ ཀླུ་ཆེན་དགུ་ལའང་།
ཨོཾ་ཕུཿཝ་རུ་ཎ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿཨ་ནནྡ་ཡ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿབ་སུ་ཀ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿཏཀྵ་ཀ་ཡ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿཀརྐོ་ཊ་ཡེ་ནཱ་ག་ར་ཛཱ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿཔདྨ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿམཧཱ་པདྨ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿཤྃ་ཁ་པཱ་ལ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿཀུ་ལི་ཀ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། སྦྱིན་པའི་བདག་པོ་ཆེ་གེ་མོའི།
ནད་ཐམས་ཅད་སརྦ་བྷུ་མི་པ་ཏི་ནན། བྷུ་མི་པ་ཏི་ནི་ནན། བྷུ་མི་པ་ཏི་ཀུ་མ་ར་ནན། བྷུ་མི་པ་ཏི་ཀུ་མ་ར་ནི་ནན། སརྦ་པཱ་པྃ་བྷྱཿཤནྟིཾ་ཀུ་རུ་སྭཱཧཱ། སརྦ་བི་གྷཱ་ནན༞ སརྦ་རོ་ག༞ སརྦ་དུཥྚན༞ སརྦ་གྲ་ཧེ༞ སརྦ་ཛྭ་རེ༞ སརྦ་བྱ་དྷི༞ སརྦ་ཨུ་པ་དྲ་ཝེ༞ སརྦ་ཨ་ཀ་ལ་མྀ་ཏྱུ༞ སརྦ་དུར་སྭབ་ནི༞ སརྦ་དུརྨི་ཏེ། སརྦ་ཙིཏྟ་ཀུ་ལེ་བྷྱཿ ཕྱོགས་སྐྱོང་བཅུ་ལའང་། ཨོཾ་ཤ་ཏ་ས་ཧ་ཤྲ་ཨཀྵི་ཡེ། ཨགྣེ་ཡེ།
ཡ་མ་ཡེ། ནི་རི་ཏི་ཡེ། ཝ་རུ་ཎ་ཡེ། ཝ་ཡ་ཝེ་ཡེ། ཀུ་བེ་ར་ཡེ། རུ་ཊ་ཡེ། ཨུརྡྷྃ་བྲ་ཧ་མ་ན་ཡེ། སརྻ་གྲ་ཧ་ཨ་དྷི་པ་ཏ་ཡེ། ཙཎྜ་ནཀྵ་ཨ་དྷི་པ་ཏ་ཡེ། ཨ་དྷི་པྲ་ཐི་བྷྱཿཨ་སུ་རེ་བྷྱཿནཱ་གེ་བྷྱཿསྭཱཧཱ།
སྦྱིན་པའི་བདག་པོ་ཆེ་གེ་མོའི། ནད་ཐམས་ཅད་སརྦ་བྷུ་མི་པ་ཏི་ནན། བྷུ་མི་པ་ཏི་ནི་ནན། བྷུ་མི་པ་ཏི་ཀུ་མ་ར་ནན། བྷུ་མི་པ་ཏི་ཀུ་མ་ར་ནི་ནན། སརྦ་པཱ་པྃ་བྷྱཿཤནྟིཾ་ཀུ་རུ་སྭཱཧཱ། སརྦ་བི་གྷཱ་ནན༞ སརྦ་རོ་ག༞ སརྦ་དུཥྚན༞ སརྦ་གྲ་ཧེ༞ སརྦ་ཛྭ་རེ༞ སརྦ་བྱ་དྷི༞ སརྦ་ཨུ་པ་དྲ་ཝེ༞ སརྦ་ཨ་ཀ་ལ་མྀ་ཏྱུ༞ སརྦ་དུར་སྭབ་ནི༞ སརྦ་དུརྨི་ཏེ། སརྦ་ཙིཏྟ་ཀུ་ལེ་བྷྱཿ༞ ཞེས་སོགས་ཀྱིས་བདག་གི་གནོད་པ་ཐམས་ཅད་བཀྲུ་བར་བྱའོ། ། གཉིས་པ་ནི། ཤོག་བུ་ལ་ཟླ་བའི་དཀྱིལ་འཁོར་གྱི་གཟུགས་བྲིས་པའི་དབུས་སུ་ཧྲཱིཿདཀར་པོའི་མཐར་སེང་གེ་སྒྲའི་སྙིང་པོ་ཆུ་བདག་གི་སྔགས་བྲིས་ལ།
ཕྱོགས་མཚམས་བརྒྱད་ཀྱི་སྔགས། དེའི་མཐར་ཕྱོགས་སྐྱོང་སྔགས་ཀྱིས་བསྐོར་བ་ལ་རྨ་བྱའི་སྒྲོས་བརྒྱན་པའམ། མ་གྲུབ་ན་རྨ་བྱའི་་་་་་རྗེ་མུས་ཆེན་གྱི་ཕྱག་ལེན་ལ་ཀུ་ཤས་བྱས་པར་མཛད། མདོངས་རྐྱང་པས་ཀྱང་རུང་སྟེ། ཁར་ཆུ་བཟུང་དུ་བཅུག་ལ། བསྒྲུབ་བྱའི་ནད་ཐམས་ཅད་བྱབ་པའི་ཚུལ་བྱ་ཞིང་། བྱབ་པའི་སླད་དུ་སློབ་དཔོན་གྱིས། རྨ་བྱའི་སྒྲོ་མདོངས་ཀྱི་དབུས་སུ་ཧྲིཿཡིག་སྔགས་ཕྲེང་དང་བཅས་པས་བསྐོར་བ་དེས་སློབ་དཔོན་གྱི་རྡོ་རྗེ་དང་བཅས་པས་སྦྱིན་བདག་གི་ཚེ་ཐོག་མ་མེད་པ་ནས་བསགས་པའི་སྡིག་སྒྲིབ་ནད་གདོན། ཁྱད་པར་ཀླུ་དང་ས་བདག་གི་གནོད་པ་ཐམས་ཅད་རྡོ་ཁབ་ལེན་གྱིས་ཁབ་ལེན་པའམ། ཤེལ་སྦུར་ལེན་གྱིས་སྦུར་ལེན་པ་ལྟར་བཙན་གྱིས་བླངས་ཏེ་རྒྱ་མཚོ་ཆེན་པོར་དོར་བར་མོས་པ་མཛོད།
གང་ཞིག་འཁོར་བར་འགྲོ་བ་ཡི། ། སེམས་ཅན་ཀུན་གྱི་དོན་གྱི་ཕྱིར། ། གླིང་དང་དཔུང་གཉེན་གྱུར་པ་དེས། ། ཁྱེད་ལ་བདེ་ལེགས་མཛད་པར་གྱུར། ། གང་ཞིག་ཆོས་རྣམས་མངོན་སུམ་གྱུར། ། གཙང་ཞིང་བཀྲུ་བར་མི་མངའ་ལ། ། གསུམ་གཙང་གཙང་མར་དག་པ་དེས། ། ཁྱེད་ལ་བདེ་ལེགས་མཛད་པར་གྱུར། ། དཔའ་བོ་ཆེན་པོ་གང་སྐྱེས་པ། ། ཕུན་སུམ་ཚོགས་དོན་གང་འབྱོར་ཞིང་། །
དོན་གྲུབ་ཚོགས་ཀྱང་གྲུབ་པ་དེས། ། ཁྱེད་ལ་བདེ་ལེགས་མཛད་པར་གྱུར། ། གང་ཞིག་སྐྱེས་པས་ས་རྣམས་ནི། ། ནགས་ཚལ་བཅས་པ་རབ་གཡོ་ཞིང་། ། སེམས་ཅན་ཐམས་ཅད་རབ་དགའ་དེས། ། ཁྱེད་ལ་བདེ་ལེགས་མཛད་པར་གྱུར། ། ཅེས་པའི་རྗེས་སུ། ཨོཾ་ཨཱཿཧྲིཿསིངྷ་ནཱ་ད་ཧཱུྃ་ཕཊ྄། སྦྱིན་པའི་བདག་པོ་ཆེ་གེ་མོའི། ནད་ཐམས་ཅད་སརྦ་ནཱ་ག་ནན།
ནཱ་ག་ནི་ནན། ནཱ་ག་ཀུ་མ་ར་ནན། ནཱ་ག་ཀུ་མ་ར་ནི་ནན། སརྦ་པཱ་པྃ་བྷྱཿ ཨ་པ་ན་ཡེ་སྭཱཧཱ། སརྦ་བ་གྷཱ་ནན། སརྦ་རོ་ག༞ སརྦ་དུཥྚན༞ སརྦ་གྲ་ཧེ༞ སརྦ་ཛྭ་རེ༞ སརྦ་བྱ་དྷི༞ སརྦ་ཨུ་པ་དྲ་ཝེ༞ སརྦ་ཨ་ཀ་ལ་མྲྀ་ཏྱུ༞ སརྦ་དུར་སྭབ་ནི། སརྦ་དུརྨི་ནི༞ སརྦ་ཙིཏྟ་ཀུ་ལེ་བྷྱཿ ཨ་པ་ན་ཡ་སྭཱཧཱ། ཨོཾ་རུ་རུ་སྥུ་རུ་ཛྭ་ལ་ཏིཥྛ་སིདྡྷི་ལོ་ཙཱ་ནེ་སརྦ་ཨརྠ་སཱ་དྷ་ན་ཡེ་སྭཱཧཱ།
ཨོཾ་པྲ་བྷ་ཝ་དྷྱ། བྷུ་པྲ་བྷ་ཝ་དྷྱ་བྷུརྦྷུ་ཝ་སྭ་པྲ་བྷ་ཝ་དྷྱ། ས་བིད་ཏྲ་པྲ་ཝ་དྷྱ། སརྦ་ནཱ་ག་དུཿ ཁོ་པྲ་ཤ་མ་ན་ཡེ་སྭཱཧཱ། སྦྱིན་པའི་བདག་པོ་ཆེ་གེ་མོའི། ནད་ཐམས་ཅད་སརྦ་ནཱ་ག་ནན། ནཱ་ག་ནི་ནན། ནཱ་ག་ཀུ་མ་ར་ནན། ནཱ་ག་ཀུ་མ་ར་ནི་ནན།
སརྦ་པཱ་པྃ་བྷྱཿ ཨ་པ་ན་ཡེ་སྭཱཧཱ། སརྦ་བི་གྷཱ་ནན༞ སརྦ་རོ་ག༞ སརྦ་དུཥྚན༞ སརྦ་གྲ་ཧེ༞ སརྦ་ཛྭ་རེ། སརྦ་བྱ་དྷི༞ སརྦ་ཨ་པུ་དྲ་ཝེ༞ སརྦ་ཨ་ཀ་ལ་ལ་མྲྀཏྱུ༞ སརྦ་དུར་སྭབ་ནི༞ སརྦ་དུརྨི་ཏེ༞ སརྦ་ཙིཏྟ་ཀུ་ལེ་བྷྱཿ ཨ་པ་ན་ཡེ་སྭཱཧཱ། ཨོཾ་ཕུཿཝ་རུ་ཎ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿཨ་ནནྡ་ཡ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿབ་སུ་ཀ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱ་ཧཱ། ཨོཾ་ཕུཿཏཀྵ་ཀ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱ་ཧཱ། ཨོཾ་ཕུཿཀརྐོ་ཊ་ཡ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ།
ཨོཾ་ཕུཿཔདྨ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿམཧཱ་པདྨ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿཤྃ་ཁ་པཱ་ལ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿཀུ་ལི་ཀ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། སྦྱིན་པའི་བདག་པོ་ཆེ་གེ་མོའི། ནད་ཐམས་ཅད་སརྦ་ནཱ་ག་ནན། ནཱ་ག་ནི་ནན། ནཱ་ག་ཀུ་མ་ར་ནན། ནཱ་ག་ཀུ་མ་ར་ནི་ནན། སརྦ་པཱ་པྃ་བྷྱཿ
ཨ་པ་ན་ཡེ་སྭཱཧཱ། སརྦ་བི་གྷཱ་ནན། སརྦ་རོ་ག༞ སརྦ་དུཥྚན༞ སརྦ་གྲ་ཧེ༞ སརྦ་ཛྭ་རེ༞ སརྦ་བྱ་དྷི༞ སརྦ་ཨུ་པ་དྲ་ཝེ༞ སརྦ་ཨ་ཀ་ལ་མྲྀ་ཏྱུ༞ སརྦ་དུར་སྭབ་ནི། སརྦ་དུརྨི་ནི༞ སརྦ་ཙིཏྟ་ཀུ་ལེ་བྷྱཿ ཨ་པ་ན་ཡེ་སྭཱཧཱ། ཨོཾ་ཤ་ཏ་ས་ཧ་ཤྲ་ཨཀྵི་ཡེ། ཨགྣེ་ཡེ། ཡ་མ་ཡེ། ནི་རི་ཏི་ཡེ། ཝ་རུ་ཎ་ཡེ།
ཝ་ཡ་ཝེ་ཡེ། ཀུ་བེ་ར་ཡེ། རུ་ཊ་ཡེ། ཨུརྡྷྃ་བྲ་ཧ་མ་ན་ཡེ། སརྻ་གྲ་ཧ་ཨ་དྷི་པ་ཏ་ཡེ། ཙཎྜ་ནཀྵ་ཨ་དྷི་པ་ཏ་ཡེ། ཨ་དྷི་པྲ་ཐི་བྷྱཿ ཨ་སུ་རེ་བྷྱཿ ནཱ་གེ་བྷྱཿསྭཱཧཱ། སྦྱིན་པའི་བདག་པོ་ཆེ་གེ་མོའི།
ནད་ཐམས་ཅད་སརྦ་ནཱ་ག་ནན། ནཱ་ག་ནི་ནན། ནཱ་ག་ཀུ་མ་ར་ནན། ནཱ་ག་ཀུ་མ་ར་ནི་ནན། སརྦ་པཱ་པྃ་བྷྱཿ ཨ་པ་ན་ཡེ་སྭཱཧཱ། སརྦ་བི་གྷཱ་ནན༞ སརྦ་རོ་ག༞ སརྦ་དུཥྚན༞ སརྦ་གྲ་ཧེ༞ སརྦ་ཛྭ་རེ༞ སརྦ་བྱ་དྷི༞ སརྦ་ཨུ་པ་དྲ་ཝེ༞ སརྦ་ཨ་ཀ་ལ་མྲྀ་ཏྱུ༞ སརྦ་དུར་སྭབ་ནི༞ སརྦ་དུརྨི་ནི༞ སརྦ་ཙིཏྟ་ཀུ་ལེ་བྷྱཿ ཨ་པ་ན་ཡེ་སྭཱཧཱ། ཞེས་པས་ཀླུའི་གནོད་པ་དང་། ཡང་།
ཨོཾ་ཨཱཿཧྲཱིཿསིངྷ་ནཱ་ད་ཧཱུྃ་ཕཊ྄། སྦྱིན་པའི་བདག་པོ་ཆེ་གེ་མོའི། ནད་ཐམས་ཅད་སརྦ་བྷུ་མི་པ་ཏི་ནན། བྷུ་མི་པ་ཏི་ཀུ་མ་ར་ནི་ནན། བྷུ་མི་པ་ཏི་ཀུ་མ་ར་ནན། སརྦ་པཱ་པྃ་བྷྱཿ ཨ་པ་ན་ཡེ་སྭཱཧཱ། སརྦ་བི་གྷཱ་ནན། སརྦ་རོ་ག༞ སརྦ་དུཥྚན༞ སརྦ་གྲ་ཧེ༞ སརྦ་ཛྭ་རེ༞ སརྦ་བྱ་དྷི༞ སརྦ་ཨུ་པ་དྲ་ཝེ༞ སརྦ་ཨ་ཀ་ལ་མྲྀ་ཏྱུ༞ སརྦ་དུར་སྭབ་ནི། སརྦ་དུརྨི་ཏེ།
སརྦ་ཙིཏྟ་ཀུ་ལེ་བྷྱཿ ཨ་པ་ན་ཡེ་སྭཱཧཱ། ཨོཾ་རུ་རུ་སྥུ་རུ་ཛྭ་ལ་ཏིཥྛ་སིདྡྷ་ལོ་ཙཱ་ནི་སརྦ་ཨརྠ་སཱ་དྷ་ན་ཡེ་སྭཱཧཱ། ཨོཾ་པྲ་བྷ་ཝ་དྷྱ། བྷུ་པྲ་བྷ་ཝ་དྷྱ། བྷུརྦྷུ་ཝ་སྭ་པྲ་བྷ་ཝ་དྷྱ། ས་བིད་ཏྲ། པྲ་ཝ་དྷྱ། སརྦ་ནཱ་ག་དུཿཁོ་པྲ་ཤ་མ་ནེ་ཡེ་སྭཱཧཱ། སྦྱིན་པའི་བདག་པོ་ཆེ་གེ་མོའི།
ནད་ཐམས་ཅད་སརྦ་བྷུ་མི་པ་ཏི་ནན། བྷུ་མི་པ་ཏི་ནི་ནན། བྷུ་མི་པ་ཏི་ཀུ་མ་ར་ནན། བྷུ་མི་པ་ཏི་ཀུ་མ་རི་ནི་ནན། སརྦ་པཱ་པྃ་བྷྱཿ ཨ་པ་ན་ཡེ་སྭཱཧཱ། སརྦ་བི་གྷཱ་ནན། སརྦ་རོ་ག༞ སརྦ་དུཥྚན༞ སརྦ་གྲ་ཧེ༞ སརྦ་ཛྭ་རེ༞ སརྦ་བྱ་དྷི༞ སརྦ་ཨུ་པ་དྲ་ཝེ༞ སརྦ་ཨ་ཀ་ལ་མྲྀ་ཏྱུ༞ སརྦ་དུར་སྭབ་ནི། སརྦ་དུརྨི་ཏེ། སརྦ་ཙིཏྟ་ཀུ་ལེ་བྷྱཿ
ཨོཾ་ཕུཿཝ་རུ་ཎ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿཨ་ནནྡ་ཡ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿབ་སུ་ཀ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄། ཨོཾ་ཕུཿཏཀྵ་ཀ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄། ཨོཾ་ཕུཿཀརྐོ་ཊ་ཡ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿཔདྨ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿམཧཱ་པདྨ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿཤྃ་ཁ་པཱ་ལ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿཀུ་ལི་ཀ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། སྦྱིན་པའི་བདག་པོ་ཆེ་གེ་མོའི།
ནད་ཐམས་ཅད་སརྦ་བྷུ་མི་པ་ཏི་ནན། བྷུ་མི་པ་ཏི་ནི་ནན། སརྦ་པཱ་པྃ་བྷྱཿ ཨ་པ་ན་ཡེ་སྭཱཧཱ། སརྦ་བི་གྷཱ་ནན༞ སརྦ་རོ་ག༞ སརྦ་དུཥྚན༞ སརྦ་གྲ་ཧེ༞ སརྦ་ཛྭ་རེ༞ སརྦ་བྱ་དྷི༞ སརྦ་ཨུ་པ་དྲ་ཝེ༞ སརྦ་ཨ་ཀ་ལ་མྲྀ་ཏྱུ༞ སརྦ་དུར་སྭབ་ནི། སརྦ་དུརྨི་ཏེ། སརྦ་ཙིཏྟ་ཀུ་ལེ་བྷྱཿ ཨོཾ་ཤ་ཏ་ས་ཧ་ཤྲ་ཨཀྵི་ཡེ། ཨགྣེ་ཡེ། ཡ་མ་ཡེ།
ནི་རི་ཏི་ཡེ། ཝ་རུ་ཎ་ཡེ། ཝ་ཡ་ཝེ་ཡེ། ཀུ་བེ་ར་ཡེ། རུ་ཊ་ཡེ། ཨུརྡྷྃ་བྲ་ཧ་མ་ན་ཡེ། སུརྻ་གྲ་ཧ་ཨ་དྷི་པ་ཏ་ཡེ། ཙཎྜ་ནཀྵ་ཨ་དྷི་པ་ཏ་ཡེ། ཨ་དྷི་པྲ་ཐི་བྷྱཿ ཨ་སུ་རེ་བྷྱཿ
ནཱ་ག་བྷྱཿསྭཱཧཱ། སྦྱིན་པའི་བདག་པོ་ཆེ་གེ་མོའི། ནད་ཐམས་ཅད་སརྦ་བྷུ་མི་པ་ཏི་ནན། བྷུ་མི་པ་ཏི་ནི་ནན། བྷི་མི་པ་ཏི་ཀུ་མ་ར་ནན། བྷུ་མི་པ་ཏི་ཀུ་མ་རི་ནི་ནན། སརྦ་པཱ་པྃ་བྷྱཿ ཨ་པ་ན་ཡེ་སྭཱཧཱ། སརྦ་བི་གྷཱ་ནན༞ སརྦ་རོ་ག༞ སརྦ་དུཥྚན༞ སརྦ་གྲ་ཧེ༞ སརྦ་ཛྭ་རེ༞ སརྦ་བྱ་དྷི༞ སརྦ་ཨུ་པ་དྲ་ཝེ༞ སརྦ་ཨ་ཀ་ལ་མྲྀ་ཏྱུ༞ སརྦ་དུར་སྭབ་ནི། སརྦ་དུརྨི་ཏེ།
སརྦ་ཙིཏྟ་ཀུ་ལེ་བྷྱཿཞེས་པ་ས་བདག་གི་གནོད་པ་ཐམས་ཅད་བྱབ་ལ་ཁའི་ཆུ་ཁྲུས་རྡོར་དུ་ཕོ་ཞེས་པའི་བརྡ་སྦྱར་ནས་ཆུ་ས་བདག་གི་གཟུགས་འགྲོས་ཀྱི་སྟེང་དུ་བླུག་གོ ། གསུམ་པ་ནི། བསྲུང་བར་བྱ་བའི་སླད་དུ། སློབ་དཔོན་གྱིས་སྦྱིན་པའི་བདག་པོའི་སྤྱི་བོ་ལ་སོགས་པའི་གནས་བདུན་དུ་རྡོ་རྗེས་རེག་པས་རྡོ་རྗེ་དེ་ལས་དེ་འདྲ་བའི་རིགས་བསམ་གྱིས་མི་ཁྱབ་པ་བྱུང་སྟེ་ལུས་ལ་རྡོ་རྗེའི་གོ་གྱོན་ཏེ་ཕྱིན་ཆད་ནད་གདོན་ཉེར་འཚེ་གང་གིས་ཀྱང་མི་ཚུགས་ཤིང་བསྲུང་བ་བྱས་པའི་མོས་པ་མཛོད། སྤྱི་བོ། སྙིང་ཁ། རྒྱབ། དཔུང་པ་གཡས་གཡོན། པུས་མོ་གཡས་གཡོན་གཉིས་རྣམས་སུ་རྡོ་རྗེ་རྒྱ་གྲམ་རེག་སྟེ། བྱང་ཆུབ་སྙིང་པོར་གཤེགས་པ་ན། །
ས་དག་རྣམ་དྲུག་གཡོས་གྱུར་ཅིང་། ། བདུད་ཡིད་མི་བདེ་གྱུར་པ་དེས། ། ཁྱེད་ལ་བདེ་ལེགས་མཛད་པར་གྱུར། ། ཆོས་ཀྱི་འཁོར་ལོ་བསྐོར་བ་ན། ། འཕགས་པའི་བདེན་པ་རྣམས་གསུངས་ཤིང་། ། ཐུབ་པའི་སྙན་པ་གང་བྱུང་དེས། ། ཁྱེད་ལ་བདེ་ལེགས་མཛད་པར་འགྱུར། ། ཡིད་འཕྲོག་གང་ཞིག་མུ་སྟེགས་བྱེད། ། ཐམས་ཅད་ཆོས་ཀྱིས་ཕམ་མཛད་ཅིང་། ། ཆོས་ཀུན་དབང་དུ་མཛད་པ་དེས། །
ཁྱེད་ལ་བདེ་ལེགས་མཛད་པར་འགྱུར། ། སངས་རྒྱས་ཁྱེད་ལ་བདེ་ལེགས་མཛད། ། བརྒྱ་བྱིན་ཚངས་པའི་ལྷ་རྣམས་དང་། ། འབྱུང་པོ་ཀུན་གྱིས་བདེ་ལེགས་ནི། ། ཁྱེད་ལ་རྟག་ཏུ་སྦྱིན་གྱུར་ཅིག ། ཅེས་པའི་རྗེས་སུ། ཨོཾ་ཨཱཿཧྲིཿསིངྷ་ནཱ་ད་ཧཱུྃ་ཕཊ྄། སྦྱིན་པའི་བདག་པོ་ཆེ་གེ་མོའི། ནད་ཐམས་ཅད་སརྦ་ནཱ་ག་ནན། ནཱ་ག་ནི་ནན།
ནཱ་ག་ཀུ་མ་ར་ནན། ནཱ་ག་ཀུ་མ་ར་ནི་ནན། སརྦ་པཱ་པྃ་བྷྱཿ རཀྵ་རཀྵ་སྭཱཧཱ། སརྦ་བི་གྷཱ་ནན༞ སརྦ་རོ་ཀ༞ སརྦ་དུཥྚན༞ སརྦ་གྲ་ཧེ༞ སརྦ་ཛྭ་རེ༞ སརྦ་བྱ་དྷི༞ སརྦ་ཨུ་པ་དྲ་ཝེ༞ སརྦ་ཨ་ཀ་ལ་མྲི་ཏྱུ༞ སརྦ་དུ་སྭབ་ནི༞ སརྦ་དུརྨི་ཏེ༞ སརྦ་ཙིཏྟ་ཀུ་ལེ་བྷྱཿརཀྵ་རཀྵ་སྭཱཧཱ། ཨོཾ་རུ་རུ་སྥུ་རུ་ཛྭ་ལ་ཏིཥྛ་སིདྡྷ་ལོ་ཙཱ་ནེ། སརྦ་ཨརྠ་སཱ་དྷ་ན་ཡེ་སྭཱཧཱ། ཨོཾ་པྲ་བྷ་ཝ་དྷྱ་བྷུ་པྲ་ཝ་བྷུརྦུ་ཝ་སྭ་པྲ་ཝ་དྷྱ། ས་བིད་ཏྲ་པྲ་ཝ་དྷྱ། ས་བིད་ཏྲ་པྲ་ཝ་དྷྱ།
སརྦ་ནཱ་ག་དུཿ ཁོ་པྲ་ཤ་མ་ན་ཡེ་སྭཱཧཱ། སྦྱིན་པའི་བདག་པོ་ཆེ་གེ་མོའི། ནད་ཐམས་ཅད་སརྦ་ནཱ་ག་ནན། ནཱ་ག་ནི་ནན། ནཱ་ག་ཀུ་མ་ར་ནན། ནཱ་ག་ཀུ་མ་ར་ནི་ནན། སརྦ་པཱ་པྃ་བྷྱཿ རཀྵ་རཀྵ་སྭཱཧཱ། སརྦ་བི་གྷ་ནན༞ སརྦ་རོ་ག༞ སརྦ་དུཥྚན༞ སརྦ་གྲ་ཧེ༞ སརྦ་ཛྭ་རེ༞ སརྦ་བྱཱ་དྷ༞ སརྦ་ཨ་དྲ་ཝེ༞ སརྦ་ཨ་ཀ་ལ་མྲྀ་ཏྱུ༞ སརྦ་དུ་སྭབ་ནི༞ སརྦ་དུརྨི་ཏེ༞ སརྦ་ཙིཏྟ་ཀུ་ལེ་བྷྱཿ
རཀྵ་རཀྵ་སྭཱཧཱ། ཨོཾ་ཕུཿཝ་རུ་ཎ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿཨ་ནནྡ་ཡ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿབ་སུ་ཀ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄། ཨོཾ་ཕུཿཏཀྵ་ཀ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿཀརྐོ་ཊ་ཡ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿཔདྨ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿམཧཱ་པདྨ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿཤྃ་ཁ་པཱ་ལ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿཀུ་ལི་ཀ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ།
སྦྱིན་པའི་བདག་པོ།་་་་་ ཆེ་གེ་མོའི། ནད་ཐམས་ཅད་སརྦ་པཱ་པཾ་བྷྱཿ རཀྵ་རཀྵ་སྭཱཧཱ། སརྦ་བི་གྷ་ནན༞ སརྦ་རོ་ག༞ སརྦ་དུཥྚན༞ སརྦ་གྲ་ཧེ༞ སརྦ་ཛྭ་རེ༞ སརྦ་བྱཱ་དྷ༞ སརྦ་ཨ་དྲ་ཝེ༞ སརྦ་ཨ་ཀ་ལ་མྲྀ་ཏྱུ༞ སརྦ་དུར་སྭབ་ནི༞ སརྦ་དུརྨི་ཏེ༞ སརྦ་ཙིཏྟ་ཀུ་ལེ་བྷྱཿ རཀྵ་རཀྵ་སྭཱཧཱ། ཨོཾ་ཤ་ཏ་ས་ཧ་ཤྲ་ཨཀྵི་ཡེ། ཨགྣེ་ཡེ། ཡ་མ་ཡེ། ནི་རི་ཏི་ཡེ།
ཝ་རུ་ཎ་ཡེ། ཝ་ཡ་ཝེ་ཡེ། ཀུ་བེ་ར་ཡེ། རུ་ཊ་ཡེ། ཨུརྡྷྃ་བྲ་ཧ་མ་ན་ཡེ། སུརྻ་གྲ་ཧ་ཨ་དྷི་པ་ཏ་ཡེ། ཙཎྜ་ནཀྵ་ཨ་དྷི་པ་ཏ་ཡེ། ཨ་དྷི་པྲ་ཐི་བྷྱཿ ཨ་སུ་རེ་བྷྱཿ ནཱ་གེ་བྷྱཿསྭཱཧཱ།
སྦྱིན་པའི་བདག་པོ་ཆེ་གེ་མོའི། ནད་ཐམས་ཅད་སརྦ་ན་ག་ནན། ནཱ་ག་ནི་ནན། ནཱ་ག་ཀུ་མ་ར་ནན། ནཱ་ག་ཀུ་མ་ར་ནི་ནན། སརྦ་པཱ་པྃ་བྷྱཿ རཀྵ་རཀྵ་སྭཱཧཱ། སརྦ་བི་གྷཱ་ནན། སརྦ་རོ་ག༞ སརྦ་དུཥྚན༞ སརྦ་གྲ་ཧེ༞ སརྦ་ཛྭ་རེ༞ སརྦ་བྱཱ་དྷི༞ སརྦ་ཨུ་པ་དྲ་ཝེ༞ སརྦ་ཨ་ཀ་ལ་མྲྀ་ཏྱུ༞ སརྦ་དུར་སྭབ་ནི༞ སརྦ་དུརྨི་ཏེ༞ སརྦ་ཙིཏྟ་ཀུ་ལེ་བྷྱཿ རཀྵ་རཀྵ་སྭཱཧཱ།
ཞེས་པས་ཀླུའི་གནོད་པ་དང་། ཡང་། ཨོཾ་ཨཱཿཧྲིཿསིངྷ་ནཱ་ད་ཧཱུྃ་ཕཊ྄། སྦྱིན་པའི་བདག་པོ་ཆེ་གེ་མོའི། ནད་ཐམས་ཅད་སརྦ་བྷུ་མི་པ་ཏི་ནན། བྷུ་མ་པ་ཏི་ནི་ནན། བྷི་མི་པ་ཏི་ཀུ་མ་ར་ནན། བྷུ་མི་པ་ཏི་ཀུ་མ་རི་ནི་ནན། སརྦ་པཱ་པྃ་བྷྱཿ རཀྵ་རཀྵ་སྭཱཧཱ།
སརྦ་བི་གྷཱ་ནན། སརྦ་རོ་ག༞ སརྦ་དུཥྚན༞ སརྦ་གྲ་ཧེ༞ སརྦ་ཛྭ་རེ༞ སརྦ་བྱཱ་དྷི༞ སརྦ་ཨུ་པ་དྲ་ཝེ༞ སརྦ་ཨ་ཀ་ལ་མྲྀ་ཏྱུ༞ སརྦ་དུར་སྭབ་ནི༞ སརྦ་དུརྨི་ཏེ༞ སརྦ་ཙིཏྟ་ཀུ་ལེ་བྷྱཿ ཨོཾ་རུ་རུ་སྥུ་རུ་ཛྭ་ལ་ཏིཥྛ་སིདྡྷ་ལོ་ཙཱ་ནེ་སརྦ་ཨརྠ་ས་དྷ་ན་ཡེ་སྭཱཧཱ། ཨོཾ་པྲ་བྷ་ཝ་དྷྱ་བྷུ་པྲ་བྷ་ཝ་དྷྱ་བྷུརྦྷུ་ཝ་སྭ་པྲ་བྷ་ཝ་དྷྱ། ས་བིད་ཏྲ། པྲ་ཝ་དྷྱ། སརྦ་ནཱ་ག་དུཿཁོ་པྲ་ཤ་མ་ན་ཡེ་སྭཱཧཱ། སྦྱིན་པའི་བདག་པོ་ཆེ་གེ་མོའི། ནད་ཐམས་ཅད་སརྦ་བྷུ་མི་པ་ཏི་ནན། བྷུ་མ་པ་ཏི་ནི་ནན།
བྷི་མི་པ་ཏི་ཀུ་མ་ར་ནན། བྷུ་མི་པ་ཏི་ཀུ་མ་རི་ནི་ནན། སརྦ་པཱ་པྃ་བྷྱཿ རཀྵ་རཀྵ་སྭཱཧཱ། སརྦ་བི་གྷཱ་ནན། སརྦ་རོ་ག༞ སརྦ་དུཥྚན༞ སརྦ་གྲ་ཧེ༞ སརྦ་ཛྭ་རེ༞ སརྦ་བྱཱ་དྷི༞ སརྦ་ཨུ་པ་དྲ་ཝེ༞ སརྦ་ཨ་ཀ་ལ་མྲྀ་ཏྱུ༞ སརྦ་དུར་སྭབ་ནི༞ སརྦ་དུརྨི་ཏེ༞ སརྦ་ཙིཏྟ་ཀུ་ལེ་བྷྱཿ ཨོཾ་ཕུཿཝ་རུ་ཎ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿཨ་ནནྡ་ཡ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿབ་སུ་ཀ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱ་ཧཱ། ཨོཾ་ཕུ་ཏཀྵ་ཀ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ།
ཨོཾ་ཕུཿཀརྐོ་ཊ་ཡ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿཔདྨ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿམཧཱ་པདྨ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿཤྃ་ཁ་པཱ་ལ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། ཨོཾ་ཕུཿཀུ་ལི་ཀ་ཡེ་ནཱ་ག་རཱ་ཛ་ཕུཿཧཱུྃ་ཕཊ྄་སྭཱཧཱ། སྦྱིན་པའི་བདག་པོ་ཆེ་གེ་མོའི། ནད་ཐམས་ཅད་སརྦ་བྷུ་མི་པ་ཏི་ནན། བྷུ་མ་པ་ཏི་ནི་ནན། བྷི་མི་པ་ཏི་ཀུ་མ་ར་ནན། བྷུ་མི་པ་ཏི་ཀུ་མ་རི་ནི་ནན།
སརྦ་པཱ་པྃ་བྷྱཿརཀྵ་རཀྵ་སྭཱཧཱ། སརྦ་བི་གྷཱ་ནན། སརྦ་རོ་ག་ནན༞ ཡ་མ་ཡེ༞ སརྦ་དུཥྚན༞ སརྦ་གྲ་ཧེ༞ སརྦ་ཛྭ་རེ༞ སརྦ་བྱཱ་དྷི༞ སརྦ་ཨུ་པ་དྲ་ཝེ༞ སརྦ་ཨ་ཀ་ལ་མྲྀ་ཏྱུ༞ སརྦ་དུར་སྭབ་ནི༞ སརྦ་དུརྨི་ཏེ༞ སརྦ་ཙིཏྟ་ཀུ་ལེ་བྷྱཿ ཨོཾ་ཤ་ཏ་ས་ཧ་ཤྲ་ཨཀྵེ་ཡེ༞ ཨགྣེ་ཡེ༞ ཡ་མ་ཡེ། ནི་རི་ཏི་ཡེ༞ ཝ་རུ་ཎ་ཡེ༞ ཝ་ཡ་ཝེ་ཡེ༞ ཀུ་བེ་ར་ཡ༞ རུ་ཊ་ཡེ༞ ཨུརྡྷྃ་བྲ་ཧ་མ་ན་ཡེ༞ སུརྻ་གྲ་ཧ་ཨ་དྷི་པ་ཏ་ཡེ། ཙཎྜ་ནཀྵ་ཨ་དྷི་པ་ཏ་ཡེ། ཨ་དྷི་པྲ་ཐི་བྷྱཿ ཨ་སུ་རེ་བྷྱཿ ནཱ་གེ་བྷྱཿསྭཱཧཱ། སྦྱིན་པའི་བདག་པོ་ཆེ་གེ་མོའི།
ནད་ཐམས་ཅད་སརྦ་བྷུ་མི་པ་ཏི་ནན། བྷུ་མ་པ་ཏི་ནི་ནན། བྷི་མི་པ་ཏི་ཀུ་མ་ར་ནན། བྷུ་མི་པ་ཏི་ཀུ་མ་ར་ནི་ནན། སརྦ་པཱ་པྃ་བྷྱཿ རཀྵ་རཀྵ་སྭཱཧཱ། སརྦ་བི་གྷཱ་ནན༞ སརྦ་རོ་ག༞ སརྦ་དུཥྚན༞ སརྦ་གྲ་ཧེ༞ སརྦ་ཛྭ་རེ༞ སརྦ་བྱཱ་དྷི༞ སརྦ་ཨུ་པ་དྲ་ཝེ༞ སརྦ་ཨ་ཀ་ལ་མྲྀ་ཏྱུ༞ སརྦ་དུར་སྭབ་ནི༞ སརྦ་དུརྨི་ཏེ༞ སརྦ་ཙིཏྟ་ཀུ་ལེ་བྷྱཿ རཀྵ་རཀྵ་སྭཱཧཱ། སོགས་ཀྱིས་ས་བདག་གི་གནོད་པ་ཐམས་ཅད་བསྲུང་ངོ་། ། དེ་ནས།
སློབ་དཔོན་ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱིས་མགྲིན་གཅིག་ཏུ་བཀྲ་ཤིས་ཀྱིས་མངའ་གསོལ་བར་མོས་པ་མཛོད། མེ་ཏོག་གཏོར་རྡོ་རྗེ་དྲིལ་བུ་འཛིན་པས། སངས་རྒྱས་བསོད་ནམས་མཐུ་དག་དང་། ། ལྷ་རྣམས་ཀུན་གྱི་བསམ་པ་ཡིས། ། ཁྱེད་ཀྱི་འདོད་དོན་གང་ཡིན་པ། ། དོན་དེ་དེ་རིང་འགྲུབ་གྱུར་ཅིག ། རྐང་གཉིས་ཁྱེད་ཅག་བདེ་ལེགས་འགྱུར། ། རྐང་བཞི་ཁྱེད་ཅག་བདེ་ལེགས་འགྱུར། ། ཁྱེད་ཅག་ལམ་འགྲོ་བདེ་གྱུར་ཅིག ། ཉིན་མོ་བདེ་ལེགས་མཚན་བདེ་ལེགས། །
ཉི་མའི་གུང་ཡང་བདེ་ལེགས་ཤིང་། ། ཉིན་མཚན་རྟག་ཏུ་བདེ་ལེགས་ཤོག ། ཁྱེད་ཅག་སྡིག་པར་མ་གྱུར་ཅིག ། ཅེས་བརྗོད་ནས་བསྒྲུབ་བྱ་གོས་རྙིང་པ་སྤངས་ཏེ། གསར་པ་བསྐོན་ནས། ཐལ་མོ་སྦྱར་བའི་བར་དུ་རྡོ་རྗེ་འཛིན་དུ་བཅུག་ལ། སངས་རྒྱས་རྣམས་ནི་བདུད་ལས་རྒྱལ། ། ཆོས་ནི་ཆོས་མ་ཡིན་ལས་རྒྱལ། ། དགེ་འདུན་མུ་སྟེགས་པ་ལས་རྒྱལ། ། ལྷ་དབང་ལྷ་མིན་དག་ལས་རྒྱལ། །
ཟླ་བ་སྒྲ་གཅན་དག་ལས་རྒྱལ། ། ནམ་མཁའ་ལྡིང་ནི་ཀླུ་ལས་རྒྱལ། ། མེ་ནི་ཤིང་རྣམས་ཀུན་ལས་རྒྱལ། ། ཆུ་ནི་མེ་ལས་རྒྱལ་བར་འགྱུར། ། རླུང་ནི་སྤྲིན་རྣམས་ཀུན་ལས་རྒྱལ། ། རྡོ་རྗེ་ཡིས་ནི་རིན་ཆེན་ཕུག ། ལྷ་རྣམས་བདེན་པར་རབ་ཏུ་གནས། ། ས་ཡང་བདེན་པར་གནས་པ་ལགས། ། སངས་རྒྱས་ཆོས་དང་དགེ་འདུན་བདེན། ། བདེན་པར་རྒྱལ་གྱུར་རྫུན་མ་མཆིས། །
ན་མོ་རྗེ་བཙུན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་ཀྱི་བཀའ་བདེན་པ་དང་། སངས་རྒྱས་ཀྱི༞ ཆོས་ཀྱི༞ དགེ་འདུན་གྱི༞ འཇིག་རྟེན་དབང་ཕྱུག་སེང་གེ་སྒྲའི༞ ཀླུའི་རྒྱལ་པོ་དགུའི༞ ཕྱོགས་སྐྱོང་བཅུའི༞ བདེ་བ་ཆེན་པོའི་བྱིན་གྱིས་རླབས་ཀྱིས། ཆེ་གེ་མོ། འཁོར་དང་བཅས་པའི་ནད་ཀྱི་རིགས་སུ་གྱུར་པ་རླུང་ལས་གྱུར་པ་དང་། མཁྲིས་པ་ལས་གྱུར་པ་དང་། བད་ཀན་ལས་གྱུར་པ་དང་། འདུས་པ་ལས་གྱུར་པ་དང་། ནད་བཞི་བརྒྱ་རྩ་བཞི་ཉེ་བར་ཞི་བར་གྱུར་ཅིག གདོན་གྱི་རིགས་སུ་གྱུར་པ་སྟེང་ལྷའི་གདོན་དང་། འོག་ཀླུའི་གདོན།
བར་མི་མ་ཡིན་གྱི་གདོན་ལ་སོགས་པ་གདོན་སྟོང་ཕྲག་བརྒྱད་ཅུའི་གནོད་པ་ཐམས་ཅད་མེད་པར་གྱུར་ཅིག ཚེ་དང་དཔལ་དང་འབྱོར་པ་དང་། དབང་ཕྱུག་དང་གྲགས་པ་ལ་སོགས་པའི་བདེ་ལེགས་ཐམས་ཅད་ཟླ་བ་ཡར་ངོ་ལྟར་འཕེལ་ཞིང་རྒྱས་པར་གྱུར་ཅིག བཅོམ་ལྡན་འཁོར་དང་བཅས་པའི་ཕྱིན་རླབས་དང་། ། གསང་སྔགས་རིགས་སྔགས་རྣམས་ཀྱི་མཐུ་སྟོབས་ཀྱིས། ། འགྲོ་བ་འདི་དག་བདག་གིས་བསྲུངས་ཟིན་གྱིས། ། འདི་ལ་སུས་ཀྱང་གནོད་པ་མ་བྱེད་ཅིག ། ལོ་བརྒྱ་ཐུབ་ཅིང་སྟོན་བརྒྱ་མཐོང་བ་དང་། ། ཚེ་རིང་ནད་མེད་ལོངས་སྤྱོད་འཕེལ་བ་དང་། ། ཐེག་པ་མཆོག་ལ་ངེས་པར་འབྱུང་བ་ཡིས། །
བཀྲ་ཤིས་དེས་ཀྱང་དིང་འདིར་བདེ་ལེགས་ཤོག ། སྦྱིན་པའི་བདག་པོ་ཆེ་གེ་མོ་འཁོར་དང་བཅས་པ་ཉི་མ་དང་ཟླ་བ་སྒྲ་གཅན་ལས་གྲོལ་བ་བཞིན་དུ་ཀླུ་དང་ས་བདག་གི་གནོད་པ་ཐམས་ཅད་ལས་ཐར་ཞིང་། མི་མཐུན་པའི་ཕྱོགས་ཐམས་ཅད་ལས་རྒྱལ་བར་གྱུར་ཅིག ཛ་ཡ་ཛ་ཡ་བི་ཡ། ཞེས་བརྗོད་ནས། ལངས་ཏེ་ཁྲི་ལ་སོགས་པའི་སྟེང་དུ་བཞག་གོ ། ནད་པ་ལ་དཀར་གསུམ་ལ་སོགས་པའི་ཟས་བཟང་པོ་སྨན་དུ་བསམ་ལ་དྲངས་ཏེ། སངས་རྒྱས་མངོན་པར་སངས་རྒྱས་ཚེ། ། འཇིག་རྟེན་སྐྱོང་བཞིས་ཕྱོགས་བཞི་ནས། ། སྣོད་བཞི་དག་ནི་བླངས་ནས་ཀྱང་། །
བདེ་བར་གཤེགས་ལ་ཕུལ་བ་དང་། ། མཐུ་ཡིས་གཅིག་ཏུ་སྤྲུལ་མཛད་ནས། ། ལྷ་ཡི་སྣོད་མཆོད་དེ་དག་ཏུ། ། བདུད་རྩི་འདྲ་བའི་སྨན་རྣམས་ནི། ། སྟོན་པའི་ཕྱག་ན་བསྣམས་པ་ཡི། ། བདེན་པའི་བདེན་ཚིག་འདི་དག་གིས། ། ས་བདག་ཀླུ་གཉན་ནད་སེལ་ཞིང་། ། ཉེས་པ་དེ་དག་འདྲེན་བྱེད་པའི། ། སྨན་རྣམས་བདུད་རྩིར་འགྱུར་བར་ཤོག ། དེ་བཞིན་ལྷ་མོ་འཕྲོག་མ་ཡིས། །
ལྷ་རྫས་དགེ་བ་ཨ་རུ་ར། ། བླངས་ནས་སྟོན་ལ་རབ་ཕུལ་བ། ། བདག་ཉིད་འདྲ་བའི་སྨན་རྣམས་ནི། ། སྟོན་པའི་ཕྱག་ན་བསྣམས་པ་ཡི། ། བདེན་པའི་བདེན་ཚིག་འདི་དག་གིས། ། ས་བདག་ཀླུ་གཉན་ནད་སེལ་ཞིང་། ། ཉེས་པ་ཐམས་ཅད་འཕྲོག་བྱེད་པ། ། སྨན་རྣམས་བདུད་རྩིར་འགྱུར་བར་ཤོག ། སངས་རྒྱས་རྣམ་གཟིགས་གཟི་བརྗིད་དང་། ། གཙུག་ཏོར་ཅན་གྱི་སྟོབས་མཆོག་དང་། །
ཐམས་ཅད་སྐྱོབས་ཀྱི་བདེན་ཚིག་དང་། ། ལོག་དད་སེལ་གྱི་ཏིང་འཛིན་དང་། ། གསེར་ཐུབ་ཅེས་བྱའི་ཡེ་ཤེས་དང་། ། འོད་སྲུང་གི་ནི་རྫུ་འཕྲུལ་དང་། ། ཤཱཀྱ་སེང་གེའི་མཐུ་སྟོབས་དང་། ། སེང་གེ་སྒྲ་ཡི་སྨོན་ལམ་གྱི། ། བདེན་པའི་བདེན་ཚིག་འདི་དག་གིས། ། ས་བདག་ཀླུ་གཉན་ནད་སེལ་ཞིང་། ། ཉེས་པ་ཐམས་ཅད་འཕྲོག་བྱེད་པའི། ། སྨན་རྣམས་བདུད་རྩིར་འགྱུར་བར་ཤོག །
སདྱ་ཐེ་དནཁ་རེ་ཁ་རེ་ཝ་ཝ་རེ། ཙ་ལེ་བི་ཙ་ལེ། བྷི་ལྃ་བྷི་མ་ལེ། པ་མ་པ་ཏི། ཙཎྜེ་ཙཎྜེ་ཎི། ཨ་མྲྀ་ཏེ། ནརྒྷོ་ཤེ་སྭཱཧཱ། དེ་ནས། ཨོཾ་ཨཱཿཧྲཱིཿསིངྷ་ན་ད་ཧཱུྃ་ཕཊ྄། རྡོ་རྗེ་དྲིལ་བུ་འཛིན་པས་མེ་ཏོག་གཏོར་ཞིང་།
ཆེ་བའི་ཆེ་མཆོག་སྟོན་མཆོག་བླ་ན་མེད། ། ཆོས་རྗེ་ཉི་མ་རྒྱལ་བའི་བྱིན་རླབས་ཀྱིས། ། བདུད་དང་བགེགས་རིགས་གནོད་པའི་དགྲ་ཞི་སྟེ། ། རྟག་ཏུ་དཔལ་གནས་ཉིན་མཚན་བཀྲ་ཤིས་ཤོག ། ཆོས་ཉིད་བདེན་པའི་ཆོས་མཆོག་བླ་ན་མེད། ། དམ་ཆོས་བདུད་རྩི་བདེན་པའི་བྱིན་རླབས་ཀྱིས། ། ཉོན་མོངས་སྡུག་བསྔལ་གདུང་བའི་དགྲ་ཞི་སྟེ། ། རྟག་ཏུ་དཔལ་གནས་ཉིན་མཚན་བཀྲ་ཤིས་ཤོག ། དགེ་འདུན་ཡོན་ཏན་རིན་ཆེན་དཔལ་འབར་བ། ། རྒྱལ་སྲས་ཕན་མཛད་བདེན་པའི་བྱིན་རླབས་ཀྱིས། །
ཉེས་པའི་སྐྱོན་བྲལ་དགེ་ཚོགས་རྣམ་པར་འཕེལ། ། རྟག་ཏུ་དཔལ་གནས་ཉིན་མཚན་བཀྲ་ཤིས་ཤོག ། ཚངས་དང་ལྷ་དབང་སྲུང་མའི་བྱིན་རླབས་དང་། ། ཕན་མཛད་ལྷ་ཡི་བཀྲ་ཤིས་གནས་གྱུར་ཏེ། ། དགེ་ལེགས་བསམ་པ་ཡིད་བཞིན་འགྲུབ་པ་དང་། ། ཚེ་རིང་ནད་མེད་བདེ་སྐྱིད་ལྡན་པར་ཤོག ། ཉིན་མོ་བདེ་ལེགས་མཚན་བདེ་ལེགས། ། ཉི་མའི་གུང་ཡང་བདེ་ལེགས་ཤིང་། ། ཉིན་མཚན་རྟག་ཏུ་བདེ་ལེགས་ཤིང་། ། དཀོན་མཆོག་གསུམ་གྱིས་དེང་འདིར་བདེ་ལེགས་ཤོག །
ཅེས་པས་བཀྲ་ཤིས་བརྗོད། ཟས་ལ་ལོངས་སྤྱོད་པའི་ལྷག་མ་ས་བདག་གི་གཟུགས་འགྲོས་ཀྱི་སྟེང་དུ་བཞག་གོ ། ཞེས་པ་འདི་ཕྱག་ལེན་ལྟར་བྲིས་པ་ཡིན་ཞིང་། མཛད་མི་སྤྲོ་ན། སྔར་བཤད་པའི། སངས་རྒྱས་རྣམས་ནི་བདུད་ལས་རྒྱལ། ། ཞེས་སོགས་ཀྱི་ཚིག་བཅད་ཟས་སྨན་དུ་བསྒྱུར་བའི་བར་རྣམས་ལ་བརྗོད་ཀྱང་ཉེས་པ་མེད་ཅིང་། རྗེ་ཐམས་ཅད་མཁྱེན་པ་བུདྡྷའི་མཚན་དེ་ལྟར་མཛད་དོ། ། ཡང་ནད་པ་སོགས་མེད་ན་བཀྲུ་བྱབ་བསྲུང་གསུམ་སོགས་བྱ་མི་དགོས་པས་རྗེས་ཀྱི་ཆོ་ག་བྱས་པས་ཆོག་གོ ། གསུམ་པ་རྗེས་ལ་ལྔ།
དཀྱིལ་འཁོར་མཆོད་པ། བཟོད་པར་གསོལ་བ། གཤེགས་སུ་གསོལ་བ། བདག་ཉིད་བསྲུང་བ། དགེ་བ་བསྔོ་བའོ། ། དང་པོ་ནི། མཆོད་པ་རྣམས་ཁ་གསོས་ལ། ཨོཾ་ཨ་མྲྀ་ཏེ་ཧཱུྃ་ཕཊ྄། ཀྱིས་བསང་། ཨོཾ་སྭ་བྷཱ་ཝ་ཤུདྡྷོ་སརྦ་དྷརྨཱ་སྭ་བྷཱ་ཝ་ཤུདྡྷོཿཧྃ།
ཞེས་པས་སྦྱངས། སྟོང་པའི་ངང་ལས་ཨོཾ་ལས་བྱུང་བའི་རིན་པོ་ཆེ་ལས་གྲུབ་པའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཨོཾ་འོད་དུ་ཞུ་བ་ལས་བྱུང་བའི་ལྷ་རྫས་ལས་གྲུབ་པའི་མཆོད་ཡོན། ཞབས་བསིལ། མེ་ཏོག བདུག་སྤོས། མར་མེ། དྲི་མཆོག ཞལ་ཟས། རོལ་མོ་རྣམས་དྭངས་ཤིང་ཐོགས་པ་མེད་པ་ནམ་མཁའི་མཐའ་ཀླས་པར་གྱུར། ཅེས་དང་།
སོ་སོའི་ཕྱག་རྒྱ་དང་བཅས་པས། ཨོཾ་བཛྲ་ཨརྒྷྃ་སྭཱཧཱ། ཨོཾ་བཛྲ་པཱ་དྱྃ་སྭཱཧཱ། ཨོཾ་བཛྲ་པུཥྤེ་སོགས་ནས། ཤཔྟའི་བར་བྱས་ལ། ཨོཾ་སརྦ་ཏ་ཐཱ་ག་ཏ་སིངྷ་ནཱ་ད་ས་པ་རི་ཝ་ར་ཨརྒྷྃ་པྲ་ཏིཙྪ་པུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུྃ། ཨོཾ་སརྦ་ཏ་ཐཱ་ག་ཏ་སིངྷ་ནཱ་ད་ས་པ་རི་ཝཱ་ར་པཱ་དྱྃ་པྲ་ཏིཙྪ་པུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུྃ། ཞེས་སོགས་ཐོག་མཐའ་གཉིས་འདྲ་བ་ལས་པཱ་དྱཾ་གྱི་གནས་སུ། པུཥྤེ། དྷུ་པེ།
དི་པྃ། གནྡྷྃ། ནཻ་ཝི་ཏེ། ཤཔྟ། རྣམས་བཅུག་ལ་སོ་སོའི་ཕྱག་རྒྱ་དང་བཅས་ཤིང་། རོལ་མོ་དང་བཅས། དྷརྨ་ར་ཎི། བརྗོད་པས་མཆོད་ལ། བརྩེ་བའི་ཐུགས་རྗེ་དབང་ཕྱུག་ཉིད་ཀྱི་སྐུ། ། དྲང་སྲོང་ཆེན་པོའི་ཚུལ་དུ་བཞུགས་ནས་ཀྱང་། །
འགྲོ་བའི་སྡུག་བསྔལ་དྲག་པོ་སེལ་མཛད་པའི། ། བཅོམ་ལྡན་སེང་གེ་སྒྲ་ལ་ཕྱག་འཚལ་ལོ། ། གདེངས་ཀ་ནོར་བུ་འབར་བའི་འོད་ཀྱིས་ནི། ། ས་འོག་མུན་པའི་ཚོགས་རྣམས་འཇོམས་མཛད་པ། ། བསྟན་ལ་རབ་དགའ་མཐུ་སྟོབས་བསམ་མི་ཁྱབ། ། ཀླུ་རྒྱལ་འཁོར་དང་བཅས་ལ་ཕྱག་འཚལ་ལོ། ། ཚངས་པ་བརྒྱ་བྱིན་ལ་སོགས་པ། ། ཆོས་ཀྱི་དབྱིངས་ལས་དབྱེར་མེད་ཀྱང་། ། རྣམ་འཕྲུལ་དུ་མས་བསྟན་པ་སྐྱོང་། ། ཕྱོགས་སྐྱོང་བཅུ་ལ་ཕྱག་འཚལ་ལོ། །
ཞེས་རྡོ་རྗེ་དྲིལ་བུ་འཛིན་པས་བསྟོད། བཅོམ་ལྡན་འདས་བདག་དང་སེམས་ཅན་ཐམས་ཅད་ལ་མཆོག་དང་ཐུན་མོང་གི་དངོས་གྲུབ་མ་ལུས་པ་སྩལ་དུ་གསོལ། ས་བདག་ཀླུ་གཉན་གྱི་གནོད་པ་ཐམས་ཅད་ཞི་བ་དང་། རྗེ་བཙུན་སེང་གེ་སྒྲའི་གོ་འཕང་ཐོབ་པར་བྱིན་གྱིས་བརླབ་ཏུ་གསོལ། ཞེས་འདོད་དོན་གསོལ་བ་གདབ། གཉིས་པ་ནི། ཨོཾ་བཛྲ་ས་ཏྭ་ས་མ་ཡ། མ་ནུ་པཱ་ལ་ཡ། བཛྲ་ས་ཏྭ་ཏྭེ་ནོ་པ་ཏིཥྛ། ཌི་ཌདྷོ་མེ་བྷ་ཝ།
སུ་ཏོ་ཥྱོ་མེ་བྷ་ཝ། ཨ་ནུ་རཀྟོ་མེ་བྷ་ཝ། སུ་པོ་ཥྱོ་མེ་བྷ་ཝ། སརྦ་སིདྡྷི་མྨེ་པྲ་ཡཙྪ། སརྦ་ཀརྨ་སུ་ཙ་མེ། ཙིཏྟྃ་ཤྲཱི་ཡྃ་ཀུ་རུ་ཧཱུྃ། ཧ་ཧ་ཧ་ཧ་ཧོཿ བྷ་ག་ཝན་སརྦ་ཏ་ཐཱ་ག་ཏ། བཛྲ་མཱ་མེ་མུཉྩ། བཛྲི་བྷ་ཝ།
མཧཱ་ས་མ་ཡ་ས་ཏྭ་ཨཱཿ ཞེས་པའི་ཡི་གེ་བརྒྱ་བ་ཚར་གསུམ་དང་། མ་འབྱོར་པ་དང་ཉམས་པ་དང་། ། གང་ཡང་བདག་རྨོངས་བློ་ཡིས་ནི། ། བགྱིས་པ་དང་ནི་བགྱིད་སྩལ་བ། ། དེ་ཀུན་མགོན་པོས་བཟོད་པར་གསོལ། ། སོགས་ཀྱིས་ནོངས་པ་བཟོད་པར་གསོལ་ལོ། ། གསུམ་པ་ནི། མཆོད་པ་ཡས་ནས་མཆོད། གཤེགས་པ་མས་ནས་གཤེགས་པས།
གདེངས་ཀའི་ཕྱག་རྒྱ་བཀྲོལ་ལ། ཨོཾ་ཆེན་ནམ་ཆུང་ངུ་གང་དག་གི ། ལུས་ལ་མངོན་པར་གནོད་གྱུར་པའི། ། ནད་དེ་ཉེ་བར་ཕྱུང་ནས་སུ། ། ཀླུ་རྣམས་རང་གི་གནས་སུ་དེངས། ། དེ་ལྟར་བདག་གིས་ཅི་ནུས་ཀྱིས། ། མཆོད་དང་བསྙེན་བཀུར་བྱས་པ་ཡི། ། དམ་ཚིག་གནས་ལ་གནས་ཀྱིས་ལ། ། བདག་གི་བསམ་པ་བསྐང་བར་མཛོད། ། རྟག་ཏུ་དམ་ཚིག་ལ་གནས་ཤིང་། །
འདིར་ནི་སྦྱིན་པའི་བདག་པོ་ཡི། ། ནད་དེ་རབ་ཏུ་བསྲུང་མཛོད་ལ། ། ཀླུ་རྣམས་རང་གི་གནས་སུ་སོང་། ། ནཱ་ག་ནན། ནཱ་ག་ནི་ནན། ནཱ་ག་ཀུ་མ་ར་ནན། ནཱ་ག་ཀུ་མ་ར་ནི་ནན། ཨ་ཧི་གཙྪ། ཞེས་པས་ཀླུ་ཕལ་པའི་རིགས་དང་། ཡང་།
བྷུ་མི་པ་ཏི་ནན། བྷུ་མི་པ་ཏི་ནི་ནན། བྷུ་མི་པ་ཏི་ཀུ་མ་ར་ནན། བྷུ་མི་པ་ཏི་ཀུ་མ་ར་ནི་ནན། ཨ་ཧི་གཙྪ། ཞེས་པས་ས་བདག་ཕལ་པ་བཞི་དང་། ཡང་། ཨོཾ་ཝ་རུ་ཎ་ཡེ། ཨ་ནནྡ་ཡེ། བ་སུ་ཀ་ཡེ།
ཏཀྵ་ཀ་ཡེ། ཀརྐོ་ཊ་ཡེ། པདྨ་ཡེ། མཧཱ་པདྨ་ཡེ། ཤྃ་ཁ་པཱ་ལ་ཡེ། ཀུ་ལི་ཀ་ཡེ། ཨ་ཧི་གཙྪ། ཞེས་པས་ཀླུ་ཆེན་དགུ་གཤེགས་སུ་གསོལ་བ་དང་། ཡང་། ཨོཾ་ཤ་ཏ་ས་ཧ་ཤྲ་ཨཀྵི་ཡེ།
ཨགྣེ་ཡེ། ཡ་མ་ཡེ། ནི་རི་ཏི་ཡེ། ཝ་རུ་ཎ་ཡེ། ཝ་ཡ་ཝེ་ཡེ། ཀུ་བེ་ར་ཡེ། རུ་ཊ་ཡེ། ཨུརྡྷྃ་བྲ་ཧ་མ་ན་ཡེ། སུརྻ་གྲ་ཧ་ཨ་དྷི་པ་ཏ་ཡེ། ཙཎྜ་ནཀྵ་ཨ་དྷི་པ་ཏ་ཡེ།
ཨ་དྷི་པྲི་ཐི་བྷྱཿ ཨ་སུ་རེ་བྷྱཿ ན་གེ་བྷྱཿསྭཱཧཱ། ཨ་ཧི་གཙྪ། ཞེས་པས་མཐེབ་སྲིན་གྱི་སེ་གོལ་དང་བཅས་པས་གཤེགས་སུ་གསོལ། རྒྱས་པར་ན། ནཱ་ག་ནན་ཨ་ཧི་གཙྪ་ཞེས་པས་སྔགས་སོ་སོའི་མཐར་ཨ་ཧི་གཙྪ་བཏགས་པས་གཤེགས་སུ་གསོལ་བར་བྱའོ། ། ཨོཾ་ཁྱེད་ཀྱིས་སེམས་ཅན་དོན་ཀུན་མཛད། ། རྗེས་སུ་མཐུན་པའི་དངོས་གྲུབ་སྩོལ། ། སངས་རྒྱས་ཡུལ་དུ་གཤེགས་ནས་ཀྱང་། །
སླར་ཡང་འབྱོན་པར་མཛད་དུ་གསོལ། ། ཨོཾ་བཛྲ་མུཿ རྡུལ་ཚོན་གྱི་ཡེ་ཤེས་པ་རྣམས་རང་བཞིན་གྱི་གནས་སུ་གཤེགས དམ་ཚིག་པ་རྣམས་རང་ལ་གཉིས་སུ་མེད་པར་ཐིམ། ཨོཾ་ཨཱཿཧྲིཿསིངྷ་ནཱ་ད་ཧཱུྃ་ཕཊ྄། བདག་དང་སེམས་ཅན་ཐམས་ཅད་ལ་མངོན་པར་དབང་བསྐུར་དུ་གསོལ། ཞེས་བརྗོད་ལ་ལག་པ་གཡོན་གྱི་མཐེབ་སྲིན་གྱིས་ལྷའི་མཚན་མ་ནས་བླངས་ལ་བདག་དང་བསྲུང་བྱའི་སྤྱི་བོར་བཞག རྡུལ་ཚོན་སོ་སོ་རང་གི་དཀྱིལ་འཁོར་དང་། ལྷའི་རྡུལ་ཚོན་ཀླུའི་དཀྱིལ་འཁོར་གྱི་སྟེང་དུ་བཞག་པ་རྣམས་མཐོང་བ་བརྒྱུད་པའི་ཕྱག་ལེན་ལས་ཤེས་པར་བྱའོ། ། བཞི་པ་ནི། ནད་པའི་གདོན་རང་ལ་ཕོག་སྲིད་པས།
རང་གི་དཔྲལ་བར་ཨོཾ་དཀར་པོ། མགྲིན་པར་ཨཱཿདམར་པོ། སྙིང་ཁར་ཧཱུྃ་སྔོན་པོ། རྣམས་ཀྱིས་བྱིན་གྱིས་བརླབ་ཅིང་། བསྲུང་བའི་བྱེ་བྲག་གཞན་ཡང་བྱའོ། ། ལྔ་པ་ནི། དགེ་བ་འདི་ཡིས་མྱུར་དུ་བདག ། འཇིག་རྟེན་དབང་ཕྱུག་འགྲུབ་གྱུར་ནས། ། འགྲོ་བ་གཅིག་ཀྱང་མ་ལུས་པ། ། དེ་ཡི་ས་ལ་འགོད་པར་ཤོག །
ཅེས་བརྗོད་ཅིང་དགེ་བ་བསྔོས་ལ། དེ་ནས་ཐོག་མར་དར། དུང་། རྔ་། སིལ་སྙན། སྤོས་སྣ་སོགས་བྱ་ཞིང་། སློབ་དཔོན་སེང་གེ་སྒྲའི་ང་རྒྱལ་དང་ལྡན་པས་སྙིང་པོ་ཟློས་བཞིན་པས། ལག་གཡས་རྡོ་རྗེ་དང་བཅས་པའི་དབང་བསྐུར་བའི་བུམ་པའི་ཆུ་བསྒྲེང་ཞིང་། གཡོན་དྲིལ་བུ་རྒྱུན་ཆགས་སུ་དཀྲོལ་ཞིང་འགྲོ་བའི་རྗེས་སུ། ཀླུ་ཕལ་པའི་གཟུགས་འགྲོས་དང་དེའི་གཏོར་མ།
དེའི་རྗེས་སུ་ཀླུའི་གཟུགས་དང་། ཀླུ་དང་རྩི་སྨན་གྱི་བུམ་པ། གཏོར་མ་ཕྱོགས་སྐྱོང་དང་འབྱུང་པོའི་གཏོར་མ། ལྷའི་གཏོར་མ་ལ་སོགས་པ་རྣམས་དགེ་སློང་ངམ། རབ་བྱུང་། མ་འབྱོར་ན་ཁྱེའུ་གཙང་མས་ཁྱེར་ནས་འགྲོ་ལ། ཡང་གོང་གི་རོལ་མོ་རྣམས་མ་འབྱོར་ན་སློབ་དཔོན་གྱིས་དྲིལ་བུ་སིལ་བས་ཀྱང་ཆོག་པར་མཛད་དོ། ། གོང་གི་གཟུགས་འགྲོས་གཏོར་མ་སོགས་ཀླུ་གནས་པའི་མཚོའམ་ཆུ་མིག་གམ། འབབ་ཆུ་ལ་སོགས་པའི་གནས་སུ་བསྐྱལ་ལོ། ། ཆུར་སྐྱེལ་ས་མེད་ཚེ།
ས་ལ་དོང་བྲུས་པའི་ནང་དུ་བཅུག་ལ་ཁ་གཡམ་པ་ལ་སོགས་པས་བཅད་དེ་བྱ་ཁྱིས་མི་བཟའ་བར་བྱའོ། ། ཆུ་བོར་བསྐྱལ་བའི་ཆུ་དེ་ནས་དབང་བསྐུར་བའི་བུམ་པར་ཆུ་ཁྱེར་ལ་སློབ་དཔོན་གྱིས་རྟིང་མནན་ནས་རཀྵ་བརྗོད་ཅིང་ནང་དུ་ལོག་ནས་ཐིག་རྗེས་རྣམས་དབྱིའོ། ། སློབ་དཔོན་འཁོར་བཅས་ཀྱིས་བླ་མ་ཡི་དམ་ཆོས་སྐྱོང་ནོར་ལྷ་སོགས་ཀྱི་བཀྲ་ཤིས་རྒྱས་པར་བྱ་ཞིང་མེ་ཏོག་གི་ཆར་དབབ་བོ། ། འཁོར་གསུམ་མི་རྟོག་པའི་ངང་ནས་དགེ་བ་སངས་རྒྱས་ཀྱི་སར་བསྔོ་ཞིང་རྗེས་ཀྱི་བྱ་བ་མི་མངོན་པར་བྱས་ལ་དགའ་དོན་ལོངས་སྤྱད་ཅིང་སློབ་དཔོན་འཁོར་བཅས་ཡོན་གྱིས་མཉེས་པར་བྱའོ། ། ཡང་ཞག་སྦྲེལ་ནས་བྱེད་ན། ཕྱོགས་སྐྱོང་གཤེགས་གསོལ་ཡན་གོང་ལྟར་བྱས་རྗེས། འདིར་ནི་གཟུགས་དང་ལྷན་ཅིག་ཏུ། ། འགྲོ་བའི་དོན་དུ་བཞུགས་ནས་ཀྱང་། ། ནད་མེད་ཚེ་དང་དབང་ཕྱུག་དང་། ། མཆོག་རྣམས་ལེགས་པར་སྩལ་དུ་གསོལ། །
སོགས་ཀྱིས་བརྟན་བཞུགས་བྱས་ལ། གནས་གསུམ་བསྲུང་བ། དགེ་བ་བསྔོ་བ་སོགས་གོང་བཞིན་བྱ། དེ་འཕྲལ་སྔར་ལྟར་གཟུགས་འགྲོས་སོགས་བསྐྱེལ། ཡང་སང་ཉིན་གྱི་གྲབ་ཀྱི་གཟུགས་་་་་་ཡང་བླ་མ་གོང་མ་འགའ་རེ། ཕྱག་ལེན་འཇུག་པ་བདེ་བའི་ཕྱིར་ཞག་ཏུ་བྱེད་ཀྱང་གཟུགས་འགྲོས་ཀྱང་སྔར་བཤམ་པ་དེ་ཁས་ཆོག་པར་མཛད་པས་འགལ་བ་མེད་པ་ཡིན་ནམ་སྙམ་མོ། ། གཟུགས་འགྲོས་རྣམས་བཅོས་བུམ་པ་རྣམས་ཁ་གསོ་སོགས་ཉིན་རེ་བཞིན་བྱ། ནུབ་ཐ་མ་ལ་དཀྱིལ་འཁོར་གཤེགས་གསོལ་ལ་སོགས་པ་སྔར་ལྟར་བྱ་བ་སྟེ། ཞིབ་ཏུ་མཐོང་བ་བརྒྱུད་པའི་ཕྱག་ལེན་ལས་ཤེས་པར་བྱ་བ་སྟེ། གདོན་སྒྲོལ་གྱི་ཆོ་ག་ལག་ལེན་དང་བཅས་པ་གསལ་བར་བཤད་པའི་ཡི་གེ་ཕུན་ཚོགས་བསམ་འཕེལ་ཞེས་བྱ་བ་བསྟན་ཟིན་ཏོ། །
འདིར་སྨྲས་པ། ས་སྐྱའི་རྗེ་བཙུན་ལས་འོངས་མན་ངག་མཆོག ། ཕན་ཡོན་གཞལ་དུ་མེད་པ་དང་ལྡན་པའི། ། གདོན་སྒྲོལ་ཆོ་གའི་ལག་ལེན་འདི་བཀོད་པའི། ། དགེ་བས་བདག་གཞན་སྒྲིབ་ཀུན་བྱང་གྱུར་ཅིག ། འདིར་འབད་བསོད་ནམས་ཀྱིས་མཚོན་ལེགས་བཤད་མཐུས། ། བདག་ཅག་དཔོན་སློབ་བརྒྱུད་པར་བཅས་པ་ཡིས། ། བོད་ཡུལ་ཆོལ་ཁ་གསུམ་སོགས་འཛམ་གླིང་གི ། སྐྱེ་འགྲོ་ལྷ་མི་ཐམས་ཅད་དབང་འདུས་ཤོག ། སྔོན་ཚེ་ཆོས་རྗེ་ཁུ་དབོན་ཅི་འདྲ་བའི། །
འཕྲིན་ལས་དེ་འདྲར་གྱུར་ནས་གངས་ལྗོངས་འདིའི། ། འགྲོ་ཀུན་ས་སྐྱའི་རྗེ་བཙུན་བཞེད་གཞུང་གི ། རྗེས་ཞུགས་དེ་རྒྱུན་སྲིད་མཐར་ཉམས་མེད་ཤོག ། དེ་ལ་བརྟེན་ནས་སྔགས་འཆང་ཡབ་སྲས་ཀྱི། ། རྗེས་འབྲང་བསྟན་འཛིན་སྐྱེས་བུ་བགྲང་ཡས་པ། ། ཁ་བ་རི་པའི་ཡུལ་གྲུ་ཀུན་ཁྱབ་སྟེ། ། ཀུན་ཀྱང་རྫོགས་ལྡན་བདེ་ལ་སྤྱོད་པར་ཤོག ། བདག་ཅག་དཔོན་སློབ་རྣམས་ཀྱང་ཚེ་མཐར་ཕྱིན། ། བསམ་དོན་ལྷུན་གྲུབ་བསྟན་པ་ཆེར་རྒྱས་ཤིང་། ། ཕྱི་མ་ལྷན་ཅིག་བདེ་བ་ཅན་སྐྱེས་ནས། །
གང་འདུལ་སྤྲུལ་པས་འགྲོ་བའི་དོན་བྱེད་ཤོག ། ཅེས་གདོན་སྒྲོལ་གྱི་ཆོ་གའི་ལག་ལེན་ཤིན་ཏུ་གསལ་བར་བཤད་པའི་ཡི་གེ་ཕུན་ཚོགས་བསམ་འཕེལ་ཞེས་བྱ་བ་འདི་ཡང་སྙིགས་དུས་ཀྱི་བསྟན་པའི་གསལ་བྱེད་ཆེན་པོ་སྔགས་འཆང་ཆོས་ཀྱི་རྒྱལ་པོ་ངག་དབང་ཀུན་དགའ་རིན་ཆེན་གྱི་ཐུགས་སྲས་དམ་པ་གཅེན་གྲུབ་མཆོག་བསོད་ནམས་དབང་པོ་དང་། གཅུང་ཡབ་རྗེ་སྦས་པའི་སངས་རྒྱས་གྲགས་པ་བློ་གྲོས་ཏེ་རིགས་ལྡན་འཇམ་པའི་དབྱངས་སྐུ་མཆེད་ཞལ་རྣམ་པ་གཉིས་དང་། རྒྱལ་བ་ཀུན་གྱི་རིགས་བདག་དྲུག་པ་རྡོ་རྗེ་སེམས་དཔའ་དང་གཉིས་སུ་མ་མཆིས་པ་རྗེ་བཙུན་མུས་པ་ཆེན་པོ་སངས་རྒྱས་རྒྱལ་མཚན་རྣམས་གཙོ་བོར་སྨོས་པའི་ཡོངས་འཛིན་བསླུ་མེད་ཀྱི་བླ་མ་དུ་མའི་ཞབས་རྡུལ་སྤྱི་བོའི་རྒྱན་དུ་བཀོད་པའི་སྐལ་བ་བཟང་པོ་ཅན་ས་སྐྱ་པ་ཤཱཀྱའི་དགེ་བསྙེན་ཐེག་པ་མཆོག་གི་རྣལ་འབྱོར་པ་སྔགས་འཆང་ངག་དབང་ཀུན་དགའ་བསོད་ནམས་གྲགས་པ་རྒྱལ་མཚན་དཔལ་བཟང་པོས། གདན་ས་ཆེན་པོའི་བརྒྱ་ཚོ་དཔོན་གྱི་བླ་མ་ཆོས་རྗེ་བསོད་ནམས་རྒྱལ་མཚན་གྱིས་བསྐུལ་ཞིང་ཡི་གེའི་བྱ་བ་ཡང་ཐོར་བུར་བགྱིས་པའི་རྐྱེན་བྱས་ཏེ། ལུགས་འདི་ལ་དགོས་པའི་ཡིག་ཆ། སྒྲུབ་ཐབས་སློབ་དཔོན་ཙནྟྲ་གོ་མིས་མཛད་པ་དང་། གདོན་སྒྲོལ་ཤྲཱི་རི་ཀུ་མ་ར་སེ་ནས་མཛད་པ་གཉིས་ལ་བརྟེན་པའི་ཕྱག་ལེན་མལ་ལོ་ཙཱ་བ་ནས་རྗེ་བཙུན་ས་སྐྱ་པ་ཡབ་སྲས་རྣམས་ལ་བཀའ་བབ་ཅིང་ཐུགས་ཉམས་སུ་བཞེས་ཏེ། ཡིག་ཆ་མཛད་པ་ཡང་། ས་ཆེན་གྱི་ཉེ་གནས་གཉན་ཕུལ་ཆུང་བ་བསོད་ནམས་རྡོ་རྗེས་གདོན་སྒྲོལ་གྱི་ཆོ་ག་རྐྱང་པ་དང་།
རྗེ་བཙུན་རྩེ་མོས་གདོན་སྒྲོལ་མ་གཏོགས་གཞན་རྣམས་ཀྱི་ཡི་གེ་ཞིབ་པ་དང་། གདོན་སྒྲོལ་ཡང་ས་བཅད་ཙམ་མཛད་ཅིང་རྗེ་བཙུན་ཆེན་པོའི་དངོས་སློབ་དཀར་ཤཱཀྱ་གྲགས་དང་། ནུབ་པ་རིག་འཛིན་གྲགས་གཉིས་ཀྱིས་ཀྱང་ཤིན་ཏུ་ཞིབ་པའི་ཡི་གེ་མཛད་ཅིང་། ཆོས་རྗེ་ས་སྐྱ་པཎ་ཆེན་གྱིས་ཧོར་གྱི་རྒྱལ་པོ་གོ་དན་གྱི་དོན་དུ་འདིའི་ཆོ་ག་རྒྱས་པར་མཛད་པའི་ཕྱག་ལེན་རྒྱུན་མ་ཉམས་པ། ཆོས་རྒྱལ་འཕགས་པས་ཇི་ལྟར་མཛད་པ་བཞིན་ཟིན་བྲིས་ཀྱི་ཚུལ་དུ་ཆོས་རྗེ་རིན་ཆེན་རྒྱལ་མཚན་པས་བཀོད་པའི་ཡི་གེ་རྒྱས་པ། གཞན་ཡང་དམར་ཆོས་ཀྱི་རྒྱལ་པོ། སྡེ་སྣོད་འཛིན་པ་བསམ་འགྲུབ་བཟང་པོ། ཆོས་རྗེ་སྲད་པ་ཀུན་དགའ་བློ་གྲོས་སོགས་ཀྱིས་མཛད་པའི་གསུང་རབ་དེ་རྣམས་ལ་བརྟེན་ཞིང་། ལྷག་པར་ངོར་ཆེན་རྡོ་རྗེ་འཆང་གི་དངོས་སློབ་ཆོས་རྗེ་བསམ་འགྲུབ་བཟང་པོས་མཛད་པའི་ཡིག་ཆ་ལ། བདག་ཅག་གི་ཡོངས་འཛིན་དམ་པ་རྗེ་བཙུན་འཁྲུལ་བའི་དྲི་མ་མ་ལུས་པ་ཟད་པར་སྤངས་པ་རྒྱལ་བ་མུས་པ་ཆེན་པོ་རྡོ་རྗེ་འཆང་སངས་རྒྱས་རྒྱལ་མཚན་དེ་ཉིད་ཀྱིས་ཕྱག་ལེན་གྱི་རིམ་པ་ཇི་ལྟར་མཛད་པ་རྣམས་སྒྲ་ཇི་བཞིན་དུ་གསལ་བྱེད་མཆན་བུའི་བརྗེད་བྱང་ཞིབ་ཏུ་བཏབ་པའི་ཡིག་ཆ་ཁྱད་པར་ཅན་དེ་ཉིད་ལ་གཙོ་བོར་གཞི་བྱས།
ཅུང་ཟད་མི་གསལ་བ་སོགས་ཁ་སྐོང་དགོས་པ་རྣམས་གོང་གི་གསུང་རབ་དེ་དག་དང་། རྗེ་ཐར་རྩེ་ནས་ནམ་མཁའ་དཔལ་བཟང་པས་མཛད་པའི་གདོན་སྒྲོལ་གྱི་ཆོ་ག་རིན་ཆེན་ཕྲེང་མཛེས་སོགས་ནས་ཀྱང་ལེགས་བཤད་ཀྱི་ཆ་བླངས་ཏེ་ཤིན་ཏུ་གསལ་བར་བཀོད་པ་འདི་ནི། རྒྱ་གར་ལུགས་ལ་བྲི་ཥཿཞེས་པ་ཁྱུ་མཆོག་ཅེས་བྱ་ཞིང་། རྒྱ་ནག་ལུགས་ལ་ལྕགས་མོ་སྦྲུལ་གྱི་ལོ་ཆུ་སྟོད་ཀྱི་ཟླ་བའི་དཀར་པོའི་ཕྱོགས་ཀྱི་ཚེས་ལ། གཟའ་སྐར་བཟང་པོ་འཛོམས་པའི་ཉིན། བོད་ཀྱི་རྡོ་རྗེ་གདན་དཔལ་ལྡན་ས་སྐྱའི་ཆོས་གྲྭ་ཆེན་པོའི་བཞི་ཐོག་བླ་བྲང་གི་འོད་གསལ་སྣང་བར་སྦྱར་བའི་ཡི་གེ་པ་ནི་རང་གི་མཆོད་གཡོག་པ་དགེ་སློང་རྡོ་རྗེ་འཛིན་པ་ཝ་གིནྟྲ་ཤྲཱི་བྷ་དྲ་ཞེས་བྱ་བའི་རྣམ་དཔྱོད་བློ་གྲོས་ཀྱི་འདྲེན་བྱེད་རབ་ཏུ་གསལ་བ་དེ་ཉིད་ཀྱིས་དད་གུས་དང་སྤྲོ་བ་ཆེན་པོའི་སྒོ་ནས་ལེགས་པར་བགྱིས་སོ། ། འདིས་ཀྱང་བདག་ཅག་དཔོན་སློབ་རྣམས་ཀྱི་འདི་དང་ཕྱི་མའི་བསམ་པའི་དོན་ཐམས་ཅད་ཡིད་བཞིན་དུ་འགྲུབ་པའི་རྒྱུར་གྱུར་ནས་སྤྱི་དང་བྱེ་བྲག་གི་བསྟན་པ་དཀར་འབྱམས་སུ་བྱ་ནུས་པའི་མཐུ་དང་ལྡན་པར་གྱུར་ཅིག། །། སརྦ་མངྒ་ལཾ་ཤུ་བྷ་མསྟུ་སརྦ་ཛ་ག་ཏྃ། དྷརྨཱ་ཨུ་ད་ཡ་མསྟུ།། །། ༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།།
PAGE * MERGEFORMAT 40 ཨ་མྱེས་ཞབས། གདོན་སྒྲོལ་གྱི་ཆོ་གའི་ལག་ལེན་ཤིན་ཏུ་གསལ་བར་བཤད་པའི་ཡི་གེ། PAGE * MERGEFORMAT 39
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
