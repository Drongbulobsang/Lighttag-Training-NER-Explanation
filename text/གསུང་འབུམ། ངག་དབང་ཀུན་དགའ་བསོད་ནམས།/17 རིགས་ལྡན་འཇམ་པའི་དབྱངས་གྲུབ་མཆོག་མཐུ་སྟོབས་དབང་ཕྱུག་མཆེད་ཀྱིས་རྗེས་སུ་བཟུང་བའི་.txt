གསུང་འབུམ། ངག་དབང་ཀུན་དགའ་བསོད་ནམས།
པོད ༡༧
རིགས་ལྡན་འཇམ་པའི་དབྱངས་གྲུབ་མཆོག་མཐུ་སྟོབས་དབང་ཕྱུག་མཆེད་ཀྱིས་རྗེས་སུ་བཟུང་བའི་ཚུལ་གྱི་སརྒ།
༄༅། །ཆོས་ཀྱི་རྗེ་དཔལ་ལྡན་བླ་མ་དམ་པ་རྣམས་ལས་དམ་པའི་ཆོས་ཇི་ལྟར་ཐོབ་པའི་ཚུལ་ལེགས་པར་བཤད་པ་ཟབ་རྒྱས་ཆོས་ཀུན་གསལ་བའི་ཉིན་བྱེད་ཅེས་བྱ་བ་ལས་རིགས་ལྡན་འཇམ་པའི་དབྱངས་གྲུབ་མཆོག་མཐུ་སྟོབས་དབང་ཕྱུག་མཆེད་ཀྱིས་རྗེས་སུ་བཟུང་བའི་ཚུལ་གྱི་སརྒ་བཞུགས།། རྒྱ་གར་སྐད་དུ། ཤྲཱི་བྷུ་མི་པཎྜུ་སྡྱཱ་མ་བ་ལེ་ཤྭ་ར་སིདྡྷི་ཙཱུ་ཌཱ་ལཾ་ཀ་རེ་ན་མཿ བོད་སྐད་དུ། དཔལ་ལྡན་ས་སྐྱ་པ་མཐུ་སྟོབས་དབང་ཕྱུག་གྲུབ་པའི་གཙུག་རྒྱན་དེ་ལ་ཕྱག་འཚལ་ལོ། ། བསྟན་པའི་རྩ་ལག་སྔགས་འཆང་ཆོས་རྗེ་ཡི། ། ཐུགས་ཀྱི་སྲས་མཆོག་གྲགས་པའི་ཟླ་དབང་དེའི། ། ཕྲིན་ལས་ཡར་ངོའི་ཆ་ཤས་ལྟར་གསལ་བའི། ། སྐྱེས་མཆོག་དམ་པ་འཇམ་དབྱངས་སྐུ་མཆེད་རྒྱལ། ། ཞེས་པའི་བསྟོད་ཡུལ་དམ་པར་གྱུར་པ་དཔལ་ས་སྐྱ་པ་རིགས་ལྡན་འཇམ་པའི་དབྱངས་སྐུ་མཆེད་ཞལ་རྣམ་པ་གཉིས་ཀྱི་དྲུང་དུ།
དམ་པའི་ཆོས་ཀྱི་བཀའ་དྲིན་ནོས་པའི་ཚུལ་ནི། ཐོག་མར་གྲུབ་མཆོག་མཐུ་སྟོབས་དབང་ཕྱུག་ལས། བཅོམ་ལྡན་རྡོ་རྗེ་གཞོན་ནུའི་རྡུལ་ཚོན་གྱི་དཀྱིལ་འཁོར་ཆེན་པོར་སྟོད་ལས་བྱང་ཆུབ་སྒྲུབ་པའི་དབང་བསྐུར་བ་རྣམ་པར་དག་པ་ལན་མང་དུ་ཐོབ་པའི་བརྒྱུད་པ་ནི། དཔལ་ཆོས་སྐུ་ཀུན་ཏུ་བཟང་པོ། ལོངས་སྐུ་རྡོ་རྗེ་སེམས་དཔའ། སྤྲུལ་སྐུ་པདྨ་འབྱུང་གནས། འཁོན་ཀླུ་ཡི་དབང་པོ་བསྲུང་བ། འཁོན་རྡོ་རྗེ་རིན་ཆེན། ཤེས་རབ་ཡོན་ཏན། ཚུལ་ཁྲིམས་རྒྱལ་པོ།
རྡོ་རྗེ་གཙུག་ཏོར། འཁོན་དགེ་སྐྱབས། དགེ་མཐོང་། འཁོན་བལ་པོ། འཁོན་ཤཱཀྱ་བློ་གྲོས། ཤེས་རབ་ཚུལ་ཁྲིམས། འཁོན་དཀོན་མཆོག་རྒྱལ་པོ། ས་སྐྱ་པ་ཆེན་པོ་ཀུན་དགའ་སྙིང་པོ། སློབ་དཔོན་རིན་པོ་ཆེ་བསོད་ནམས་རྩེ་མོ། རྗེ་བཙུན་རིན་པོ་ཆེ་གྲགས་པ་རྒྱལ་མཚན།
ས་སྐྱ་པཎྜི་ཏ་ཀུན་དགའ་རྒྱལ་མཚན་དཔལ་བཟང་པོ། འཕགས་པ་བློ་གྲོས་རྒྱལ་མཚན་དཔལ་བཟང་པོ། ཁ་འུབ་པ་འོད་ལྡན་དཔལ། བུ་ལུང་པ་ཀུན་རྡོར། ལོ་ཙཱ་བ་མཆོག་ལྡན་ལེགས་བློ། དགའ་ལྡན་པ་ཀུན་བསོད། གན་པ་རིན་རྒྱལ། བླ་མ་དམ་པ་བསོད་ནམས་རྒྱལ་མཚན་དཔལ་བཟང་པོ། བླ་མ་དཔལ་ལྡན་ཚུལ་ཁྲིམས། རྡོ་རྗེ་འཆང་ཀུན་དགའ་བཟང་པོ།
པཎྜི་ཏ་གྲགས་པ་རྒྱལ་མཚན། མཁན་ཆེན་བསོད་ནམས་ལྷུན་གྲུབ་ལེགས་པའི་འབྱུང་གནས་རྒྱལ་མཚན་དཔལ་བཟང་པོ། ས་ལོ་འཇམ་པའི་རྡོ་རྗེ། སྔགས་འཆང་ངག་དབང་ཀུན་དགའ་བསོད་ནམས་རིན་ཆེན་གྲགས་པ་རྒྱལ་མཚན་དཔལ་བཟང་པོ། དཔལ་ལྡན་ས་སྐྱ་པ་སྔགས་འཆང་ཆེན་པོ་གྲགས་པ་བློ་གྲོས་རྒྱལ་མཚན་དཔལ་བཟང་པོ། གྲུབ་པའི་སྐྱེས་ཆེན་དམ་པ་ས་སྐྱ་པ་མཐུ་སྟོབས་དབང་ཕྱུག དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཡང་ན་བླ་མ་དམ་པའི་རྗེས་སུ། བླ་མ་ཆེན་པོ་ཀུན་དགའ་རྒྱལ་མཚན། ཐེག་ཆེན་ཆོས་ཀྱི་རྒྱལ་པོ་ཀུན་དགའ་བཀྲ་ཤིས།
འཇམ་དབྱངས་ནམ་མཁའ་རྒྱལ་མཚན་དཔལ་བཟང་པོ། འཁོར་ལོའི་མགོན་པོ་ཤེས་རབ་རྒྱལ་མཚན་དཔལ་བཟང་པོ། ས་ལོ་འཇམ་པའི་རྡོ་རྗེ་མན་འདྲ། ཡང་ན་རྗེ་བཙུན། གན་པ་སྟོན་དར། གན་པ་ཆོས་རྒྱལ། གན་པ་དབང་རིན། གན་པ་རིན་རྒྱལ། ཆོས་རྗེ་བླ་མ་དམ་པ་མན་གོང་དང་འདྲ། ཡང་ན་རྗེ་བཙུན།
གན་པ་སྟོན་དར། གན་པ་ཆོས་རྒྱལ། གན་པ་ཆོས་རིན། གན་པ་རིན་རྒྱལ་མན་གོང་དང་འདྲ། ཡང་ན་འཁོན་སྟོན་དཀོན་མཆོག་རྒྱལ་པོ། གློ་བོ་རྡོ་རྗེ་སྲིན་པོ། གློ་བོ་རྡོ་རྗེ་འཛིན། གློ་བོ་ལོ་ཙཱ་བ་ཤེས་རབ་རིན་ཆེན། བླ་ཆེན་འཕགས་པ་མན་ཆད་འདྲའོ། ༈ །ཡང་དཔལ་ས་སྐྱ་པ་རྒྱལ་སྲས་སེམས་དཔའ་ཆེན་པོ་སྔགས་འཆང་ངག་དབང་ཀུན་དགའ་དབང་རྒྱལ་ལས།
རྡོ་རྗེ་ཕུར་པ་ས་ལུགས་ཀྱི་རྡུལ་ཚོན་གྱི་དཀྱིལ་འཁོར་དུ་དབང་བསྐུར་བ་ཐོབ་པའི་བརྒྱུད་པ་ནི། དཔལ་ཆོས་སྐུ་ཀུན་ཏུ་བཟང་པོ། ལོངས་སྐུ་རྡོ་རྗེ་སེམས་དཔའ། སྤྲུལ་སྐུ་པདྨ་འབྱུང་གནས། འཁོན་ཀླུའི་དབང་པོ་བསྲུང་བ། རྡོ་རྗེ་རིན་ཆེན། ཤེས་རབ་ཡོན་ཏན། ཚུལ་ཁྲིམས་རྒྱལ་པོ། རྡོ་རྗེ་གཙུག་ཏོར། འཁོན་དགེ་སྐྱབས།
དགེ་མཐོང་། འཁོན་བལ་པོ། འཁོན་ཤཱཀྱ་བློ་གྲོས། ཤེས་རབ་ཚུལ་ཁྲིམས། འཁོན་དཀོན་མཆོག་རྒྱལ་པོ། ས་སྐྱ་པ་ཆེན་པོ་ཀུན་དགའ་སྙིང་པོ། སློབ་དཔོན་རིན་པོ་ཆེ་བསོད་ནམས་རྩེ་མོ། རྗེ་བཙུན་རིན་པོ་ཆེ་གྲགས་པ་རྒྱལ་མཚན། ས་སྐྱ་པཎྜི་ཏ་ཀུན་དགའ་རྒྱལ་མཚན་དཔལ་བཟང་པོ། འཕགས་པ་བློ་གྲོས་རྒྱལ་མཚན་དཔལ་བཟང་པོ།
ཁ་འུབ་པ་འོད་ལྡན་དཔལ། བུ་ལུང་པ་ཀུན་རྡོར། ལོ་ཙཱ་བ་མཆོག་ལྡན་ལེགས་བློ། དགའ་ལྡན་པ་ཀུན་བསོད། གན་པ་རིན་རྒྱལ། བླ་མ་དམ་པ་བསོད་ནམས་རྒྱལ་མཚན་དཔལ་བཟང་པོ། བླ་མ་དཔལ་ལྡན་ཚུལ་ཁྲིམས། རྡོ་རྗེ་འཆང་ཀུན་དགའ་བཟང་པོ། པཎྜི་ཏ་གྲགས་པ་རྒྱལ་མཚན། མཁན་ཆེན་བསོད་ནམས་ལྷུན་གྲུབ་ལེགས་པའི་འབྱུང་གནས་རྒྱལ་མཚན་དཔལ་བཟང་པོ།
ས་ལོ་འཇམ་པའི་རྡོ་རྗེ། སྔགས་འཆང་ངག་དབང་ཀུན་དགའ་རིན་ཆེན་བཀྲ་ཤིས་གྲགས་པ་རྒྱལ་མཚན་དཔལ་བཟང་པོ། དཔལ་ས་སྐྱ་པ་སྔགས་འཆང་ཆེན་པོ་གྲགས་པ་བློ་གྲོས་རྒྱལ་མཚན་དཔལ་བཟང་པོ། གྲུབ་པའི་སྐྱེས་ཆེན་དམ་པ་ས་སྐྱ་པ་མཐུ་སྟོབས་དབང་ཕྱུག སྔགས་འཆང་ངག་དབང་ཀུན་དགའ་དབང་རྒྱལ། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཡང་འཇམ་དབྱངས་སྐུ་མཆེད་གཉིས་ཀའི་དྲུང་དུ། མ་ཅིག་གྲུབ་པའི་རྒྱལ་མོ་ལུགས་ཀྱི་ཚེ་དཔག་མེད་ཀྱི་དབང་བཞི་བྱིན་རླབས་ཀྱི་ཚུལ་དུ་བསྐུར་བ་ཐོབ་པའི་བརྒྱུད་པ་ནི། ཚེ་དཔག་མེད། མ་ཅིག་གྲུབ་པའི་རྒྱལ་མོ།
ཏི་ཕུ་བ། རས་ཆུང་བ། མི་ལ་རས་པ། དྭགས་པོ་ལྷ་རྗེ། ཐ་ཙ་བ། འབྲི་ཁུང་པ། སྤྱན་སྔ་བ། ཡང་དགོན་པ། སྤྱན་སྔ་རིན་ཆེན་ལྡན། རྗེ་ཟུར་ཕུག་པ།
འབའ་ར་བ་རྒྱལ་མཚན་དཔལ། ཆོས་རྗེ་བདེ་ལེགས་རིན་ཆེན། ཀུན་དགའ་དཔལ་བཟང་། དབུ་མ་དཔལ་ལྡན་བཟང་པོ། དྲིན་ཅན་དཔལ་ལྡན་མགོན་པོ། རྗེ་སངས་རྒྱས་རིན་ཆེན། ས་ལོ་འཇམ་པའི་རྡོ་རྗེ། སྔགས་འཆང་ཆོས་ཀྱི་རྒྱལ་པོ་ངག་དབང་ཀུན་དགའ་རིན་ཆེན། དཔལ་ས་སྐྱ་པ་ཆེན་པོ་སྔགས་འཆང་གྲགས་པ་བློ་གྲོས་རྒྱལ་མཚན་དཔལ་བཟང་པོ། གྲུབ་མཆོག་མཐུ་སྟོབས་ཀྱི་དབང་ཕྱུག་སྔགས་འཆང་ངག་དབང་ཀུན་དགའ་དབང་རྒྱལ།
དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། ཁོ་བོ་ཅག་གིས་རྗེ་བཙུན་ས་སྐྱ་པ་གོང་མ་ལྔའི་བཀའ་འབུམ་གྱི་ལུང་རྣམས་ཕལ་ཆེར་རྗེ་བཙུན་མུས་པ་ཆེན་པོ་དང་། རྗེ་ནགས་དགོན་པ་སྦྱིན་པ་གྲགས་པ། མཁན་ཆེན་ཐམས་ཅད་མཁྱེན་པ་ངག་དབང་ཆོས་ཀྱི་གྲགས་པ་སོགས་ལ་ནོས་མོད་ཀྱང་། སྔགས་འཆང་ཆོས་ཀྱི་རྒྱལ་པོ་ཡབ་སྲས་ནས་བརྒྱུད་པ་ཞིག་གུས་ཞེན་གྱིས་ཐོབ་འདོད་ཆེ་བར་ཡོད་པ་བཞིན། དུས་ཕྱིས་བརྒྱུད་པ་དེ་ལས་འོངས་པའི་ས་སྐྱ་པ་གོང་མ་ལྔའི་བཀའ་འབུམ་གྱི་ལུང་རྣམས་གྲུབ་མཆོག་མཐུ་སྟོབས་དབང་ཕྱུག་གི་དྲུང་དུ་དོན་གཉེར་ཆེན་པོས་ནོས་པ་ལ། ཐོག་མར་རྗེ་བཙུན་ས་སྐྱ་པ་ཆེན་པོའི་བཀའ་འབུམ་གྱི་ཆོས་ཀྱི་རྣམ་གྲངས་ལ།་་་་་ ལྗགས་ལུང་གནང་སྐབས་རྡོ་རྗེ་སེམས་དཔའ་ཧེ་རུ་ཀ་ལ་ཕྱག་འཚལ་ལོ། ། ཞེས་སོགས་དཔོན་སློབ་ཐམས་ཅད་ཀྱིས་ཡིག་བརྒྱ་གང་མང་བཟླས་རྗེས་ཆོས་གཏོར་གནང་། དེ་སྐབས་མཎྜལ་འབུལ།
དེ་ནས་འོ་ནམ་མཁའ་དང་མཉམ་པའི་སེམས་ཅན་ཐམས་ཅད་སོགས་སྤྱི་འགྲོ་ལྟར་མཛད། རྡོ་རྗེའི་ཚིག་རྐང་ས་བཅད། གཞུང་བཤད་ཨ་སེང་མ། སྙག་མ། གཞུང་བཤད་སྲས་དོན་མ། བླ་མའི་རྣལ་འབྱོར་ཉུང་ངུ་། མངའ་རིས་པའི་བརྟག་གཉིས་ཀྱི་ཚིག་འགྲེལ། སྒྱི་ཆུ་བའི་བརྟག་གཉིས་དཀའ་འགྲེལ། གཉན་ཕུལ་ཆུང་བའི་བདེ་མཆོག་ཉུང་ངུའི་འགྲེལ་པ་མུ་ཏིག་ཕྲེང་བ། དགེ་སློང་ཕུལ་ཆུང་བ་བསོད་ནམས་རྡོ་རྗེས་་་་་་པུཎྱ་བཛྲ་གྱི།
མཛད་པའི་ལཱུ་ཧི་པའི་འབྲུ་འབུམ། ལམ་འབྲས་བརྒྱུད་པའི་གསོལ་འདེབས། བིར་བསྟོད་ཨ་ལ་ལ་སྟེ་མ། ཞང་སྟོན་ལ་བསྟོད་པ་ཡོན་ཏན་མཆོག་མངའ་མ། རྒྱུད་སྡེ་སྤྱི་རྣམ་ཆུང་ངུ་། བརྟག་གཉིས་བསྡུས་དོན། བརྟག་གཉིས་དཀའ་འགྲེལ། མན་ངག་དོན་གསལ། གུར་གྱི་ཐོ་ཡིག ཡང་གུར་གྱི་བཤད་པའི་ཆིངས།
རྡོ་རྗེའི་གླུའི་རྣམ་བཤད། རྩའི་མངོན་རྟོགས་རྣམ་བཤད། རྡོ་རྗེ་སྙིང་འགྲེལ་གྱི་སྔ་འགྱུར་ཡིག་སྣ། སྒྲུབ་ཐབས་མཚོ་སྐྱེས་ཀྱི་བསྡུས་དོན། སྒྲུབ་ཐབས་མཚོ་སྐྱེས་ཀྱི་ལོ་རྒྱུས། སྒྲུབ་ཐབས་མཚོ་སྐྱེས་ཀྱི་དོན་འགྲེལ་ཚིགས་བཅད་མ། རྡོ་རྗེ་གུར་གྱི་ཟིན་བྲིས། སམྦུ་ཊིའི་དཀའ་འགྲེལ། ཡང་དག་སྦྱོར་བའི་རྒྱུད་ཕྱི་མའི་རྣམ་བཤད། ཡང་དག་སྦྱོར་བའི་རྒྱུད་ཕྱི་མ་གསལ་བར་བཤད་པ།
སམྦུ་ཊིའི་དབང་གི་དོན་བསྡུས་སམ། མཚན་གཞན་སམྦུ་ཊིའི་རྡོ་རྗེའི་དབྱིངས་ཀྱི་དཀྱིལ་ཆོག་ཅེས་པའང་སྣང་། ཀྱཻ་རྡོ་རྗེའི་གདན་གྱི་རྣམ་གཞག སློབ་དཔོན་རིན་ཆེན་རྡོ་རྗེས་མཛད་པའི་འདོད་པའི་རྒྱལ་པོའི་སྒྲུབ་ཐབས་ཀྱི་རྣམ་བཤད་རིན་ཆེན་མྱུ་གུ། བདེ་མཆོག་རྩ་རྒྱུད་ཉུང་ངུའི་ལེ་འགྲེལ་ཚིགས་བཅད་མ། བདེ་མཆོག་རྩ་རྒྱུད་ཉུང་ངུའི་དོན་བསྡུས། བདེ་མཆོག་རྩ་རྒྱུད་ཀྱི་ཟིན་བྲིས། བདེ་མཆོག་རྩ་རྒྱུད་ཀྱི་དཀའ་གནས་ཀྱི་ཟིན་བྲིས་དཔེ་སྣ་དྲུག ནག་འབུམ་དུ་གྲགས་པ་ལ། ནག་པོ་པའི་ལོ་རྒྱུས།
ནག་པོ་གཞུང་དྲུག་གི་དོན་བསྡུས་སམ། བསྡུས་དོན་དུའང་གྲགས། ནག་པོ་དཀྱིལ་ཆོག་གི་བསྡུས་དོན་ནམ། ས་བཅད། ནག་པོ་ཆེན་པོ་སྒྲུབ་ཐབས་ཀྱི་དོན་བསྡུས། ནག་པོ་དཀྱིལ་ཆོག་རས་བྲིས་ལ་བརྟེན་པ། རྡོ་རྗེ་སློབ་དཔོན་གྱི་དབང་བསྐུར་ཚུལ་གསལ་བྱེད་དང་བཅས་པ། ནག་པོ་སྒྲུབ་ཐབས་སམ། མངོན་རྟོགས་རྣམ་བཤད། ཊཱིཀ་ཆུང་སྟེ་མཚན་གསུམ་ལྡན།
ནག་པོ་སྦྱིན་སྲེག་གི་རྣམ་བཤད། ནག་པོ་སྦྱིན་སྲེག་ལག་ལེན། ནག་པོ་སྦྱིན་སྲེག་དང་འབྲེལ་བའི་རོ་སྲེག གསང་བའི་དེ་ཁོ་ན་ཉིད་ཀྱི་རྣམ་བཤད། གསང་བའི་དེ་ཁོ་ན་ཉིད་ཀྱི་འགྲེལ་པ། ཊཱིཀྐའང་ཟེར། གསང་བའི་དེ་ཁོ་ན་ཉིད་ཀྱི་དོན། བླ་མའི་གསུང་དང་གཞུང་ན་གནང་བ་གསལ་བར་བཤད་པ། ཨོ་ལ་པ་ཏིའི་རྣམ་བཤད། ཨོ་ལ་པ་ཏིའི་མན་ངག་ཆུང་ངུ་།
ཨོ་ལ་པ་ཏིའི་མན་ངག་གམ་དོན་བསྡུས། ཨོ་ལ་པ་ཏིའི་དང་དཔྱིད་ཐིག་གི་སྔགས་རིམ་གྱི་མན་ངག དཔྱིད་ཐིག་གི་རྣམ་འགྲེལ། ནག་པོ་རིམ་བཞི་ལམ་སློང་། དེའི་ལག་ལེན། ཡང་དེའི་ལག་ལེན་ཞེས་པ་རིམ་ལྔའང་སྟོན་པ་ཉུང་ངུ་། འཇམ་དབྱངས་ལ་བསྟོད་པ། མི་གཡོ་བ་ལ་བསྟོད་པ། སྒྲོལ་མ་ལ་བསྟོད་པ། སྐྱུ་ར་ཨ་སྐྱབས་ལ་ཞུ་ཡིག
འཇིགས་བྱེད་རྟོག་བདུན་གྱི་རྣམ་བཤད། སྒྲོལ་མ་ལྷ་བཅུ་བདུན་གྱི་དཀྱིལ་ཆོག དཔལ་ས་སྐྱ་པའི་མན་ངག་གཅེས་བསྡུས་རིན་ཆེན་ཕྲེང་བ། ཁྲོ་བཅུའི་སྲུང་འཁོར་མན་ངག བྷ་ཡ་ནའི་སྲུང་འཁོར་མན་ངག བུམ་གཏེར་གཞུག་པའི་མན་ངག རྡོ་རྗེ་ཕུར་པའི་མངོན་རྟོགས།་་་་་ ཡང་ཕུར་ཐུན་མོང་བ་ཡིན་གསུངས། རྡོ་རྗེ་ཕུར་པའི་ལས་བྱང་། ཁྱུང་ཁྲའི་མན་ངག་གམ།
ནམ་མཁའ་ལྡིང་གི་མན་ངག་ཀྱང་ཟེར། དཔལ་དུར་ཁྲོད་བདག་པོའི་སྒྲུབ་ཐབས། ལས་ཚོགས་དང་བཅས་པ་རྣམས་སོ། ༈ །སློབ་དཔོན་རིན་པོ་ཆེའི་བཀའ་འབུམ་གྱི་ཆོས་ཀྱི་རྣམ་གྲངས་ལ། ཐོག་མར་རྗེ་ས་ཆེན་ལ་བསྟོད་པ་ཚངས་དབང་མ། ལམ་འབྲས་བརྒྱུད་པ་དང་། ཁྱད་པར་ས་ཆེན་ལ་བསྟོད་པ་གཅིག སློབ་དཔོན་ཆ་པ་ཆོས་ཀྱི་སེང་གེ་ལ་བསྟོད་པ། རྒྱ་སྒོམ་ཚུལ་ཁྲིམས་གྲགས་པ་ལ་སྤྲིངས་པ། རྒྱུད་སྡེ་སྤྱི་རྣམ་ཆེན་མོ།་་་་་
མཆན་མ། བརྟག་གཉིས་ཀྱི་བསྡུས་དོན་བཤད་སྦྱར་ཉི་འོད་སྣང་བ། བརྟག་གཉིས་ཀྱི་རྣམ་བཤད་ཆེན་མོ།་་་་་ ཊཱིཀ་ཆེན་ཡང་ཟེར། ཡང་དེ་ཉིད་མཇུག་ཏུ་དཔལ་ཀྱཻ་རྡོ་རྗེའི་བཤད་སྦྱར་ཉི་འོད་སྣང་བ་ཞེས་པའང་བཞུགས། སྒྲུབ་ཐབས་མཚོ་སྐྱེས་ཀྱི་འགྲེལ་པ། ཆོས་ལ་འཇུག་པའི་སྒོ། སམྦུ་ཊིའི་བསྡུས་དོན། སམྦུ་ཊིའི་འགྲེལ་པ་གནད་ཀྱི་གསལ་བྱེད། སམྦུ་ཊིའི་བརྟག་པ་གཉིས་པའི་འགྲེལ་པ།་་་་་
རབ་བྱེད་རྐྱང་པ་ཀ་ཡིན། འདི་ལ་ཁ་སྦྱོར་ཐིག་ལེའི་བཤད་སྦྱར་རམ་ཊཱིཀྐའང་ཟེར། བྱིས་པ་བདེ་འཇུག་རྗེ་བཙུན་གྱིས་མཆན་གནང་བ་སྣ་རོའི་ཕྱག་བྲིས་ལས་འཕེལ་བའི་ཁུངས་བཙུན། ཀྱཻ་རྡོ་རྗེའི་དཀྱིལ་ཆོག་གི་ནས་གླིང་མ།་་་་་ འདི་བདེ་མཆོག་དང་ཆ་མཐུན། ཀྱཻ་རྡོ་རྗེའི་ལས་དང་པོ་པའི་བྱ་བ། ཀྱཻ་རྡོ་རྗེའི་ཌོམྦྷི་ལུགས་ཀྱི་དཀྱིལ་ཆོག ཀྱཻ་རྡོ་རྗེ་མངོན་རྟོགས་རྒྱས་པ་ཡན་ལག་བཞི་པ། ཀྱཻ་རྡོ་རྗེའི་དབང་གི་ཆུ་བོ་ཆེན་མོ། ཀྱཻ་རྡོ་རྗེའི་རབ་གནས་བཟང་པོ་དྲུག
ཀྱཻ་རྡོ་རྗེ་ཞི་བའི་སྦྱིན་སྲེག་་་་་འདི་ན་མེ་བཀྲ་བརྟག་པ་གསལ། ཀྱཻ་རྡོ་རྗེའི་ལས་བཞིའི་སྦྱིན་སྲེག་་་་་མཆན་སྣ་རོའི་མཆན་ལས་འཕེལ་བ། བདག་མེད་མའི་དབང་གི་ཐོ་ཡིག་་་་་འདི་ཁམས་པ་དགེ་བཤེས་སྦས་དོན་སེང་གེ་རྒྱལ་མཚན་ལ་སྤྲིངས་ཡིག་ཀྱང་ཟེར། བདེ་མཆོག་དྲིལ་བུ་པའི་མངོན་རྟོགས། བདེ་མཆོག་དྲིལ་བུ་པའི་དབང་གི་བྱ་བའི་ཊཱིཀྐ། དཔལ་བདེ་མཆོག་གི་མཆོད་པའི་ཆོ་ག གཙུག་ཏོར་རྣམ་རྒྱལ་གྱི་རྟོགས་པའི་ཊཱིཀྐ་བསྡུས་དོན་དང་བཅས་པ། རྗེ་བཙུན་སེང་གེ་སྒྲའི་གདོན་སྒྲོལ་གྱི་ཆོ་ག དོན་ཞགས་ལོ་རྒྱུས།་་་་་ དགེ་བསྙེན་ཞི་བའི་གོ་ཆས།
དོན་ཞགས་རྒྱུད་ཀྱི་ས་བཅད། དོན་ཞགས་རྒྱུད་ཀྱི་ཊཱིཀྐ་རིན་ཆེན་ཕྲེང་བ།་་་་་ འདི་ནང་རི་དྭགས་ཨེ་ནྱ་ཡེ་དང་ཀྲྀཥྞ་ས་ར་གཅིག་པར་གསུངས། དོན་ཞགས་ལྷ་ལྔའི་བསྟོད་པ། རྡོ་རྗེ་གདན་པའི་ཆོས་དྲུག འཕགས་པ་མི་གཡོ་བའི་ལོ་རྒྱུས། སྒྲུབ་ཐབས་སྦྱིན་སྲེག་ལས་ཚོགས་དང་བཅས་པ། མི་གཡོ་བའི་འཁོར་ལོ་ཞེས་པའི་རྒྱ་གཞུང་། མི་གཡོ་བའི་བསྟོད་པ་རྒྱུད་ལས་ཕྱུང་བ། གཏོར་ཆེན་ལོ་རྒྱུས་དང་བཅས་པ།
སྤྱོད་འཇུག་གི་འགྲེལ་པ་འདི་རྣམས་མཆན་ཡོད་མཆན་བཅས་ལེགས་པར་ཐོས་སོ། ༈ །རྗེ་བཙུན་རིན་པོ་ཆེའི་བཀའ་འབུམ་གྱི་ཆོས་ཀྱི་རྣམ་གྲངས་ལ། ཐོག་མར་ལམ་འབྲས་བརྒྱུད་པའི་གསོལ་འདེབས་རྒྱས་པ་བླ་མ་རྡོར་འཛིན་མ་་་་་ར་གྲགས་པ། ལམ་འབྲས་བརྒྱུད་འདེབས་ཆུང་ངུ་། སློབ་དཔོན་རིན་པོ་ཆེ་སྐུ་གཤེགས་དུས་སྨྲེ་བསྔགས་སུ་བསྟོད་པ། ཡང་སློབ་དཔོན་རིན་པོ་ཆེ་ལ་བསྟོད་པ་ཁྱོད་ཉིད་དམ་པ་མ། ཚངས་སྤྱོད་མ། རྗེ་ས་ཆེན་གྱི་རྣམ་ཐར་གསན་ཡིག་མ་་་་་ར་གྲགས་པ། བླ་མ་བསྟེན་པའི་ཐབས་ལྔ་བཅུ་པའི་གསལ་བྱེད།་་་་་ བླ་མ་ལྔ་བཅུ་པའི་ཊཱིཀྐའང་ཟེར།
ཚར་གསུམ་ཁུག་པ། བྲས་སྟོན་ཞུས་ལན། འགྲེལ་པ་དག་ལྡན། རྒྱུད་གསུམ་གྱི་མངོན་པར་རྟོགས་པ་རིན་པོ་ཆེའི་ལྗོན་ཤིང་། སྟོང་ཐུན་ས་བཅད་ཚུལ་བཞིའི་བསྡུས་དོན། རྒྱུད་སྡེའི་དུམ་བུ། འཕགས་པ་མཁའ་འགྲོ་མ་རྡོ་རྗེ་གུར་གྱི་བསྡུས་དོན། འཕགས་པ་མཁའ་འགྲོ་མ་རྡོ་རྗེ་གུར་གྱི་རྣམ་འགྲེལ་གུར་རྒྱན།་་་་་ རྣམ་བཤད་གུར་རྒྱན་ནམ་ཊཱིཀྐ་གུར་རྒྱན་ཡང་ཟེར། གུར་རིགས་བསྡུས་ཀྱི་ཐིག་ཆོག་རབ་ཏུ་གསལ་བ།
གུར་ལ་བརྟེན་པའི་དུས་ཐ་མའི་ཆོ་ག་གཞན་ཕན་བདུད་རྩི། བདེ་མཆོག་ལཱུ་ཧི་པའི་བླ་མ་བརྒྱུད་པའི་ལོ་རྒྱུས། ཧེ་རུ་ཀའི་བྱུང་ཚུལ། ཧེ་རུ་ཀའི་ཆས་དྲུག དཔལ་ལཱུ་ཧི་པའི་མངོན་རྟོགས།་་་་་ དོན་འགྲེལ་ཡང་ཟེར། ནག་པོ་དཀྱིལ་ཆོག་གི་ས་བཅད་འཁྲུགས་ཅན་འཁྲུགས་མེད། སྒྲུབ་ཐབས། སྦྱིན་སྲེག དེ་ཁོ་ན་ཉིད་གསལ་བ།
ཨོ་ལ་པ་ཏི་རྣམས་ལ་ས་བཅད་རེ་རེ། སློབ་དཔོན་ནག་པོ་པའི་ལོ་རྒྱུས་གཞུང་དྲུག་སྤྱི་ཆིངས་དང་བཅས་པ། ནག་པོ་དཀྱིལ་ཆོག རྡོ་རྗེ་དྲིལ་བུ་པའི་ལོ་རྒྱུས། དྲིལ་བུ་པའི་མངོན་རྟོགས་དོན་འགྲེལ། དྲིལ་བུ་རིམ་ལྔའི་ཊཱིཀྐ ། ཚེས་བཅུའི་མཆོད་པ། ཕག་མོ་ཞལ་གཉིས་མའི་སྒྲུབ་ཐབས། སྔགས་ཀྱི་དེ་ཁོ་ན་ཉིད་གསལ་བ།་་་་་ བྱིན་རླབས་ཀྱང་ཟེར།
ཕག་མོ་ལས་བཅུ།་་་་་ སྟེ་མི་དབང་ཆོས་གསུམ། མཻ་ཏྲི་མཁའ་སྤྱོད་མའི་རྒྱུད་ཆུང་། རིག་བྱེད་མ་རྩེ་མའི་སྒྲུབ་ཐབས། དེའི་རྗེས་གནང་ངམ། བྱིན་རླབས་བྱ་ཚུལ་གྱི་ཆོ་ག ནཱ་རོ་མཁའ་སྤྱོད་མའི་སྒྲུབ་ཐབས་དང་བྱིན་རླབས་སོགས་དཔེ་སྣ་བདུན། ལམ་གྱི་ཡན་ལག་པྲ་སེན་དབབ་པ། གནོད་སྦྱིན་མོ་དགུག་པ། སྨན་ཆེན་པོའི་བཅུད་ལེན།
པདྨ་པ་ཏིའི་སྒྲུབ་ཐབས། ཁོལ་མོ་པ་ཏིའི་སྒྲུབ་ཐབས་ཏེ་དཔེ་སྣ་ལྔ། རྩ་དབུ་མའི་མན་ངག བཤད་ཐབས་ཀྱི་མན་ངག ཀུན་ཏུ་སྤྱོད་པའི་རྒྱུད་ཀྱི་བསྡུས་དོན།་་་་་ གསལ་བྱེད་ཊཱིཀྐ་ཡང་ཟེར། ངེས་བརྗོད་བླ་མའི་འཕྲུལ་འཁོར་བྲི་ཐབས།་་་་་ འདི་ལ་བྲིས་བསྒོམ་གྱི་མན་ངག་ཀྱང་ཟེར། རིན་ཆེན་འབར་བའི་བསྡུས་དོན།་་་་་ ས་བཅད།
རྗེ་བཙུན་གྲགས་པའི་རྣམ་ཐར་མནལ་ལམ་མ་སྣ་རོས་བྲིས་པ། གསང་སྔགས་ནང་གི་ལྷུང་བཟེད་བརྟག་པ་སྣ་རོས་བྲིས་པ། དགའ་སྟོན་རྡོ་རྗེ་གྲགས་ལ་སྤྲིངས་ཡིག ག་རི་རྒྱལ་པོ་ལ་བརྩིས་བསྡུར་གནང་བའི་ཡི་གེ རྡོ་རྗེ་དྲིལ་བུ་བགྲང་ཕྲེང་གི་དེ་ཁོ་ན་ཉིད་ཀྱི་མན་ངག རྒྱུད་འབུམ་གྱི་དཀར་ཆག བླ་མ་གོང་མ་རྣམས་ཀྱི་བརྒྱུད་པའི་དཀར་ཆག ཀྱཻ་རྡོ་རྗེའི་ཆོས་སྐོར་གྱི་དཀར་ཆག་དང་། མལ་ལོ་དང་བ་རི་བའི་ཆོས་སྐོར་གྱི་དཀར་ཆག གཤིན་རྗེ་དགྲ་ནག་གི་མངོན་རྟོགས།
རྡོ་རྗེ་འཇིགས་བྱེད་ཀྱི་བསྟོད་པ། ཡང་འཇིགས་བྱེད་ཀྱི་བསྟོད་པ། བདུད་རྩི་འཁྱིལ་བའི་སྒྲུབ་ཐབས་ལས་ཚོགས་དང་བཅས་པ། སྒྲོལ་མ་ཉིན་ཞི་མཚན་ཁྲོའི་སྒྲུབ་ཐབས། སྒྲོལ་མ་མཎྜལ་བཞི་པའི་མན་ངག་ལས་ཁ་ཚར་དང་བཅས་པ། སྒྲོལ་མ་སྤྱིའི་སྒྲུབ་ཐབས། ལུས་དཀྱིལ་དང་མཎྜལ། འཆིམ་ཆོས་རྗེ་ལ་སྤྲིངས་པ། སོ་སོའི་མངོན་རྟོགས། བསྟོད་པ་འདོན་ཐབས་ཀྱི་བརྗེད་བྱང་།
སྒྲོལ་མ་ཉི་ཤུ་རྩ་གཅིག་གི་མངོན་རྟོགས་ཡན་ལག་དང་བཅས་པ་ཉི་མ་སྦས་པས་མཛད་པའི་གསལ་བྱེད། སྒྲོལ་མ་ལུས་དཀྱིལ་གྱི་སྒྲུབ་ཐབས། འཆིམ་ཆོས་སེང་ལ་སྤྲིངས་པ། དེའི་བསྡུས་དོན།་་་་་ ས་བཅད། སྒྲོལ་མའི་རྣམ་བཤད་གསལ་བའི་འོད་ཟེར།་་་་་ མཆན་དཀྱུས་སུ་བཅུག་པ། གཉན་ལུགས་ཀྱི་སྒྲོལ་མའི་སྒྲུབ་ཐབས་ཡན་ལག་དྲུག་པ། སྒྲོལ་མ་མཎྜལ་བཞི་པའི་སྒྲུབ་ཐབས། གསོལ་འདེབས།
སྒྲོལ་མ་ཀུ་རུ་ཀུལླེའི་སྒྲུབ་ཐབས། ཚོགས་བདག་དམར་པོའི་སྒྲུབ་ཐབས། བརྒྱུད་པ་གཉིས་ཀྱི་ལུགས་སུ་བྱས་པའི་དབང་གི་སྔོན་འགྲོའི་སེམས་བསྐྱེད། ཀྱཻ་རྡོ་རྗེའི་མངོན་རྟོགས་འབྲིང་པོ་ཡན་ལག་དྲུག་པ། ཡབ་ཀྱི་བསྟོད་པ་ཌཎྜ་ཀ་མཆན་མ། ཡུམ་གྱི་བསྟོད་པ་རིན་པོ་ཆེའི་ཕྲེང་བ་དྲི་མ་མེད་པ། ཀྱཻ་རྡོ་རྗེའི་བཀྲ་ཤིས། ཀྱེ་རྡོར་དཔའ་གཅིག་གི་མངོན་རྟོགས་བ་རི་ལུགས། བདག་མེད་ལྷ་མོ་བཅོ་ལྔའི་སྒྲུབ་ཐབས། བྱིན་རླབས་ཀྱི་བརྒྱུད་པ་མ་ཉམས་པར་བསྐུར་བའི་བདག་མེད་མའི་དབང་གི་ཐོ་ཡིག
ཀྱཻ་རྡོ་རྗེའི་ཚོགས་འཁོར་འབྲིང་པོ། ཀྱཻ་རྡོ་རྗེའི་ལས་བཞིའི་སྦྱིན་སྲེག རྩ་བ་དང་ཡན་ལག་གི་ལྟུང་བའི་རྣམ་བཤད་འཁྲུལ་སྤོང་ཆེན་མོ། ངན་སོང་སྦྱོང་རྒྱུད་ཀྱི་སྤྱི་དོན།་་་་་ གཞན་ཕན་སྤྱི་ཆིངས། གཞན་ཕན་འོད་ཟེར། གཞན་ཕན་ཉེར་མཁོ། སྦྱོང་རྒྱུད་ཀྱི་བསྡུས་དོན།་་་་་ ས་བཅད་ཀྱང་ཟེར། ཨརྒའི་ཆོ་ག
རབ་གནས་དོན་གསལ། རིགས་གསུམ་རིགས་གཏད། འཇམ་དཔལ་དཔའ་བོ་གྲུབ་པའི་རྒྱུད་ཀྱི་ཊཱིཀྐ། རྒྱ་གར་རྒྱལ་པོའི་རྒྱལ་རབས། བོད་ཀྱི་རྒྱལ་པོའི་རྒྱལ་རབས། འཁོན་གྱི་གདུང་རབས། སྡེ་པའི་གྱེས་མདོ། མི་གཡོ་བའི་བསྟོད་པ་རིགས་གསུམ་འཐད་ལྡན། འཇམ་དཔལ་ལ་བསྟོད་པ་རྒྱུད་གསུམ་འཁོར་ལོ། རྡོ་རྗེ་ཕུར་པའི་ཐོ་ཡིག
ཁ་འབར་མའི་རྒྱུད་ཀྱི་དགོངས་པ་དོན་ལྔ་པ། གཏོར་མ་བརྒྱ་རྩ། དུས་ཚོད་ངེས་པར་བཟུང་བའི་ཡི་གེ གཟའ་སྐར་འཕྲོད་མི་འཕྲོད་ཀྱི་ཡི་གེ ཕྱག་རྒྱ་ཆེན་པོ་གཅེས་བསྡུས། ཕྱག་ཡིག་དགུ་འཕྲུལ། ལས་དང་པོའི་བྱ་བ་རིན་ཆེན་ཕྲེང་བ། རྡོ་རྗེ་འབྱུང་བའི་དཀྱིལ་ཆོག་གི་ལོ་རྒྱུས་དང་ཊཱིཀྐ། ཨ་ར་པ་ཙ་ནའི་སྒྲུབ་ཐབས། ཨ་ར་པ་ཙ་ན་ལྷ་ལྔའི་སྒྲུབ་ཐབས།
མཚན་བརྗོད་འདོན་ཐབས། དོན་ཡོད་ཞགས་པའི་ཆོ་ག་ལག་ཏུ་བླངས་པའི་རིམ་པ། མཎྜལ་བྱ་་་་་་ཚུལ་ཡང་ཟེར། ཐབས། སྲུང་འཁོར་བྱ་ཐབས། སྲུང་འཁོར་བྲི་ཐབས། ཨ་ར་པ་ཙ་ནའི་སྒྲུབ་ཐབས་ཡེ་ཤེས་སྣང་བའི་སྒྲོན་མ། རྣམ་འཇོམས་རྒྱུད་ཀྱི་གསལ་བྱེད་འོད་ཟེར་ཅན་དང་། དེའི་བསྡུས་དོན། ལག་ན་རྡོ་རྗེའི་གཟུངས་ཀྱི་ལག་ཏུ་བླངས་པའི་རིམ་པ།་་་་་
བསྟོད་པ་རྒྱ་གར་མ་དང་བཅས་པ། མི་གཡོ་གསང་ཆེན་གྱི་རྣམ་འགྲེལ། འདི་ལ་མི་གཡོ་བའི་གསུང་རྒྱུད་ལེའུ་བཞི་པའི་མན་ངག་ཀྱང་ཟེར། དཔུང་བཟང་མདོ་འགྲེལ། སྡོམ་པ་ཉི་ཤུ་པའི་འགྲེལ་པའི་ཊཱིཀྐ། སྤྱོད་འཇུག་གི་བསྡུས་དོན། སྒྲུབ་ཐབས་བརྒྱ་རྩའི་ཊཱིཀྐ་ལོ་རྒྱུས་སྤྱིའི་རྣམ་གཞག་བསྡུས་དོན་དང་བཅས་པ། ཡེ་ཤེས་རྡོ་རྗེ་ལ་གནང་བའི་མགུར། ཞེན་པ་བཞི་བྲལ་གྱི་ཉམས་དབྱངས། ཡེ་ཤེས་རྡོ་རྗེས་སྙན་གསོལ་བའི་ལན་གྱི་མགུར།
ཆོག་པ་དྲུག་གི་མགུར། གནས་བསྐོར་བ་ལ་གདམས་པ།་་་་་ གནས་བསྟོད་ཀྱང་ཟེར། རྨི་ལམ་ཉམས་ལེན་བརྒྱད་ཀྱི་མགུར། ཕྱག་རྒྱ་ཆེན་པོ་ངང་དྲུག་གི་མགུར། འཁོར་བའི་ཉེས་དམིགས་ཀྱི་མགུར། འཚལ་བ་བརྒྱད་ཀྱི་མགུར། འཚལ་པ་བཅུའི་མགུར། རང་ལ་རང་གིས་བསྐུལ་མའི་མགུར། ཉམས་དབྱངས་ཆེན་མོ།
གསོ་སྤྱད་བདུད་རྩིའི་ཐིགས་པ།་་་་་ ཐོར་སྤྱད་རྒྱལ་པོའི་དཀོར་མཛོད་ཅེས་པ་ཡང་སྣང་། འདི་རྣམས་ཀྱང་མཆན་ཡོད་མཆན་བཅས་ལེགས་པར་ཐོས་སོ། ། འདི་རྣམས་ཀྱི་ལུང་དང་གླེགས་བམ་ཕྱོགས་གཅིག་ཏུ་བསྡེབས་པ་དང་པོ་ནས་མེད་ཀྱང་། དུས་ཕྱིས་བླ་མ་དམ་པ་དཔལ་ལྡན་སེང་གེའི་ཐུགས་དགོངས་རྫོགས་པའི་ཕྱིར་དུ་འགྲོ་བའི་མགོན་པོ་བསོད་ནམས་རྒྱལ་མཚན་དཔལ་བཟང་པོའི་བཀས་བསྐུལ་ཏེ་མཁན་པོ་ཤེས་རབ་རྡོ་རྗེས་ལུང་སུ་ཡོད་ལ་ཞུས་ཤིང་། དེས་མཁན་ཆེན་རྒྱལ་བ་བཟང་པོ། མཁན་ཆེན་བྱང་ཆུབ་སེང་གེ ཐམས་ཅད་མཁྱེན་པ་ཡེ་ཤེས་རྒྱལ་མཚན། རྡོ་རྗེ་འཆང་ཀུན་དགའ་བཟང་པོ། རྒྱལ་ཚབ་ཀུན་དགའ་དབང་ཕྱུག
ཡོངས་འཛིན་དཀོན་མཆོག་འཕེལ། ས་ལོ་འཇམ་པའི་རྡོ་རྗེ། ངོར་ཆེན་དཀོན་མཆོག་ལྷུན་གྲུབ། བསྟན་པའི་གསལ་བྱེད་སྔགས་འཆང་ཆོས་ཀྱི་རྒྱལ་པོ་ངག་དབང་ཀུན་དགའ་རིན་ཆེན། གྲུབ་པའི་གཙུག་རྒྱན་པདྨའི་རྣམ་འཕྲུལ་བསོད་ནམས་དབང་པོ། མཁན་ཆེན་ཆོས་ཀྱི་རྗེ་རཏྣ་དྷྭ་ཛ། དཔལ་ས་སྐྱ་པ་ཆེན་མོ་གྲུབ་ཆེན་མཐུ་སྟོབས་དབང་ཕྱུག དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཆོས་ཀྱི་རྗེ་ས་སྐྱ་པཎྜི་ཏའི་བཀའ་འབུམ་ཐོབ་པའི་ཆོས་ཀྱི་རྣམ་གྲངས་ལ། ཐོག་མར་ལེགས་པར་བཤད་པ་རིན་པོ་ཆེའི་གཏེར།
རོལ་མོའི་བསྟན་བཅོས། བློ་གསལ་དོན་གཉེར་སྐྱེས་བུ་རྣམས་ལ་དྲི་བའི་སྤྲིངས་ཡིག་་་་་བློ་གསལ་སྐྱེ་བོའི་དྲི་བའི་ཚུལ་རྩོམ་འཕྲོ་ཞེས་པ་ཡང་སྣང་། མཁས་པ་འཇུག་པའི་སྒོ།་་་་་ འཆད་རྩོད་རྩོམ་གསུམ་གསལ། སྒྲ་ལས་འཇུག་པའི་རྣམ་པར་བཤད་པ། སྨྲ་སྒོའི་གནད་བསྡུས་པ། བྱིས་པ་བདེ་འཇུག་གི་རྣམ་བཤད། བྱིས་པ་ལ་ཕན་པ། ཡི་གེའི་་་་་་མིང་ཚིག་ཡིག་གསུམ་གསལ། སྦྱོར་བ།
སྒྲ་ཉེ་བར་བསྡུ་བའི་ཚིགས་སུ་བཅད་པ། མིང་གི་མངོན་བརྗོད་ཚིག་གཏེར། སྡེབ་སྦྱོར་སྣ་ཚོགས་མེ་ཏོག་ཆུན་པོ།་་་་་ སྐྱེ་བ་གཞན་སྦྱངས་འདི་ནས་འབྱུང་། བདེ་བར་གཤེགས་པའི་ཐུགས་རྗེ་ལས་བསྐུལ་བ། རྗེ་བཙུན་ཆེན་པོའི་རྣམ་ཐར།་་་་་ བསྟན་རྩིས་ཀྱང་ཡོད། ང་བརྒྱད་རང་འགྲེལ་དང་བཅས་པ།་་་་་ ཤང་དཀར་ཨ་ནནྡ་བདེ་བྱེད་དགའ་བ་ཡིན་པ་འདི་ནས་བྱུང་། སེམས་བསྐྱེད་ཆེན་མོ།་་་་་
དབུ་མ་ལུགས་ཀྱི་སེམས་བསྐྱེད་ཀྱང་ཟེར། སེམས་བསྐྱེད་པའི་ཆོ་ག་ལུང་དང་སྦྱར་བ།་་་་་ ལུང་སྦྱོར་ཆེན་མོ་ཡང་ཟེར། རྒྱལ་སྲས་ལམ་བཟང་།་་་་་ ཐུབ་པ་དགོངས་གསལ། རྗེ་བཙུན་རིན་པོ་ཆེ་ལ་བསྟོད་པ།་་་་་ ཡོན་ཏན་རྒྱ་མཚོ་མ། སྡོམ་པ་གསུམ་གྱི་རབ་ཏུ་དབྱེ་བ།་་་་་ མཆན་མ། འཇམ་དབྱངས་ཀྱི་བསྟོད་པ།་་་་་
དཔལ་ལྡན་བློ་གྲོས་མ་ཡང་ཟེར། ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་རྣམས་ལ་ཞུ་བའི་ཕྲིན་ཡིག སྐྱེས་བུ་དམ་པ་རྣམས་ལ་འཕྲིན་དུ་བྱ་བའི་ཡི་གེ སྐྱེས་བུ་དམ་པ་རྣམས་ལ་སྤྲིངས་ཡིག་མདོར་བསྡུས། རྟོགས་ལྡན་གྱི་དྲིས་ལན། ཞང་ལོ་ཙཱ་བ་ལ་གདམས་པ། བསྟན་པ་ལ་དགའ་བའི་ལྷ་རྣམས་ལ་སྤྲིངས་ཡིག རང་གི་གྲྭ་པ་རྣམས་ལ་གདམས་པ་གོང་འོག་གཉིས། བདེ་ཆེན་ལྷུན་གྱིས་གྲུབ་པའི་གཙུག་ལག་ཁང་དུ་གནས་པའི་དགེ་འདུན་རྣམས་ལ་སྤྲིངས་ཡིག ཉི་མ་ལ་སྤྲིངས་ཡིག
ཕྱི་ནང་གསང་གསུམ་གྱི་མཎྜལ་བྱ་ཐབས། ལམ་ཟབ་ལིང་ཆུ་རྩེར་ཁབ་མ། ལམ་དུས་ཏེ་བསྒྲུབ་པའི་ལུང་སྦྱིན་པ། རྟེན་འབྲེལ་ལྔའི་ཡི་གེ ལམ་སྦས་བཤད། བརྡའ་དོན་གསལ་བ་དང་། ཐོ་ཡིག་རིན་ཆེན་ཕྲེང་བ།་་་་་ བརྡའ་དོན་གསལ་བ་རྩ་འགྲེལ། ཨཥྚའི་གཞི་བཤད་སྙིང་པོ་དོན་གསལ། ཚོགས་ཀྱི་འཁོར་ལོ་བྱ་བའི་རིམ་པའི་ཕྱག་ལེན།་་་་་
ཚོགས་འཁོར་རྩོད་སྤོང་ཡང་ཟེར། ཚོགས་འཁོར་ལ་དགོས་པའི་ལུང་སྦྱོར། རྣམ་འཇོམས་ཀྱི་རྒྱུད་བཤད་བདུད་རྩི་སྤེལ་བ།་་་་་ འདི་ལ་རྣམ་འཇོམས་བིར་ལུགས་ཟེར། ཨ་ར་པ་ཙ་ནའི་སྒྲུབ་ཐབས། སྒྲོལ་མའི་སྒྲུབ་ཐབས། ཚད་མ་རིགས་པའི་གཏེར། རིགས་པའི་གཏེར་གྱི་རང་འགྲེལ་ཡིད་ཀྱི་མུན་སེལ། གཟའ་རྣམས་ཀྱི་མཆོད་པའི་ཆོ་ག་་་་་གཟའ་བསྲུང་མཆོད་ཆོག་ཀྱང་ཟེར། རིགས་ཀྱི་དབྱེ་བའི་བཤད་སྦྱར།་་་་་
རིགས་ཀྱི་རབ་དབྱེའང་ཟེར། སྒྲ་སྒྲུབ་དུམ་བུ་དགུ་པ།་་་་་ སྒྲ་སྒྲུབ་དོན་དགུ་པའང་ཟེར། ཚངས་པའི་སྒྲ་སྒྲུབ་པ། རྩ་བ་དང་ཡན་ལག་གི་ལྟུང་བའི་རྣམ་པར་བཤད་པ།་་་་་ རྩ་ལྟུང་གི་འགྲེལ་པ་ཡང་ཟེར། བདག་མེད་བསྟོད་པའི་འགྲེལ་པ་དྲི་མ་མེད་པའི་རྒྱན་བསྡུས་དོན་དང་བཅས་པ། བརྟག་པ་གཉིས་པའི་བསྡུས་དོན།་་་་་ པཎྜི་ཏ་ར་ཐ། ཟུང་འཇུག་གསལ་བའི་བསྡུས་དོན།
བླ་མ་ལ་ཐུན་མོང་མ་ཡིན་པའི་སྒོ་ནས་གསོལ་བ་འདེབས་པ་གང་དྲིན་མ། ཡང་གསོལ་འདེབས་སྐུའི་སྤྱོད་པ་མ། འཁོར་ལོ་སྡོམ་པའི་བླ་མ་བརྒྱུད་པའི་གསོལ་འདེབས། རྣལ་འབྱོར་དབང་ཕྱུག་གི་བསྟོད་པ་དད་ཆུ་མ། ཤཱཀྱའི་རྒྱལ་པོ་ལ་བསྟོད་པ་ཚིགས་བཅད་བཅོ་ལྔ་པ། ཤཱཀྱའི་རྒྱལ་པོ་ལ་བསྟོད་པ་ཚིགས་བཅད་དགུ་པ། ལྷ་སའི་ཇོ་བོ་དང་དཀོན་མཆོག་གསུམ་ལ་བསྟོད་པ་ཚིག་ལྷུག་མ།་་་་་ ལྷ་མཆོག་མ། ལྷ་སའི་བདེ་བར་གཤེགས་པ་རྣམས་ལ་བསྟོད་པ། འཕགས་པ་ཝ་ཏི་ལ་བསྟོད་པ།་་་་་
སྤྱན་རས་གཟིགས་ལ་བསྟོད་པ་ཡང་ཟེར། འཇམ་དབྱངས་ལ་བསྟོད་པ་རྒྱུད་གསུམ་འཁོར་ལོའི་རྣམ་བཤད། འཇམ་པའི་དབྱངས་ཀྱི་ཕྱག་མཚན་རི་མོ་བྲི་བའི་ཚུལ་གྱི་ཡི་གེ གངས་རིའི་ཁྲོད་ཀྱི་སྒོམ་ཆེན་རྣམས་ལ་སྤྲིངས་ཡིག རང་གི་སློབ་མ་རྣམས་ལ་སྤྲིངས་ཡིག བཀའ་གདམས་དོ་སྐོར་བའི་དྲིས་ལན།་་་་་ རྡོ་རྗེ་སེང་གེའི་དྲིས་ལན། འཕྲོག་བྱེད་དགའ་བོ་སོགས་་་་་མུ་སྟེགས་ཀྱི་སྟོན་པ་དྲུག་བཏུལ་བའི་ཚིགས་བཅད། ཡོན་ཏན་སྒྲོག་པའི་ཚལ་ལ་བསྟོད་པ། རྟ་ནག་རི་ཁུད་ཀྱི་རྔ་བོ་ཆེའི་སྒྲ་ལས་དྲངས་པའི་བསྟོད་པ།
དཔལ་གདོང་བཞི་པ་ལ་བསྟོད་པ།་་་་་ དཔལ་ལྡན་དབང་ལྡན་མ། ཐེག་ཆེན་ལམ་གྱི་རྣམ་གཞག ཞེན་པ་བཞི་བྲལ་གྱི་མགུར། སྤྱོད་པ་རྣམ་དག་མ། རང་གི་སེམས་ལ་གནད་དུ་བསྣུན་ཚིག་་་་་རང་སེམས་ཀྱི་གནས་ལུགས་ལ་གནད་དུ་བསྣུན་པའི་མན་ངག སྣང་བ་མཐའ་ཡས་ཀྱི་བསྒོམ་དོན་འཆི་ཁར་ཕན་པའི་གདམས་པ་ཁྱད་པར་ཅན། ཆག་ལོའི་དྲིས་ལན།་་་་་ ཆོས་རྗེ་དཔལ་བཟང་། གློ་བོ་ལོ་ཙཱ་བའི་དྲིས་ལན།་་་་་
ཤེས་རབ་རིན་ཆེན། དགེ་བའི་བཤེས་གཉེན་བཀའ་གདམས་པའི་དྲིས་ལན།་་་་་ ནམ་མཁའ་འབུམ། སྙི་མོ་སྒོམ་ཆེན་གྱི་དྲིས་ལན། ཕྱག་རྒྱ་ཆེན་པོ་བདུན་ལྡན་གྱི་ཡི་གེ ཐུན་མོང་དང་བྱེ་བྲག་ཏུ་བསྔོ་བ།་་་་་ བསྔོ་བ་ཡོན་བཤད་མའང་ཟེར། ཁྱད་པར་འཕགས་བསྟོད་ཀྱི་འགྲེལ་པའི་ཁ་སྐོང་། གུར་སྟོན་གྱི་ཞུས་ལན།་་་་་ འགྲེལ་པ།
དབུས་གཙང་མངའ་རིས་ཀྱི་སྡེ་དཔོན། དགེ་བཤེས་རྣམས་ལ་སྤྲིངས་ཡིག་་་་་་བོད་ཁམས་སྤྱི་ལ་སྤྲིངས་ཡིག་ཀྱང་ཟེར། མཆན་ཡོད་མཆན་བཅས་རྣམས་ལེགས་པར་ཐོས་སོ། ། དེ་དག་གི་བརྒྱུད་པ་ནི། ས་སྐྱ་པཎྜི་ཏ། འཕགས་པ་རིན་པོ་ཆེ། ཞང་དཀོན་མཆོག་དཔལ། བྲག་ཕུག་པ། བསོད་ནམས་དཔལ། བླ་མ་དོན་ཡོད་རྒྱལ་མཚན།
སློབ་དཔོན་འདུལ་འཛིན། ཆོས་རྗེ་བྱང་སེང་པ། ཤར་ཆེན་ཡེ་ཤེས་རྒྱལ་མཚན། རྡོ་རྗེ་འཆང་ཀུན་དགའ་བཟང་པོ། རྒྱལ་ཚབ་ཀུན་དགའ་དབང་ཕྱུག ཡོངས་འཛིན་དཀོན་མཆོག་འཕེལ། ས་ལོ་འཇམ་པའི་རྡོ་རྗེ། ཡོངས་འཛིན་དཀོན་མཆོག་ལྷུན་གྲུབ། བསྟན་པའི་གསལ་བྱེད་ངག་དབང་ཀུན་དགའ་རིན་ཆེན། གྲུབ་པའི་གཙུག་རྒྱན་པདྨའི་རྣམ་འཕྲུལ་བསོད་ནམས་དབང་པོ།
མཁན་ཆེན་ཆོས་ཀྱི་རྗེ་རཏྣ་དྷྭ་ཛ། དཔལ་ས་སྐྱ་པ་ཆེན་པོ་གྲུབ་ཆེན་མཐུ་སྟོབས་དབང་ཕྱུག དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །འཕགས་པ་རིན་པོ་ཆེའི་བཀའ་འབུམ་ཐོབ་པའི་ཆོས་ཀྱི་རྣམ་གྲངས་ལ། ཐོག་མར་ལམ་འབྲས་བླ་མ་བརྒྱུད་པའི་ཕྱག་མཆོད།་་་་་ ལམ་འབྲས་བརྒྱུད་པའི་གསོལ་འདེབས་ཀྱང་ཟེར། རྒྱུད་འགྲེལ་ཀྱི་བླ་མ་བརྒྱུད་པའི་གསོལ་འདེབས།་་་་་ རྒྱུད་ཀྱི་བརྒྱུད་འདེབས་ཀྱང་ཟེར། ཤེས་རབ་བློ་འཕེལ་གྱི་བླ་མ་བརྒྱུད་པའི་གསོལ་འདེབས།་་་་་ བ་རི་བའི་ཆོས་སྐོར་གྱི་བརྒྱུད་འདེབས་ཀྱང་ཟེར།
འཇིགས་བྱེད་བླ་མ་བརྒྱུད་པའི་གསོལ་འདེབས།་་་་་ འཇམ་དཔལ་ཁྲོས་པའི་བརྒྱུད་འདེབས་ཀྱང་ཟེར། བླ་མའི་མཚན་འབུམ།་་་་་ སཾཀྲྀ་ཏའི་སྐད། བླ་མ་ལ་བསྟོད་པ་དཔལ་མཆོག་སངས་རྒྱས་མ།་་་་་ གང་དྲིན་མ་དང་སྤེལ་བ། སྐུའི་སྤྱོད་པ་རྣམ་དག་མ།་་་་་ སྐུ་སྤྱོད་མ་དང་སྤེལ་བ། བླ་མའི་སྤྱི་བསྟོད་མུ་ཏིག་ཕྲེང་བ། བླ་མ་ལ་བསྟོད་པ་བློ་ཆེན་དཔལ་ལྡན་མ།
ཆོས་རྗེ་པ་ལ་བསྟོད་པ། ཡང་ཆོས་རྗེ་པ་ལ་བསྟོད་པ་ཡན་ལག་བདུན་ལྡན་མ། ཡང་ཆོས་རྗེ་པ་ལ་བསྟོད་པ་མཚན་སྤེལ་མ་ཚན་པ་གཉིས། ཡང་ཆོས་རྗེ་པ་ལ་བསྟོད་པ་ཚན་པ་བདུན། དཀོན་མཆོག་གསུམ་ལ་བསྟོད་པ་ཚིག་གསུམ་མ། ཐོགས་མེད་སྐུ་མཆེད་སོགས་ལ་བསྟོད་པ།་་་་་ ལོ་ཆེན་ལ་བསྟོད་པ་ཁྱོད་ཐུགས་མ་འདི་ན་ཡོད། ཡང་ཆོས་རྗེ་པ་ལ་བསྟོད་པ་གཅིག ཐོས་པ་རྒྱ་མཚོ་མ། མཆོག་བརྒྱད་ཀྱི་བསྟོད་པ།་་་་་
རྒྱན་དྲུག་མཆོག་གཉིས་ལ་བསྟོད་པའང་ཟེར། བླ་མ་ལ་ཐུན་མོང་མ་ཡིན་པའི་སྒོ་ནས་གསོལ་འདེབས་ཀྱི་རྣམ་བཤད།་་་་་ གང་དྲིན་མ། བླ་མ་ལ་མཎྜལ་འབུལ་བ་སོགས་ཀྱི་ཡི་གེ་་་་་གང་གི་མཆོད་རྫས་མའང་འདིར་ཡོད། བླ་མའི་རྣལ་འབྱོར་གྱི་མན་ངག རྩ་བའི་བླ་མ་ལ་ཐུན་མོང་མ་ཡིན་པའི་གསོལ་འདེབས།་་་་་ ཕྱོགས་བཅུ་དུས་གསུམ་མར་གྲགས། ཆོས་རྗེ་པའི་རྣམ་ཐར། ཆོས་རྗེ་པ་ལ་བསྟོད་པ་མེ་ཏོག་ཕྲེང་བ། བླ་མ་བརྒྱུད་པའི་མཚན་གྱི་ཐོ་ཡིག་་་་་ལས་འབྲས་ལམ་སྐོར་སོགས།
བརྟག་གཉིས་བསྡུས་དོན།་་་་་ མཆན། རྒྱུད་ཀྱི་མངོན་རྟོགས།་་་་་ འདི་ལ་ལྗོན་ཤིང་ཆུང་བའང་ཟེར། བརྟག་གཉིས་འགྲེལ་པ་དག་ཆུང་། རྒྱུད་ཀྱི་སྤྱི་དོན་གསལ་བ་རྡོ་རྗེ་གུར་གྱི་ལེ་འགྲེལ། ཡང་དག་པའི་སྦྱོར་བའི་རྒྱུད་ཀྱི་བསྡུས་དོན།་་་་་ ནམ་ས་བཅད། དཔལ་རྡོ་རྗེ་སེམས་དཔའི་བསྒོམ་དོན།་་་་་ ནམ་ཡིག་བརྒྱའི་མན་ངག
ཀྱེ་རྡོར་དཔའ་གཅིག་གི་སྒྲུབ་ཐབས། ཁྲོ་བཅུའི་སྲུང་འཁོར། ཀྱཻ་རྡོ་རྗེའི་མངོན་རྟོགས་ཡིད་བཞིན་ནོར་བུ། མངོན་རྟོགས་ཡན་ལག་དྲུག་པ་ཟུར་དུ་ཕྱུང་བ།་་་་་ ཡན་ལག་བཞི་དྲུག་མི་འདྲ་བའི་ཁྱད་པར་ཡང་ཟེར། བསྙེན་པའི་ཐོ་ཡིག་་་་་བསྙེན་པའི་གྲངས་ཚད་ཀྱི་ཞུས་ལན་ཡང་ཟེར། དམ་ཚིག་གསུམ་གྱི་མཇུག་ཏུ་བྱ་བའི་སྨོན་ལམ། ཀྱེ་རྡོར་བདག་འཇུག་དབང་ལ་འཇུག་པ།་་་་་ བདག་འཇུག་དཔལ་འབྱུང་མའང་ཟེར། ལམ་དུས་ཀྱི་དབང་རྒྱས་པ་ལེན་ཚུལ།
དབང་གོང་མ་གསུམ་གྱི་ལག་ལེན་ཚིགས་བཅད་མ། ལུས་དཀྱིལ་སྒྲུབ་ཐབས། ནང་གི་དེ་ཁོ་ན་ཉིད། ཚོགས་འཁོར་བདུད་རྩི་བུམ་པ། དེའི་ལུང་སྦྱོར། ཚོགས་འཁོར་བསྡུས་པ། བདུད་རྩི་འབྱུང་བ།་་་་་ རིལ་བུ་སྒྲུབ་པ་ཡང་ཟེར། བདག་མེད་ལྷ་མོ་ལྔའི་མངོན་རྟོགས།་་་་་ སམ་སྒྲུབ་ཐབས།
དེའི་བསྟོད་པ་རྣམ་དག་གི་ཕྲེང་བ། དག་པ་གསུམ་གྱི་ཁྲིད་ཡིག འཕོ་བའི་རྣལ་འབྱོར་བསྒོམ་པའི་མན་ངག་ཟབ་མོ། ཁྲོ་བཅུའི་བསྟོད་པ།་་་་་ རྡོ་རྗེ་ཁྲོ་བོའི་བསྟོད་བསྐུལ་ཡང་ཟེར། སེང་གེ་མཐའི་ཞུས་ལན། ལྡན་མ་དབང་ཕྱུག་འབུམ་གྱི་ཞུས་ལན།་་་་་ དྲི་ལན་རྣམ་པར་ངེས་པའང་ཟེར། དཔལ་དུས་ཀྱི་འཁོར་ལོའི་ཐུགས་དཀྱིལ་གྱི་སྒྲུབ་ཐབས། ལྔ་བསྡུས་གཟའ་ལྔ་སྒྲ་གཅན་དང་བཅས་པའི་ཉི་ཁྱིམ་འཕོ་བའི་རྩིས།
རྩིས་བསྡུར་གསལ་བྱེད་སྒྲོན་མེ། དེའི་དོན་ཡང་དག་པར་བསྡུས་པར། གདོད་མའི་དུས་གསལ་བར་བྱེད་པའི་རྩིས། རྩིས་ཀྱི་གཙུག་ལག་དང་མཐུན་ངེས་པ། དྷུ་བ་གཉིས་པའི་རྩིས་ཡིག ལོ་བདག་ཉི་ཤུ་རྩ་གཉིས་པ། རྟེན་ཅིང་འབྲེལ་པར་འབྱུང་བའི་གཙུག་ལག་གི་དེ་ཁོ་ན་ཉིད། ཆོས་འཁོར་དུས་ཀྱི་གཏན་རྩིས། འཁོར་ལོ་བདེ་མཆོག་ནག་པོ་པའི་དབང་གི་སྡོམ་ཚིག དེའི་བདག་འཇུག
དེའི་སྒྲུབ་ཐབས་སྙིང་པོ་གསལ་བ། དེའི་མཆོད་ཕྲེང་ཀུན་བཟང་མཆོད་སྤྲིན། དེའི་སྦྱིན་སྲེག་སྡོམ་ཚིག དེའི་སྦྱིན་སྲེག་རྒྱས་པ།་་་་་ ལས་བཞིའི་སྦྱིན་སྲེག་ཀྱང་ཟེར། དྲིལ་བུ་ལུས་དཀྱིལ་སྒྲུབ་ཐབས། ལཱུ་ཧི་པའི་དཀྱིལ་འཁོར་གྱི་སྒྲུབ་ཐབས་རིམ་པ་གསལ་བ། ཡང་དེའི་སྒྲུབ་ཐབས་བསྡུས་པ། ཚོགས་འཁོར། བདེ་མཆོག་གི་རྒྱུན་བཤགས།་་་་་
ཚོགས་བསགས་བཅུ་གསུམ་པའང་ཟེར། བདེ་མཆོག་ལྷ་ཚོགས་ལ་བསྟོད་པ། རྡོ་རྗེ་དྲིལ་བུའི་དབང་གི་བྱ་བ་མདོར་བསྡུས། དྲིལ་བུ་ལུས་དཀྱིལ་གྱི་བདག་འཇུག འཁོར་ལོ་བདེ་མཆོག་གི་རྣལ་འབྱོར་བསྒོམ་རིམ།་་་་་ རིམ་ལྔའི་མན་ངག་ཀྱང་ཟེར། འཁོར་ལོ་བདེ་མཆོག་ལྷ་ལྔའི་དཀྱིལ་འཁོར་གྱི་སྒྲུབ་ཐབས།་་་་་ ཡབ་ཡུམ་བདེ་ཆེན་ལྷ་མོ་བཞི། བདེ་མཆོག་ལྷན་སྐྱེས་སྒྲུབ་ཐབས་ཡན་ལག་བཅུ་པ། བདེ་མཆོག་ལྷན་ཅིག་སྐྱེས་པའི་སྒྲུབ་ཐབས།
ཟ་བྱེད་རྡོ་རྗེ་མཁའ་འགྲོའི་སྦྱིན་སྲེག འཁོར་ལོ་བདེ་མཆོག་གི་བཀྲ་ཤིས། རིན་ཆེན་རྡོ་རྗེས་མཛད་པའི་ཚིག་སྣ་རིང་ཐུང་དང་། སྲུང་འཁོར་བཀྲ་ཤིས་འཕགས་པས་ཁ་བསྐངས་པ། རྒྱལ་པོ་ཇིམ་གྱིམ་དང་གོ་གོ་ཆེན་ལ་གནང་བའི་བཀྲ་ཤིས་ཚན་པ་གཉིས། ཕག་མོ་ལྷ་སོ་བདུན་མའི་བསྒྲུབ་ཐབས། ནཱ་རོ་མཁའ་སྤྱོད་མའི་སྒྲུབ་ཐབས། བདེ་མཆོག་སྲུང་འཁོར་གྱི་རྡོ་རྗེ་ཕོ་ཉ་དྲུག་ཅུའི་བསྟོད་པ།་་་་་ སྒོ་མཚམས་མ་བརྒྱད་ཀྱི་བསྟོད་བསྐུལ་ཡང་ཟེར། སྒྱུ་མ་ཆེན་མོའི་དཀྱིལ་ཆོག་དབང་རྣམ་པར་རོལ་པ།
སྒྱུ་མ་ཆེན་མོའི་སྒྲུབ་ཐབས། སྒྱུ་མ་ཆེན་མོའི་ཚོགས་འཁོར། སྒྲོལ་མ་ལྷ་བཅུ་བདུན་མའི་སྒྲུབ་ཐབས། ཕྱག་འཚལ་ཉེར་གཅིག་མའི་ལྷ་མོའི་སྒྲུབ་ཐབས། རྡོ་རྗེ་སྒྲོལ་མའི་སྒྲུབ་ཐབས། སྒྲོལ་མ་ལུས་དཀྱིལ་གྱི་སྒྲུབ་ཐབས་སློབ་དཔོན་ཐམས་ཅད་མཁྱེན་པའི་བཤེས་གཉེན་གྱིས་མཛད་པ། སྒྲོལ་མ་འཇིགས་པ་བརྒྱད་སྐྱོབ་ཀྱི་སྒྲུབ་ཐབས་འཕགས་པ་རིན་པོ་ཆེས་བསྒྱུར་པ། གནས་ཀྱི་དབང་ཕྱུག་མའི་སྒྲུབ་ཐབས། གུར་གྱི་སྒྲོལ་མའི་སྒྲུབ་ཐབས། ཕྱག་དྲུག་སྒྲོལ་མའི་སྒྲུབ་ཐབས།
གསང་འདུས་མི་བསྐྱོད་པའི་དཀྱིལ་ཆོག དབང་རབ་ཏུ་གསལ་བ། མདོར་བྱས་བསྡུས་དོན་སྒྲོལ་མ་ལྷ་བཅུ་བདུན་མའི་དབང་ཆོག་དཔོན་མོ་གོ་གོ་ཆེ་ལ་གནང་བ། སློབ་དཔོན་སངས་རྒྱས་ཡེ་ཤེས་ཞབས་ཀྱི་ལོ་རྒྱུས་བརྒྱུད་རིམ་དང་བཅས་པ། གསང་འདུས་ཡེ་ཤེས་ཞབས་ལུགས་ལྷ་བཅུ་དགུ་མའི་སྒྲུབ་ཐབས་རིན་པོ་ཆེའི་ཕྲེང་བ།་་་་་ རིགས་ལྔ་ཡབ་ཡུམ་ལྔ་སེམས་དཔའ་ལྔ་ཕྱོགས་ཁྲོ་བཞི། གཤིན་རྗེ་གཤེད་ནག་པོའི་སྒྲུབ་ཐབས་རིམ་པ་གསལ་བ།་་་་་ དགྲ་ནག་སྒྲུབ་ཐབས་བསྡུས་པའང་ཟེར། དཔལ་རྡོ་རྗེ་འཇིགས་བྱེད་ཀྱི་སྒྲུབ་ཐབས། ཡ་མནྟ་ཀའི་སྒྲུབ་ཐབས།་་་་་
འཇིགས་བྱེད་ཕྱག་དྲུག་སྒྲུབ་ཐབས་ཀྱང་ཟེར། འཇིགས་བྱེད་ཕྱག་གཉིས་པའི་སྒྲུབ་ཐབས། རྡོ་རྗེ་འཇིགས་བྱེད་ཀྱི་དཀྱིལ་འཁོར་དུ་བདག་ཉིད་འཇུག་ཅིང་དབང་བླང་བའི་ཆོ་ག འཇིགས་བྱེད་ཀྱི་་་་་་ལས་བཞིའི་སྦྱིན་སྲེག འཇིགས་བྱེད་ལྷ་ཞེ་དགུ་མའི་སྒྲུབ་ཐབས། གཤིན་རྗེ་གཤེད་དམར་པོ་ལྷ་བཅུ་གཉིས་མའི་སྒྲུབ་ཐབས།་་་་་ འདི་ལ་ཁྲོ་བོ་རོལ་པའང་ཟེར། གཤིན་རྗེ་གཤེད་དམར་པོ་ལྷ་ལྔ་མའི་སྒྲུབ་ཐབས། ཡང་གཤིན་རྗེ་གཤེད་ཀྱི་སྒྲུབ་ཐབས། འཇིགས་བྱེད་རྣམ་རོལ།
རྩ་བ་དང་ཡན་ལག་གི་ལྟུང་བའི་རྣམ་བཤད་དམ་ཚིག་རབ་གསལ། བླ་མ་ལྔ་བཅུ་པའི་བསྡུས་དོན་རབ་ཏུ་གནས་པའི་ཆོ་ག་བསྡུས་པ། སྦྱོང་རྒྱུད་ནས་གསུངས་པའི་ཚེ་དཔག་མེད་ཀྱི་སྒྲུབ་ཐབས། ཚེ་སྒྲུབ་ཁྱད་པར་ཅན། ཚེ་དཔག་མེད་ཀྱི་བསྟོད་པ་དྲི་མེད་པདྨོའི་ཕྲེང་བ་རྣམས་ཀྱི་སྒྲུབ་ཐབས། མི་འཁྲུགས་པའི་སྦྱིན་སྲེག ཕྱག་རྡོར། འཇམ་དཔལ། དཔའ་བོ་གཅིག་གྲུབ། རྣམ་འཇོམས།
ཐུགས་རྗེ་ཆེན་པོ། ཡང་ཐུགས་རྗེ་ཆེན་པོ་རྣམས་ཀྱི་སྒྲུབ་ཐབས། ཐུགས་རྗེ་ཆེན་པོ་དང་ཕྱག་རྒྱ་ཆེན་པོ་ཟུང་འཇུག་ཏུ་ཉམས་སུ་ལེན་ཚུལ། འཇིག་རྟེན་དབང་ཕྱུག་སེང་གེ་སྒྲ། རྟ་མགྲིན་ཁྱུང་གཤོག་ཅན། རྗེ་བཙུན་བྱམས་མགོན། མི་གཡོ་བ་སྔོན་པོ། མི་གཡོ་བ་ཞལ་བཞི་ཕྱག་བཞི་པ། གཙུག་ཏོར་རྣམ་རྒྱལ།་་་་་ བ་རི་ལུགས།
གཙུག་ཏོར་གདུགས་དཀར། རི་ཁྲོད་མ་་་་་་བ་རི་ལུགས་ལོ་མ་ཅན།་་་་་ བསྟོད་པའང་ཡོད། ཡང་རི་ཁྲོད་མ་ལོ་མ་ཅན། སྐུལ་བྱེད་མ།་་་་་ ཙུནྡའང་ཟེར། འོད་ཟེར་ཅན་མ། ཡང་མྱ་ངན་མེད་པའི་འོད་ཟེར་ཅན། སངས་རྒྱས་སྤྱན་མ། འཕགས་པ་གཟའ་ཡུམ་རྣམས་ཀྱི་སྒྲུབ་ཐབས།
འོད་ཟེར་ཅན་གྱི་སྦྱིན་སྲེག འོད་ཟེར་ཅན་གྱི་བསྟོད་པ། རིག་མ་བཅུ་དྲུག་གི་བསྟོད་པ་ཚན་པ་གཉིས། སྲུང་བ་ལྔའི་སྔོན་འགྲོ སྲུང་བ་ལྔའི་སྒྲུབ་ཐབས། ཡང་སྲུང་བ་ལྔའི་སྒྲུབ་ཐབས་བསྡུས་པ།་་་་་ སོ་འབྲངས། སྟོང་ཆེན་རབ་འཇོམས། རྨ་བྱ་ཆེན་མོ། གསང་སྔགས་རྗེས་འཛིན། བསིལ་བའི་ཚལ།
སྲུང་བ་ལྔའི་བསྟོད་པ། སྲུང་བ་ལྔའི་དཀྱིལ་འཁོར་ལྷ་ཚོགས་ལ་བསྟོད་པ། འདོད་པའི་ལྷ་་་་་་རྣམ་རྒྱལ།་་་་་ དཔལ་ལྡན། རི་ཁྲོད་མ།་་་་་ རྒྱལ་བ། བྱམས་པ།་་་་་ རྒྱལ་བ། འཇམ་དབྱངས།་་་་་ རྒ་ཤི
སྤྱན་རས་གཟིགས།་་་་་ སངས་རྒྱས། ཆོས་སྲུང་་་་་་གང་གི་འཕྲུལ། ནོར་ལྷ་སོགས།་་་་་ གང་སྔོན། རྣམས་ལ་བསྟོད་པ། ཕྱོགས་བཞིའི་གཏོར་མ་དང་གཟའ་སྐར་གཏོར་མ་སོགས་ཆོས་ཚན་བཅོ་ལྔ་པ། ཆོ་གའི་སྡོམ་ཚིག་དང་བཅས་པ། ཛཾ་བྷ་ལ་སེར་པོའི་སྒྲུབ་ཐབས། རྒྱུད་འབུམ་གྱི་དཀར་ཆག
རྡོ་རྗེ་ནག་པོ་ཆེན་པོའི་སྒྲུབ་ཡིག་་་་་གང་སྐུ་མའང་འདིར་ཡོད། བདུད་རྩི་ལྔའི་མཆོད་པ། མགོན་པོའི་བསྟོད་པ་གང་ཐུགས་མ། དཔལ་མགོན་ལྕམ་དྲལ་གྱི་མཆོད་གཏོར་བཤགས་པ་དང་བཅས་པ། དཔལ་གདོང་བཞི་པའི་བསྟོད་པ། ཡང་ཕྱོགས་བཞིའི་གཏོར་མ། རྗེ་བཙུན་ས་སྐྱ་པའི་མན་ངག་ཉིན་ཞག་ཕྲུགས་གཅིག་གི་གཏོར་མའི་ཆོ་ག་་་་་དཀར་ཆག་དྲུག་ཅུ་རྩ་བཞི། ཕྱོགས་སྐྱོང་། ལྷ་ཀླུ། ཆབ་གཏོར་ཀླུ་གཏོར།
བསྟོད་དབྱངས་རྒྱ་མཚོ་སྙན་ངག་རིན་པོ་ཆེའི་རྒྱན་བཀྲ་བ། འཇམ་དབྱངས་ལ་བསྟོད་པ་ཉེ་བར་བསྔགས་པ་མེ་ཏོག་ཕྲེང་བ། འཇམ་དཔལ་ལ་མཚན་དོན་གྱིས་བསྟོད་པ། ཡང་འཇམ་དཔལ་ལ་བསྟོད་པ་ནོར་བུའི་ཕྲེང་བ། འཇམ་དཔལ་བརྟན་པའི་འཁོར་ལོ་ལ་བསྟོད་པ། རྩེ་ལྔའི་རི་ལ་སོ་སོའི་རིགས་དང་མཐུན་པར་བསྟོད་པ། ཡང་དེ་ཉིད་ལ་བསྟོད་པ། སྐྱིད་གྲོང་འཕགས་པ་ཝ་ཏི་ལ་མནལ་ལམ་དུ་བསྟོད་པ། བྱམས་མགོན་ལ་བསྟོད་པ། གནས་བརྟན་བཅུ་དྲུག་ལ་བསྟོད་པ།
ཆོས་སྤྱོད་བཅུ་པ་བསྡུས་པ། ཡན་ལག་བདུན་པ་རྒྱ་སྐད་མ། སྐྱབས་འགྲོ་སེམས་བསྐྱེད་བསྔོ་བ་རྣམས་འབྲིང་དུ་བསྟན་པ། ཡང་དེ་རྣམས་བསྡུས་པ། ཡུལ་སྐྱོང་མགོན་པོ་དཔལ་བཟང་ལ་གདམས་པ། སེམས་བསྐྱེད་ཀྱི་ཆོ་ག་བསྡུས་པ། སྐྱབས་འགྲོ་སེམས་བསྐྱེད་ཀྱི་རྣམ་གཞག སྐྱབས་འགྲོ་སེམས་བསྐྱེད་ཀྱི་རྣམ་གཞག་བོ་ལོད་ཀྱི་དོན་དུ་མཛད་པ། སྐྱབས་འགྲོ་སེམས་བསྐྱེད་དབང་གི་བསླབ་བྱ་རྒྱལ་པོ་ཨ་རོགས་ཆེའི་དོན་དུ་གནང་བ། མ་མོ་ལ་སྤེལ་བའི་རབ་ཏུ་བྱེད་པ།་་་་་
ཡི་གེ་མ་མོ་ལ་སྤེལ་བ་འདི་རྒྱལ་པོ་ལ་བསྟོད་པ་ཡིན། རྒྱལ་པོ་ལ་གདམས་པ། དེའི་བསྡུས་དོན། ཐེག་པ་མཆོག་གི་གསལ་བ། དེའི་བསྡུས་དོན། ཤེས་བྱ་རབ་གསལ། ལས་འབྲས་གསལ་བའི་མེ་ལོང་། རྒྱལ་པོ་ཇིམ་བིག་དེ་མུར་ལ་གཏམ་དུ་བྱ་བ་ནོར་བུའི་ཕྲེང་བ། རྒྱལ་པོ་མངྒ་ལཾ་ལ་གཏམ་དུ་བྱ་བ་བཀྲ་ཤིས་ཀྱི་ཕྲེང་བ། རྒྱལ་པོ་མོ་ནོ་གན་ལ་སྤྲིངས་ཡིག
རྒྱལ་པོ་ཧོང་ཀོའི་དོན་དུ་མཛད་པ་ཐེག་པ་ཆེ་ཆུང་གི་ལམ་གྱི་རྣམ་གཞག རྒྱལ་པོ་དེ་ཀུ་བྷོ་ག་ལ་གདམས་པ་བདུད་རྩི་འབྱུང་བ། རྒྱལ་པོ་དེ་མུར་བྷོ་ག་ལ་གདམས་པ་ཟླ་བའི་འོད་ཟེར། དཔོན་མོ་པུནྡྷ་རི་ཀ་ལ་གདམས་པར་བྱ་བ་སྒྲུབ་པའི་རིམ་པ་གསལ་བ། རྒྱལ་པོ་ཇིམ་གྱིམ་ལ་སྤྲིངས་ཡིག་ཚན་པ་གསུམ། ཨ་ཙ་ར་ལ་སྤྲིངས་ཡིག སྤྲིངས་ཡིག་རིན་ཆེན་ཕྲེང་བ། ཡེ་ཤེས་འབུམ་ལ་གདམས་པ། རིག་པ་སྨྲ་བ་གྲགས་བཟང་ལ་སྤྲིངས་ཡིག བདེན་པ་གཉིས་རྣམ་པར་ངེས་པ།་་་་་
སློབ་དཔོན་དཔལ་གྱི་ཞུས་ལན་ཡང་ཟེར། ཟབ་མོ་སྣང་བའི་རབ་ཏུ་བྱེད་པ། ཕྱག་རྒྱ་ཆེན་པོ་ཉམས་སུ་ལེན་ཚུལ། ཕྱག་རྒྱ་ཆེན་པོ་ཡན་ལག་བདུན་ལྡན། ཡན་ལག་བདུན་ལྡན་གྱི་གཏམ། དམ་ཚིག་པདྨ་དཀར་པོའི་མདོའི་ཚིག་འབྲུ་འགའ་ཞིག་ལ་ལོག་པར་རྟོག་པ་དགག་པ། བུ་མོ་རིན་ཆེན་གྱིས་ཞུས་པའི་མདོའི་དོན་བསྡུས་པ། ཟབ་མོ་མདོ་ལྔའི་སྡོམ།་་་་་ ཐེག་པ་ཆེན་པོའི་མན་ངག་བསྡུས་པའང་ཟེར། དེ་བཞིན་གཤེགས་པ་སྙིང་པོའི་མདོ།
གསང་སྔགས་ཐབས་ལ་མཁས་པ། ཏིང་ངེ་འཛིན་རྒྱལ་པོ། མདོ་སྡེ་ས་བཅུ་པ། སངས་རྒྱས་ཀྱི་ས་རྣམས་སོ། ། བླ་མ་བརྒྱུད་པའི་བསྡུས་དོན། སྐྱོ་བའི་གཏམ་གྱི་ཚིགས་སུ་བཅད་པ། ངན་པའི་སྤྱོད་པ་ལ་ཁྲེལ་བ། ཐེག་པའི་དབྱེ་བའི་དོན་བསྡུས་པ། བསམ་གཏན་ཤེས་རབ་ཀྱི་ཞུས་ལན། བྱང་ཆུབ་ལམ་གྱི་སྙིང་པོ་བསྒོམ་པའི་རིམ་པ།
དབུས་གཙང་དུ་ཆོས་འཁོར་དུས་ཀྱི་བཀའ་ཡིག ཚྭ་རོང་པ་ལ་སྤྲིངས་ཡིག རང་གི་སློབ་མ་ལ་སྤྲིངས་ཡིག ཟབ་མོ་ཉམས་སུ་ལེན་ཚུལ། ཇིམ་བིག་ལ་སྤྲིངས་ཡིག ཡིག་རྐྱང་ཆུས་གླེགས་བམ་བསྒྲུབ་པའི་ཡི་གེ རྒྱལ་པོ་བྱང་ཆུབ་སེམས་དཔའ་ལ་སྤྲིངས་ཡིག རྒྱལ་པོ་ཨ་རོག་ལ། རིན་ཆེན་དཔག་ཤི་ལ། པཎྜི་ཏ་ལཀྵི་ཀ་ར་ལ།
གཤོང་སྟོན་ལོ་ཙཱ་བ་ལ། རྭ་སྟོན་ལ། རལ་གྲི་ལ། སྤྱི་བོ་ལྷས་པ་བྱང་ཆུབ་འོད་ལ། གཤོང་སྟོན་ལ། བོད་ཀྱི་མཚན་ཉིད་པ་སྤྱི་ལ། སྟག་ལུང་པ། བཀའ་བརྒྱུད་སྤྱི་ལ། དབུས་ཀྱི་སྒོམ་ཆེན་པ་སྤྱི་ལ། རྒྱལ་པོ་ཇིམ་བིག་དེ་མུར་ལ་གདམས་པ་གཉིས།
རྒྱལ་པོ་ཇིམ་གྱིམ་ལ་གཉིས། དུར་གལ་དུར་མིག་ལ་བསྐུར་བ་གཉིས། ཡང་ཚིགས་བཅད་ཐོར་བུ་གཅིག ཇིམ་གིམ་ཧོ་ཀོ གྲགས་བཟང་། སྟོན་གཞོན་རྣམས་ལ་སྤྲིངས་ཡིག་རེ་རེ། གོས་དར་ལྔ་སྟོང་བཞི་བརྒྱ་ཕུལ་དུས་ཀྱི་བསྔོ་ཡིག ཚེ་དཔག་མེད་ལ་བསྟོད་པ་ཤླཽ་ཀ་གཅིག ཚིགས་བཅད་ཐོར་བུ་བ་གཉིས། མགོན་གཡག་ལ་བསྔགས་པ།
ཟིན་ཤིང་གི་སྟོན་པ་དྲུག་བཏུལ་བའི་ཚིགས་བཅད། དགེ་བའི་བཤེས་གཉེན་གྱི་མཚན་ཉིད། བསྙེན་གནས་ལེན་པའི་ཆོ་ག རྒྱལ་པོ་ཇིམ་གྱིམ་གྱི་བཀའ་འགྱུར་རོ་ཅོག་བཞེངས་པའི་མཚོན་བྱེད་པ་སྡེབས་ལེགས་ཀྱི་རྒྱན་རྣམ་པར་བཀྲ་བ། རྒྱལ་པོ་མངྒ་ལཾ་ཡབ་ཡུམ་གྱིས་རྒྱས་འབྲིང་བསྡུས་གསུམ་བཞེངས་པའི་མཚོན་བྱེད། རྒྱལ་པོ་ཇིམ་བིག་ཐེ་མུར་གྱིས་ཕལ་པོ་ཆེ་གསེར་འོད་སྟོང་ཕྲག་བརྒྱ་པ་བཞེངས་པའི་མཚོན་བྱེད། རྒྱལ་པོ་གོ་པེ་ལས་རྒྱས་འབྲིང་བསྡུས་གསུམ་བཞེངས་པའི་མཚོན་བྱེད། རྒྱལ་པོ་ཨ་རོག་གིས་འབུམ་བཞེངས་པའི་མཚོན་བྱེད། དགེ་འདུན་དཔལ་བཟང་སོགས་ཀྱིས་རྒྱས་འབྲིང་བསྡུས་གསུམ་བཞེངས་པའི་མཚོན་བྱེད། རིན་ཆེན་དཔལ་གྱིས་འབུམ་བཞེངས་པའི་མཚོན་བྱེད།
རྒྱལ་པོ་ཡབ་ཡུམ་གྱིས་མཆོད་རྟེན་བཞེངས་པའི་གསལ་བྱེད་སྡེབ་སྦྱོར་ཌཎྜ་ཀ་པ། བསྔགས་འོས་བསྔགས་པའི་རབ་ཏུ་བྱེད་པ། རྒྱ་བོད་ཀྱི་རྒྱལ་རབས། གསན་ཡིག རྒྱལ་པོ་གོ་པེ་ལ་སྲས་དང་བཙུན་མོར་བཅས་པ་ལ་ཤིང་མོ་ཡོས་ལོ་གསར་དུས་གནང་བའི་བཀྲ་ཤིས་ལ་སོགས་པ་བཀྲ་ཤིས་ཀྱི་ཚིགས་བཅད་ཉི་ཤུ་རྩ་བཞི།་་་་་ རྒྱལ་མཚན་རྩེ་མོ་ཡང་འདིར་ཡོད། མངྒ་ལཾ་ཡབ་ཡུམ་ལ་གནང་བའི་བཀྲ་ཤིས། ཇིམ་བིག་ཡབ་ཡུམ་ལ་གནང་བའི་བཀྲ་ཤིས། ཡང་བཀྲ་ཤིས་ཀྱི་ཚིགས་སུ་བཅད་པ་གཅིག་རྣམས་ལེགས་པར་མཆན་ཡོད་མཆན་བཅས་རྣམས་ཐོས་པའི་བརྒྱུད་པ་ནི། ཆོས་རྒྱལ་འཕགས་པ།
ཞང་དཀོན་མཆོག་དཔལ། བྲག་ཕུག་པ་བསོད་ནམས་དཔལ། བླ་མ་དོན་ཡོད་རྒྱལ་མཚན། སློབ་དཔོན་འདུལ་འཛིན། མཁན་ཆེན་བྱང་སེང་བ། ཤར་ཆེན་ཡེ་ཤེས་རྒྱལ་མཚན། རྡོ་རྗེ་འཆང་ཀུན་དགའ་བཟང་པོ། རྒྱལ་ཚབ་ཀུན་དགའ་དབང་ཕྱུག ཡོངས་འཛིན་དཀོན་མཆོག་འཕེལ། ས་ལོ་འཇམ་པའི་རྡོ་རྗེ།
ངོར་ཆེན་དཀོན་མཆོག་ལྷུན་གྲུབ། བསྟན་པའི་གསལ་བྱེད་སྔགས་འཆང་ཆོས་ཀྱི་རྒྱལ་པོ་ངག་དབང་ཀུན་དགའ་རིན་ཆེན། གྲུབ་པའི་གཙུག་རྒྱན་པདྨའི་རྣམ་འཕྲུལ་བསོད་ནམས་དབང་པོ། མཁན་ཆེན་ཆོས་ཀྱི་རྗེ་རཏྣ་དྷྭ་ཛ། དཔལ་ས་སྐྱ་པ་ཆེན་པོ་གྲུབ་མཆོག་མཐུ་སྟོབས་དབང་ཕྱུག དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཆོས་རྗེ་ཁུ་དབོན་གཉིས་ཀའི་བཀའ་འབུམ་གྱི་བརྒྱུད་པ་ལུགས་གཅིག་ནི། འཕགས་པ་རིན་པོ་ཆེ། དགའ་ལྡན་པ་བཀྲ་ཤིས་དཔལ། དགའ་ལྡན་པ་ཀུན་བསོད།
བླ་མ་དཔལ་ལྡན་སེང་གེ བླ་མ་དོན་ཡོད་པ་མན་འདྲའོ། ༈ །ཡང་གྲུབ་མཆོག་དམ་པ་དེ་ཉིད་ཀྱི་དྲུང་དུ། དེ་བཞིན་གཤེགས་པའི་སྐྱེ་རབས་སུམ་ཅུ་རྩ་བཞི་པ་སློབ་དཔོན་དཔའ་བོས་མཛད་པ་མཛྙུ་ཤྲཱིས་བསྒྱུར་པའི་ལུང་ཐོབ་པའི་བརྒྱུད་པ་ནི། སངས་རྒྱས། འཇམ་དབྱངས། ཀླུ་སྒྲུབ། སངས་རྒྱས་བསྐྱངས། ལེགས་ལྡན་འབྱེད། ཟླ་བ་གྲགས་པ།
རིག་པའི་ཁུ་བྱུག གཞོན་ནུ་འབུམ། དྷ་པུ་རི་ཛ་ཡ་ཨ་ནནྡ། ཁུ་ལོ་ཙཱ་བ། ལེགས་ལྡན་བྱེད། གཙང་ནག་པ། གཤིན་ཆུ་སྐོར་བ། གཙང་པོ་ཇོ་ནག འོད་ཟེར་མགོན་པོ། འཇམ་དབྱངས་ཤཱཀ་གཞོན།
རང་བྱུང་རྡོ་རྗེ། བླ་མ་གཡུང་སྟོན་པ། རོལ་པའི་རྡོ་རྗེ། ལྷོ་པ་རིན་པོ་ཆེ་གྲགས་པ་ཡོན་ཏན། ཆོས་རྗེ་གྲགས་པ་འབྱུང་གནས། མི་ཕམ་གཉིས་པ་ཚུལ་ཁྲིམས་དར། རིན་པོ་ཆེ་བསོད་ནམས་ལྷའི་དབང་པོ། སྤྱན་སྔ་ངག་དབང་ཆོས་གྲགས་རྒྱལ་མཚན། བླ་མ་དཔལ་ལྡན་ཆོས་འབྱོར། བྱམས་པ་ཀུན་དགའ་དོན་གྲུབ།
དཔལ་ས་སྐྱ་པ་ཆེན་པོ་གྲུབ་མཆོག་མཐུ་སྟོབས་དབང་ཕྱུག དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །འཕགས་པ་རྡོ་རྗེ་གཅོད་པའི་མདོ་དང་། ཡོན་ཏན་རིན་པོ་ཆེ་སྡུད་པ་ཚིགས་སུ་བཅད་པའི་ལུང་ཐོབ་པའི་བརྒྱུད་པ་ནི། ཐུབ་པ། བྱམས་པ། ཐོགས་མེད། དབྱིག་གཉེན། འཕགས་གྲོལ། བཙུན་གྲོལ།
རྣམ་སྣང་མཛད། སེང་བཟང་། ཡེ་ཤེས་ཞབས། དཔལ་སྦས། ཤིནྟི་པ། ཝ་ལ་ཙཎྜ། འབུམ་ཕྲག་གསུམ་པ། རྔོག་ལོ། འདྲེ་ཤེས་འབར། ཨར་བྱང་ཡེ།
འདུལ་དཀར། འདྲེ་ཤེས་རབ་གྲགས། དབྱར་ཉི་དཔལ། འཆིམ་ནམ་མཁའ་གྲགས་པ། ཇོ་སྲས། གྲོ་སྟོན་ཆོས་རྒྱལ། རྒྱལ་རིན། ངག་དབང་གྲགས། ཡོན་བཟང་། སངས་རྒྱས་བཟང་པོ།
སྟག་སྟོན་ཤེས་རྒྱལ། བྱང་བཟང་། བསོད་བློ། རྒྱ་སྟོན་ཙནྡྲ་དེ་ཝ། རི་ཁྲོད་བསོད་ནམས་རྒྱ་མཚོ། འཇམ་དབྱངས་ཤེས་རབ་རྒྱ་མཚོ། སློབ་དཔོན་དོན་ཤེས། རྗེ་ལྷ་མཆོག་སེང་གེ ཐར་རྩེ་ནས་སངས་རྒྱས་ཡེ་ཤེས། པཎ་ཆེན་ནམ་མཁའ་དཔལ་བཟང་།
རྩེ་གདོང་བདག་ཆེན་ཀུན་དགའ་བསོད་ནམས་ལྷུན་གྲུབ། སྤྱན་སྔ་ཀུན་དགའ་དོན་གྲུབ། གྲུབ་མཆོག་མཐུ་སྟོབས་དབང་ཕྱུག དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཆོས་རྒྱལ་སྲོང་བཙན་སྒམ་པོའི་གསུང་རབ་མ་ཎི་བཀའ་འབུམ་དུ་གྲགས་པའི་སྟོད་ཆ་སྨད་ཆའི་ཆོས་ཚན་ཡོངས་རྫོགས་པོ་ཏི་སྤར་མའི་ནང་བཞིན་ལུང་ནོས་པའི་བརྒྱུད་པ་ནི། ཁྲི་སྲོང་ལྡེ་བཙན། གྲུབ་ཐོབ་དངོས་གྲུབ། མངའ་བདག་ཉང་རལ། མི་བསྐྱོད་རྡོ་རྗེ། ཤཱཀྱ་བཟང་པོ།
ལྷ་རྗེ་དགེ་བ་འབུམ། ལྕམ་ཡེ་ཤེས་མཆོག ཆུ་སྒོམ་པ་མཐའ་བཞི་བྱ་བྲལ་བ། ཚུལ་ཆེན་བསོད་ནམས་སེང་བ། བླ་མ་བཀྲ་ཤིས་རྒྱལ། ཆུ་རག་པ་བློ་རྒྱམ། འཕགས་མཆོག་ནོར་བུ་བཟང་པོ། ཆོས་རྗེ་བཟང་པོ་རྒྱལ་མཚན། མཁས་གྲུབ་དཔལ་ལྡན་སངས་རྒྱས། སྟས་དགའ་བ་ངག་དབང་གྲགས་པ།
ཡིག་དྲུག་པ་ཤེས་རབ་དཔལ་འབྱོར། རྗེ་ཀུན་དགའ་གྲོལ་མཆོག བླ་མ་ཆོས་སྐྱོང་རྒྱལ་པོ། ཀུན་མཁྱེན་ནམ་མཁའ་རྡོ་རྗེ། རྗེ་རྣམ་རྒྱལ་དཔལ་བཟང་། བླ་མ་དཔལ་ལྡན་ཆོས་འབྱོར། སྤྱན་སྔ་ཀུན་དགའ་དོན་འགྲུབ། དཔལ་ས་སྐྱ་པ་ཆེན་པོ་གྲུབ་མཆོག་མཐུ་སྟོབས་དབང་ཕྱུག དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། ཡང་ན་འཕགས་མཆོག་ནོར་བུ་བཟང་པོ་ལ་ཧོར་ཀ་བཞི་པ།
སེང་གེ་རྒྱལ་མཚན། ཆོས་རྗེ་དཔལ་ལྡན་ལེགས་པ། ཀ་བཅུ་པ། བྱང་ཆུབ་དཔལ། འཕགས་པ་བློ་གྲོས་རིན་ཆེན། ཡིག་དྲུག་པ་མན་འདྲ། ༈ །ཡང་གྲུབ་མཆོག་དམ་པ་དེ་ཉིད་ཀྱི་དྲུང་དུ། རྗེ་མཁྱེན་བརྩེ་བའི་རྣམ་ཐར་རང་ཉིད་ཀྱིས་མཛད་པའི་ལུང་ཐོབ་པའི་བརྒྱུད་པ་ནི། རྗེ་བཙུན་མཁས་པ་ཆེན་པོ་མཁྱེན་བརྩེ་དབང་ཕྱུག རྗེ་དབང་ཕྱུག་རབ་བརྟན།
མཁན་ཆེན་རིན་པོ་ཆེ་ངག་དབང་ཆོས་གྲགས། སྤྱན་སྔ་ཀུན་དགའ་དོན་གྲུབ། དཔལ་ས་སྐྱ་པ་གྲུབ་མཆོག་མཐུ་སྟོབས་དབང་ཕྱུག དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། འདིར་སྨྲས་པ། ཡོ་ཛྙཱ་ཀྲི་པཱ་མཎྜ་ལ་ཀྲིསཏྲ་བིལྦོ་བི།་་་་་ གང་གི་མཁྱེན་བརྩེ་དྲི་མེད་དཀྱིལ་འཁོར་ལ། ། པཤྱ་དྷརྨཱ་བི་པ་ཤྱཾ་བི་མ་ལ་སྥུ་ཊ་སྱ།་་་་་ མཐའ་ཡས་ཆོས་ཀྱི་གཟུགས་བརྙན་གསལ་བར་སྣང་། ། བནྡྷུ་པྲ་ཛཱ་ནཾ་ས་ཧ་དེ་བ་མེ་ཀ་་་་་ལྷར་བཅས་འགྲོ་བའི་རྩ་ལག་གཅིག་པུ་བ། །
ཤཱཀྱ་སྱ་དེ་ཤོ་དྷ་ར་ཏེ་ཛ་ཡ་གྷཿ་་་་་ཤཱཀྱའི་བསྟན་འཛིན་མཆོག་ཁྱོད་རྒྱལ་གྱུར་ཅིག ། ས་འཛིན་དཀར་པོའི་ངོས་ཀྱི་སྐྱ་བའི་འོད། ། གངས་རིའི་སྤོ་ལ་ཉི་ཟེར་འཕྲོ་བ་ལྟར། ། ཆེ་ཆེར་གསལ་ལས་ངོ་མཚར་ཡུལ་གྱི་མཚན། ། ཀུན་ཏུ་གྲགས་འདིའི་བསྟན་པ་ཡར་འཕེལ་ཤོག ། འཇམ་དཔལ་འཇམ་དབྱངས་འཇམ་པའི་རྡོ་རྗེ་ཉིད། ། གཟུགས་གཞན་ཟློས་པའི་སྐྱེས་ཆེན་སྐུ་མཆེད་ཀྱི། ། རིགས་ཀྱི་ཅོད་པཎ་གོང་མར་བཅས་པ་ཡི། ། བསྟན་འདི་སྲིད་མཐར་བདག་གིས་འཛིན་གྱུར་ཅིག ། ཆོས་ཀྱི་རྗེ་དཔལ་ལྡན་བླ་མ་དམ་པ་རྣམས་ལས་དམ་པའི་ཆོས་ཇི་ལྟར་ཐོབ་པའི་ཚུལ་ལེགས་པར་བཤད་པ་ཟབ་རྒྱས་ཆོས་ཀུན་གསལ་བའི་ཉིན་བྱེད་ཅེས་བྱ་བ་ལས།
དཔལ་ས་སྐྱ་པ་རིགས་ལྡན་འཇམ་པའི་དབྱངས་མཐུ་སྟོབས་དབང་ཕྱུག་སྐུ་མཆེད་ཀྱིས་རྗེས་སུ་བཟུང་བའི་སྐབས་ཏེ་བཅུ་པའོ།། །། ༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།། PAGE * MERGEFORMAT 20 ཨ་མྱེས་ཞབས། གྲུབ་མཆོག་མཐུ་སྟོབས་དབང་ཕྱུག་མཆེད་ཀྱིས་རྗེས་སུ་བཟུང་བའི་ཚུལ་གྱི་སརྒ། PAGE * MERGEFORMAT 19
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
