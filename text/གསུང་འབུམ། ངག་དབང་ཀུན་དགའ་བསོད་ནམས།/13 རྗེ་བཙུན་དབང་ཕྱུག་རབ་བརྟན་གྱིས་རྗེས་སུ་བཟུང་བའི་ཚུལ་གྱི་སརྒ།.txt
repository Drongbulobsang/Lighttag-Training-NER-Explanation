གསུང་འབུམ། ངག་དབང་ཀུན་དགའ་བསོད་ནམས།
པོད ༡༣
རྗེ་བཙུན་དབང་ཕྱུག་རབ་བརྟན་གྱིས་རྗེས་སུ་བཟུང་བའི་ཚུལ་གྱི་སརྒ།
༄༅། །ཆོས་ཀྱི་རྗེ་དཔལ་ལྡན་བླ་མ་དམ་པ་རྣམས་ལས་དམ་པའི་ཆོས་ཇི་ལྟར་ཐོས་པའི་ཚུལ་ལེགས་པར་བཤད་པ་ཟབ་རྒྱས་ཆོས་ཀུན་གསལ་བའི་ཉིན་བྱེད་ཅེས་བྱ་བ་ལས་ཆོས་ཀྱི་རྗེ་ཉམས་དང་རྟོགས་པའི་མངའ་བདག་རྗེ་བཙུན་དབང་ཕྱུག་རབ་བརྟན་གྱིས་རྗེས་སུ་བཟུང་བའི་ཚུལ་གྱི་སརྒ་བཞུགས།། རྒྱ་གར་སྐད་དུ། པྲ་ཎ་མྱ་ཎ་ཤྲཱི་ཝ་ར་དཱི་བུདྡྷ་ཤྩ་དཱ་ཡ་སྱ་བཛྲ་ཙརྻེ་ཤྭ་ར་པྲ་ཏིདྡྷ་སྱ་བནྡ་ནཾ་ཀཱ་རོ་མི། བོད་སྐད་དུ། དཔལ་མཆོག་དང་པོའི་སངས་རྒྱས་དང་གཉིས་སུ་མེད་པའི་རྡོ་རྗེ་སློབ་དཔོན་དབང་ཕྱུག་རབ་བརྟན་ལ་གུས་པས་ཕྱག་བགྱིའོ། ། མཚུངས་མེད་ས་སྐྱའི་རྗེ་བཙུན་མཆོག་རྣམས་ཀྱི། ། སྙན་བརྒྱུད་གདམས་པ་རྒྱ་མཚོའི་མངའ་བདག་མཆོག ། ཉམས་དང་རྟོགས་པའི་གཏེར་ཆེན་གྲུབ་དབང་ཆེ། ། སྐལ་བཟང་ཡོངས་ཀྱི་མགོན་ཁྱོད་ཕྱག་གི་གནས། ། ཞེས་པའི་བསྟོད་ཡུལ་དམ་པར་གྱུར་པ་ས་སྐྱ་པའི་མན་ངག་གསེར་ཆོས་སུ་གྲགས་པའི་གདམས་པ་སྙན་བརྒྱུད་ཟབ་མོ་ཀུན་གྱི་ཆོས་ཀྱི་གཏེར་ཆེན་པོ་གྲུབ་མཆོག་དབང་ཕྱུག་རབ་བརྟན་གྱི་དྲུང་དུ་དམ་པའི་ཆོས་ཐོས་པ་ལ།
ཐོག་མར། ༈ །རིག་འཛིན་རྒོད་ཀྱི་ལྡེམ་འཕྲུ་ཅན་ནས་བརྒྱུད་པའི་ཚེ་དབང་ལྕགས་གདོང་མ་ཐོབ་པའི་བརྒྱུད་པ་ནི། ཆོས་སྐུ་ཀུན་ཏུ་བཟང་པོ། ལོངས་སྐུ་རྒྱལ་བ་རིགས་ལྔ། སྤྲུལ་སྐུ་ཕྱག་ན་རྡོ་རྗེ། སྨུག་ནག་དབང་གི་མཁའ་འགྲོ། ཚངས་པའི་རྒྱལ་པོ་གདོང་གསུམ་པ། རིག་འཛིན་ལྷ་དབང་བརྒྱ་བྱིན། རིག་འཛིན་ཀླུ་རྒྱལ་འཇོག་པོ། སྐལ་ལྡན་རྒྱལ་པོ་ཛ།
མཁས་པ་ཤཱཀྱ་པྲ་བྷ། སློབ་དཔོན་པདྨ་འབྱུང་གནས། པཎ་ཆེན་བི་མ་ལ་མི་ཏྲ། བལ་པོ་ཤི་ལ་མཉྫུ། མཁའ་འགྲོ་ཡེ་ཤེས་མཚོ་རྒྱལ། སྤྲུལ་སྐུ་རིག་འཛིན་ཆེན་པོ། སྲས་མཆོག་རྣམ་རྒྱལ་མགོན་པོ། སྔགས་འཆང་རྡོ་རྗེ་དཔལ། མཚན་ལྡན་བྱམས་པ་བཤེས་གཉེན། བླ་མ་སངས་རྒྱས་དཔལ་བཟང་།
སྔགས་འཆང་ཆོས་རྒྱལ་བསོད་ནམས། སྔགས་འཆང་ཆོས་སྐྱོང་བསོད་ནམས། དྲིན་ཅན་ཚར་པ་ཆོས་རྗེ། རྗེ་མཁྱེན་བརྩེ་དབང་ཕྱུག ཉམས་དང་རྟོགས་པའི་མངའ་བདག་དབང་ཕྱུག་རབ་བརྟན།་་་་་ འདི་ལ་གུ་རུ་མཚན་བརྒྱད་ཀྱི་གསོལ་འདེབས་ལ་གསུང་གདངས་མཛད་ཅིང་ཚེ་མདའ་ལ་དར་དམར་པོ་བཏགས་པས་གཡོབ་པ་སོགས་མཛད་ཀྱིན་འདུག དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཡང་ཆོས་ཀྱི་རྗེ་དེ་ཉིད་ཀྱི་དྲུང་དུ། གཟུངས་གྲྭ་ལྔའི་དཀྱིལ་འཁོར་དུ་དབང་ངམ་རིགས་གཏད་ཐོབ་པའི་བརྒྱུད་པ་ནི། སངས་རྒྱས།
ཕྱག་རྡོར། ཛེ་ཏཱ་རི། རྡོ་རྗེ་གདན་པ་ཆེ་ཆུང་། བ་རི་བ། གཉན་སྟོན་གྲགས། གཉན་རིན་ཆེན་གྲགས། ལྷ་སའི་གནས་བརྟན་དཀོན་རྒྱལ། དེའི་སྲས་རྡོག་སྟོན་བྱའུ་རྒྱལ། རྒྱལ་ཚ་ལུང་མང་པོ། རོང་པ་ཤེར་སེང་།
ཀུན་མཁྱེན་འཕགས་འོད། བུ་སྟོན་ཐམས་ཅད་མཁྱེན་པ། ལྕེ་ནམ་མཁའ་མཆོག་གྲུབ། ཆོས་རྗེ་ཀ་བཞི་པ་ཆེན་པོ། མཁྱེན་རབ་ཆོས་རྗེ། རྗེ་རྡོ་རིང་པ། ཚར་པ་ཆོས་རྗེ། མཁྱེན་བརྩེ་དབང་ཕྱུག མཁན་ཆེན་བསླབ་གསུམ་རྒྱལ་མཚན། ཡབ་སྲས་དེ་གསུམ་ལ།
ཉམས་དང་རྟོགས་པའི་མངའ་བདག་དབང་ཕྱུག་རབ་བརྟན། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཡང་འཁོན་ས་སྐྱ་པའི་ཡབ་ཆོས་དཔལ་ཡང་དག་ཧེ་རུ་ཀ་མར་མེ་དགུ་པར་གྲགས་པ་ལྷ་དགུའི་དཀྱིལ་འཁོར་དུ་དབང་བསྐུར་བ་ཐོབ་པའི་བརྒྱུད་པ་ནི། ཆོས་སྐུ་ཀུན་ཏུ་བཟང་པོ། ལོངས་སྐུ་རྡོ་རྗེ་སེམས་དཔའ། སྤྲུལ་སྐུ་དགའ་རབ་རྡོ་རྗེ། སློབ་དཔོན་འཇམ་དཔལ་བཤེས་གཉེན། རོ་ལངས་བདེ་བའི་དངོས་གྲུབ། སློབ་དཔོན་སངས་རྒྱས་གསང་བ། སློབ་དཔོན་ཧཱུྃ་ཀ་ར།
སློབ་དཔོན་པདྨ་འབྱུང་གནས། པཎ་ཆེན་བི་མ་ལ་མི་ཏྲ། བལ་པོ་ཤཱི་ལ་མཉྫུ། སྣ་ནམ་རྡོ་རྗེ་བདུད་འཇོམས། གཉལ་ཛྙཱ་ན་ཀུ་མ་ར། འཁོན་རྡོ་རྗེ་རིན་ཆེན། ཤེས་རབ་ཡོན་ཏན། ཚུལ་ཁྲིམས་རྒྱལ་པོ། གཙུག་ཏོར་ཤེས་རབ། དགེ་སྐྱབས།
དགེ་མཐོང་། བལ་པོ་ཤཱཀྱ་བློ་གྲོས། ཤེས་རབ་ཚུལ་ཁྲིམས། འཁོན་དཀོན་མཆོག་རྒྱལ་པོ། བླ་མ་ས་སྐྱ་པ་ཆེན་པོ། སློབ་དཔོན་རིན་པོ་ཆེ་བསོད་ནམས་རྩེ་མོ། རྗེ་བཙུན་རིན་པོ་ཆེ། ཆོས་རྗེ་པཎྜི་ཏ། འཕགས་པ་རིན་པོ་ཆེ། ཁའུ་པ་འོད་ལྡན་དཔལ།
བུ་ལུང་པ་ཀུན་དགའ་རྡོ་རྗེ། ལོ་ཙཱ་བ་མཆོག་ལྡན་ལེགས་པའི་བློ་གྲོས་དཔུང་རྒྱན་མཛེས་པའི་ཏོག དགའ་ལྡན་པ་ཀུན་དགའ་བསོད་ནམས། གན་པ་རིན་ཆེན་རྒྱལ་མཚན། དཔལ་ལྡན་བླ་མ་དམ་པ། མཁན་ཆེན་ཤེས་རབ་རྡོ་རྗེ། ཆོས་སྒོ་བ་ཆོས་དཔལ་ཤེས་རབ། ཡར་ཀླུང་པ་སེང་གེ་རྒྱལ་མཚན། མཁན་ཆེན་བསོད་ནམས་དར། དམར་སྟོན་རྒྱལ་མཚན་འོད་ཟེར།
མཚུངས་མེད་ནམ་མཁའ་བློ་གྲོས། ཆག་ལོ་ཙཱ་བ་རིན་ཆེན་ཆོས་ཀྱི་རྒྱལ་པོ། ས་ལོ་འཇམ་པའི་རྡོ་རྗེ། སྒོ་རུམ་པ་ཀུན་དགའ་ལེགས་པ། རྗེ་མཁྱེན་བརྩེ་དབང་ཕྱུག ཉམས་དང་རྟོགས་པའི་མངའ་བདག་དབང་ཕྱུག་རབ་བརྟན། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། ཡང་ན་ཉེ་བརྒྱུད་ནི། དཔལ་ཧེ་རུ་ཀ སློབ་དཔོན་ཧཱུྃ་ཀ་ར།
སློབ་དཔོན་པདྨ་འབྱུང་གནས། འཁོན་ཀླུའི་དབང་པོ་བསྲུང་བ། འཁོན་རྡོ་རྗེ་རིན་ཆེན་མན་གོང་བཞིན། ཡང་ན་ས་ཆེན་ཀུན་དགའ་སྙིང་པོ་ནས། གན་པ་སྟོན་དར། གན་པ་ཤེས་རབ་བློ་གྲོས། གན་པ་ཆོས་རྒྱལ། གན་པ་ཆོས་རིན། གན་པ་རིན་ཆེན་རྒྱལ་མཚན་མན་གོང་དང་འདྲའོ། ༈ །ཡང་རྗེ་བཙུན་དེ་ཉིད་ཀྱི་དྲུང་དུ།
ས་སྐྱ་པའི་ཡབ་ཆོས་ཡང་ཕུར་ཐུན་མོང་གི་རྫོགས་རིམ་གྱི་མན་ངག་ཟབ་མོ་རྫོགས་པ་ཆེན་པོ་ཨ་ཏི་ཡོ་གའི་ཁྲིད་ཉམས་ཁྲིད་དུ་ཐོབ་པའི་བརྒྱུད་པ་ནི། ཆོས་སྐུ་ཀུན་ཏུ་བཟང་པོ། མཁའ་འགྲོ་ལས་ཀྱི་དབང་མོ་ཆེ། གྲུབ་ཆེན་ཧཱུྃ་ཀ་ར། སློབ་དཔོན་པདྨ་འབྱུང་གནས། པཎ་ཆེན་བི་མ་ལ་མི་ཏྲ། བལ་པོ་ཤཱི་ལ་མཉྫུ། ཆོས་རྒྱལ་ཁྲི་སྲོང་ལྡེའུ་བཙན། ཇོ་མོ་མཁར་ཆེན་མཚོ་རྒྱལ། མཁར་ཆེན་དཔལ་གྱི་དབང་ཕྱུག
སྣ་ནམ་རྡོ་རྗེ་བདུད་འཇོམས། ཆིམ་སྟོན་ཤཱཀྱ་པྲ་བྷ། ཤུད་བུ་དཔལ་གྱི་སེང་གེ ཉང་ཏིང་ངེ་འཛིན་བཟང་པོ། རྦ་སྒོམ་བློ་གྲོས་དབང་ཕྱུག ལྡང་མ་ལྷུན་གྱི་རྒྱལ་མཚན། ལྕེ་བཙུན་སེང་གེ་དབང་ཕྱུག གྲུབ་ཐོབ་གཅེར་སྒོམ་ཆེན་པོ། སློབ་དཔོན་གཉེར་སྒོམ་ཆེན་པོ། གོ་རུབ་རིན་ཆེན་ཆོས་ཀྱི་དབང་ཕྱུག
མཚུངས་མེད་ཤེས་རབ་རིན་ཆེན། འབྲི་ཕྱུག་པ་རིན་ཆེན་འབུམ། ཡར་ཀླུང་པ་སེང་གེ་རྒྱལ་མཚན། མཁན་ཆེན་བསོད་ནམས་རྒྱལ་མཆོག མཉམ་མེད་སངས་རྒྱས་གླིང་པ་ནམ་མཁའ་བསོད་ནམས། ཞལ་བུ་བ་ནམ་མཁའ་རྒྱལ་མཚན། རིན་པོ་ཆེ་ནམ་མཁའ་རྡོ་རྗེ། རྗེ་བླ་མ་གྲུབ་པའི་དབང་ཕྱུག་ངག་དབང་ཆོས་རྒྱལ། ཉམས་དང་རྟོགས་པའི་མངའ་བདག་གྲུབ་པ་མཆོག་གི་དེད་དཔོན་དབང་ཕྱུག་རབ་བརྟན། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལ་དགྱེས་བཞིན་དུ་གནང་བའོ། །
ཡང་ན་ཆོས་རྒྱལ་འཕགས་པ་ཡན་ཆད་ས་སྐྱ་པའི་ཟབ་ཆོས་རྡོ་རྗེ་ཕུར་པའི་སྟོད་ལས་བྱང་ཆུབ་བསྒྲུབ་པའི་དབང་དང་འདྲ་ལ། དེ་ནས་བརྒྱུད་ལུགས་གཞན་འགའ་ཞིག་ལས་བརྒྱུད་དེ་འོངས་པ། ཐེག་ཆེན་ཆོས་རྗེས་ཆེད་གཉེར་དུ་མ་མཛད་དེ་གསན་པ་ལས། དེ་ཉིད་ཀྱི་དྲུང་དུ་ཡར་ཀླུང་པ་སེང་གེ་རྒྱལ་མཚན་གྱིས་གསན་ཏེ་མཁན་ཆེན་བསོད་ནམས་རྒྱལ་མཆོག་ལ་གནང་ཞིང་། དེ་ནས་བསམ་གཏན་གླིང་པ་མན་ཆད་གོང་དང་འདྲའོ། ། འདིའི་ཡིག་སྐོར་གྱི་ལུང་ཐོབ་པའི་ཆོས་ཀྱི་རྣམ་གྲངས་ལ། རྫོགས་ཆེན་གྱི་བླ་མ་བརྒྱུད་པའི་གསོལ་འདེབས་སྤྱི་གཙུག་ཉི་ཟླ་མ། དེའི་བརྒྱུད་པའི་ལོ་རྒྱུས། ཆོས་འབྱུང་བདུད་རྩིའི་ཁུངས་འབྱིན། རྗེ་བཙུན་བསམ་གཏན་གླིང་པའི་བསྟོད་པ།
དེའི་རྣམ་ཐར་མནལ་ལམ་མ་རྗེ་རང་གིས་མཛད་པ། ཡང་དག་རྩ་བའི་གཞུང་། རུ་ལུ་སེར་ཕྲེང་ཐུགས་ཀྱི་ལྡེ་མིག ཁྲིད་ཀྱི་ཟིན་བྲིས་ས་བཅད་འགྲོ་ཀུན་དགའ་བསྐྱེད། ཁྲིད་ཡིག་ཆེན་མོའི་ལམ་རིམ་ཐར་པའི་སྒོ་འབྱེད། རྗེ་བསམ་གཏན་གླིང་པའི་གསུང་རྒྱུན་ཟིན་བྲིས་སུ་བཏབ་པ། རིན་པོ་ཆེ་རླུང་གི་ཕྲ་ཐིག བསམ་གཏན་གོལ་ས་གཅོད་པ། རིམ་པ་གཉིས་ལ་འཇུག་པའི་སྒོ། ཕུར་པ་རྩ་དུམ།
ཕུར་པ་རྩ་དུམ་གྱི་རྒྱུད་བཤད་ཀྱི་ཟིན་བྲིས། རྗེ་བསམ་གཏན་གླིང་པའི་གསུང་རྒྱུན་ལུང་བསྡུས། ཟབ་མོ་ལུང་གི་ཕྲེང་བ། བསམ་གཏན་མིག་གི་སྒྲོན་མ། སྔོན་གྱི་མཁས་པས་མཛད་པའི་རྫོགས་ཆེན་རྩོད་སྤོང་ནས་བསྡུས་པའི་ཡི་གེ་སྟེ་རྫོགས་ཆེན་ཨ་ཏི་ཡོ་གའི་གླེགས་བམ་ཡོངས་སུ་རྫོགས་པ་ནོས། ༈ །ཡང་ཆོས་ཀྱི་རྗེ་དེ་ཉིད་ཀྱི་དྲུང་དུ་དཔལ་ལྡན་ས་སྐྱ་པའི་གདམས་པ་དམར་མོ་སྐོར་གསུམ་དུ་གྲགས་པ་ལས། ནཱ་རོ་མཁའ་སྤྱོད་ཀྱི་བྱིན་རླབས་ཐོབ་པའི་བརྒྱུད་པ་ནི། རྡོ་རྗེ་འཆང་། རྡོ་རྗེ་རྣལ་འབྱོར་མ། གྲུབ་ཆེན་ནཱ་རོ་པ།
ཕམ་ཐིང་པ་སྐུ་མཆེད། ཀློག་ཀྱ་ཤེས་རབ་བརྩེགས། མལ་ལོ་ཙཱ་བ། བླ་མ་ས་སྐྱ་པ་ཆེན་པོ། སློབ་དཔོན་རིན་པོ་ཆེ་བསོད་ནམས་རྩེ་མོ། རྗེ་བཙུན་རིན་པོ་ཆེ་གྲགས་པ་རྒྱལ་མཚན། ཆོས་རྗེ་ས་སྐྱ་པཎྜི་ཏ། འཕགས་པ་རིན་པོ་ཆེ། ཞང་དཀོན་མཆོག་དཔལ། གྲུབ་ཆེན་བྲག་ཕུག་པ།
ཆོས་རྗེ་བླ་མ་དམ་པ། ཆོས་རྗེ་དཔལ་ལྡན་ཚུལ་ཁྲིམས། ཤར་ཆེན་ཡེ་རྒྱལ། ངོར་ཆེན་ཀུན་བཟང་། མུས་ཆེན་དཀོན་རྒྱལ། བདག་ཆེན་རྡོ་རྗེ་འཆང་། རྡོ་རིང་རིན་པོ་ཆེ། ཚར་ཆེན་ཆོས་ཀྱི་རྒྱལ་པོ། རྗེ་མཁྱེན་བརྩེ་དབང་ཕྱུག ཉམས་དང་རྟོགས་པའི་མངའ་བདག་དབང་ཕྱུག་རབ་བརྟན།
དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། ས་སྐྱ་པའི་གསེར་ཆོས་མཁའ་སྤྱོད་བསྒྲུབ་པའི་མན་ངག་ཟབ་མོ་ཐུན་མོང་མ་ཡིན་པའི་བསམ་མི་ཁྱབ། རྣལ་འབྱོར་མའི་ལུས་དཀྱིལ་བསྒོམ་ཚུལ་གྱི་ཡིག་ཆུང་ཟབ་མོ། རྫོགས་རིམ་རྩ་དབུ་མའི་ཁྲིད་ཡིག རྗེ་མཁྱེན་བརྩེས་མཛད་པའི་སྟེང་ནས་ཉམས་ཁྲིད་ལུང་དང་བཅས་པ་ནོས་སོ། ༈ །ཨིནྡྲ་མཁའ་སྤྱོད་ཀྱི་བྱིན་རླབས་རྗེ་བཙུན་གྱིས་མཛད་པའི་ཡིག་ཆའི་སྟེང་ནས་ཐོབ་པའི་བརྒྱུད་པ་ནི། རྡོ་རྗེ་འཆང་། རྡོ་རྗེ་ཕག་མོ། གྲུབ་ཆེན་ལྭ་བ་པ། ཨིནྡྲ་བྷུ་ཏི།
ལྕམ་ལེགས་སྨིན་ཀ་ར། བྲམ་ཟེ་བི་རུ་བ། ཤ་ཝ་རི། མཻ་ཏྲི་པ། རྒྱ་གར་ཕྱག་ན། བལ་པོ་བྷ་རན་རུ་རྩེ། བལ་པོ་ཡེ་ཤེས་རྡོ་རྗེ། བླ་མ་ས་སྐྱ་པ་ཆེན་པོ། སློབ་དཔོན་རིན་པོ་ཆེ་བསོད་ནམས་རྩེ་མོ། རྗེ་བཙུན་རིན་པོ་ཆེ་གྲགས་པ་རྒྱལ་མཚན།
ཆོས་རྗེ་ས་སྐྱ་པཎྜི་ཏ། འཕགས་པ་རིན་པོ་ཆེ། ཞང་དཀོན་མཆོག་དཔལ། ན་བཟའ་བྲག་ཕུག་པ། བླ་མ་དམ་པ། ཐེག་ཆེན་ཆོས་རྒྱལ། གུ་ཤྲཱི་ནམ་མཁའ་བཟང་པོ། ཉི་ལྡེ་བ་ངག་དབང་གྲགས་པ། རྒྱ་དཀར་ཤེས་རབ་རྒྱལ་མཚན། བདག་ཆེན་རྡོ་རྗེ་འཆང་།
རྗེ་བཙུན་རྡོ་རིང་པ། ཚར་ཆེན་ཆོས་ཀྱི་རྒྱལ་པོ། རྗེ་མཁྱེན་བརྩེ་བ། ཉམས་དང་རྟོགས་པའི་མངའ་བདག་དབང་ཕྱུག་རབ་བརྟན། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཡང་རྡོ་རྗེ་རྣལ་འབྱོར་མ་རིག་པ་ཅན་མའམ། མཻ་ཏྲི་མཁའ་སྤྱོད་ཀྱི་བྱིན་རླབས་སྤྲུ་ལུང་པའི་ཡི་གེའི་སྟེང་ནས་ཐོབ་པའི་བརྒྱུད་པ་ནི། རྡོ་རྗེ་འཆང་། རྡོ་རྗེ་ཕག་མོ། དཔའ་བོ་སྤྱན་རས་གཟིགས།
བྱང་སེམས་བློ་གྲོས་རིན་ཆེན། རི་ཁྲོད་བློ་གྲོས། མཻ་ཏྲི་པ། རྒྱ་གར་ཕྱག་ན། ཀ་མ་ལ་བཛྲ། ཛ་ཡ་སེ་ན། སུམ་པ་ལོ་ཙཱ་བ་དར་མ་ཡོན་ཏན། རྗེ་བཙུན་གྲགས་པ། ཆོས་རྗེ་པཎྜི་ཏ། འཕགས་པ་རིན་པོ་ཆེ།
ཞང་དཀོན་མཆོག་དཔལ། ན་བཟའ་བྲག་ཕུག་པ། བླ་མ་དམ་པ་བསོད་ནམས་རྒྱལ་མཚན། ཐེག་ཆེན་ཆོས་རྒྱལ། གུ་ཤྲཱི་ནམ་མཁའ་བཟང་པོ། ཉི་ལྡེ་བ་ངག་དབང་གྲགས་པ། རྒྱ་དཀར་ཤེས་རབ་རྒྱལ་མཚན། བདག་ཆེན་རྡོ་རྗེ་འཆང་། རྗེ་བཙུན་རྡོ་རིང་པ། ཚར་ཆེན་ཆོས་ཀྱི་རྒྱལ་པོ།
རྗེ་མཁྱེན་བརྩེ་དབང་ཕྱུག ཉམས་དང་རྟོགས་པའི་མངའ་བདག་དབང་ཕྱུག་རབ་བརྟན། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཡང་ཆོས་ཀྱི་རྗེ་དེ་ཉིད་ཀྱི་དྲུང་དུ། དཔྱལ་ལུགས་ཀྱི་ཕག་མོ་སྐོར་གསུམ་དུ་གྲགས་པ། ཞལ་གཉིས་མ། དོན་གྲུབ་མ། དབུ་བཅད་མ་གསུམ་གྱི་བྱིན་རླབས་ཐོབ་པའི་བརྒྱུད་པ་ནི། རྡོ་རྗེ་འཆང་། རྡོ་རྗེ་རྣལ་འབྱོར་མ།
ལཀྵིཾ་ཀ་ར།་་་་་ ལེགས་སྨིན་ཟེར། བྲམ་ཟེ་བིརྺ་པ། སློབ་དཔོན་ཨ་ཝ་དྷུ་ཏི། གྲུབ་ཆེན་ལྡོང་ངར་བ་ཏིང་འཛིན་རྡོ་རྗེ། བསོད་སྙོམས་པ་ཆུང་བ་ཏིང་འཛིན་བཟང་པོ། བལ་པོ་བྷ་རནྟྲ་རུ་ཙི། ཧ་ངུ་དཀར་པོ་ཡང་ཟེར། དཔྱལ་ལོ་ཀུན་དགའ་རྡོ་རྗེ། ཟར་སྟོན་ཨཱ་ཙརྻ།
གཙང་ཡང་དག་རྡོ་རྗེ། དབུས་པ་ཤེས་རབ་རྡོ་རྗེ། ལྕེ་ཐམས་ཅད་མཁྱེན་པ་མདོ་སྡེ་སེང་གེ གྲུ་ཤཱཀྱ་འབུམ། ལྕེ་བློ་ལྡན་སེང་གེ ལྕེ་བཙུན་བསོད་ནམས་དཔལ། སྤྲུལ་སྐུ་དབང་ཕྱུག་རྡོ་རྗེ། སྤོས་ཁང་པ་འཇམ་དབྱངས་རིན་ཆེན་རྒྱལ་མཚན། ཀུན་མཁྱེན་དགའ་གདོང་པ་ཆོས་རྒྱལ་དཔལ་བཟང་། འཁྲུལ་ཞིག་ཚུལ་ཁྲིམས་རྒྱལ་མཚན།
ཞྭ་ལུ་སྐུ་ཞང་མཁྱེན་རབ་ཆོས་རྗེ། རྗེ་བཙུན་རྡོ་རིང་པ་ཆེན་པོ། རྡོ་རྗེ་འཆང་ཚར་པ་ཆོས་རྗེ། འཇམ་དབྱངས་མཁྱེན་བརྩེ་དབང་ཕྱུག ཉམས་དང་རྟོགས་པའི་མངའ་བདག་དབང་ཕྱུག་རབ་བརྟན། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། དེ་ལྟར་ཕག་མོ་ཞལ་གཉིས་མ་སོགས་ལ་ཕག་ཞལ་དངོས་སུ་ཡོད་པས་རྡོ་རྗེ་ཕག་མོར་འཇོག་པ་འཐད་མོད། གཞན་ནཱ་རོ་མཁའ་སྤྱོད་སོགས་ལ་ཕག་ཞལ་མེད་པས་ཕག་མོར་འཇོག་པ་ཇི་ལྟར་རིགས་སྙམ་པའི་དོགས་པ་དཔྱོད་ལྡན་ལ་འབྱུང་ལ། རང་གི་བསམ་ཚོད་ནི་ཞལ་གཉིས་མ་རྡོ་རྗེ་རྣལ་འབྱོར་མ་ཐམས་ཅད་ཀྱི་རྩ་བའི་ལྷ་དང་། གཞན་འདིར་བཤད་པའི་སངས་རྒྱས་མཁའ་འགྲོ་མ་དང་།
མཻ་ཏྲི་མཁའ་སྤྱོད། ནཱ་རོ་མཁའ་སྤྱོད་ལ་སོགས་པ་ལ་ཕག་ཞལ་དངོས་སུ་མེད་ཀྱང་ཞལ་གཉིས་པ་རྩ་བར་བྱས་ནས་དེ་ལས་གྱེས་པ་ལྟ་བུའི་ལྷ་ཡིན་པས་ཕག་མོར་བཞག་པ་ཡིན་ཏེ། སྒྲུབ་ཐབས་རྣམས་ཀྱི་ནང་ནས་ཀྱང་ཞལ་གཉིས་མ་འདི་ཐོག་མར་འབྱུང་ཞིང་། རྣལ་འབྱོར་མ་གཞན་གྱི་སྒྲུབ་ཐབས་འདིའི་རྗེས་སུ་འབྱུང་བ་ཡིན་ནོ། ། དེ་སྐད་དུ་རྗེ་བཙུན་རིན་པོ་ཆེ་གྲགས་པའི་རྣལ་འབྱོར་བྱང་སེང་གི་དྲིས་ལས་ལས། རྡོ་རྗེ་རྣལ་འབྱོར་མ་ཐམས་ཅད་ཀྱི་རྩ་བ་ལྟ་བུར་རྒྱལ་པོ་ཨིནྡྲ་བྷུ་ཏིས་མཛད་པའི་ཕག་མོ་ཞལ་གཉིས་མའི་སྒྲུབ་ཐབས་ལས་ཞེས་གསུངས་པས་ཀྱང་ཤེས་ནུས་སོ། ། མདོར་ན་ཕག་མོ་གཞན་རྣམས་ནི་ཕག་མོའི་རིགས་ལས་བྱུང་བ་ལ་ཕག་མོར་བཞག་པ་ཡིན་ནོ། ༈ །ཡང་ཆོས་ཀྱི་རྗེ་དེ་ཉིད་ཀྱི་དྲུང་དུ། ས་སྐྱ་པའི་ཁྱད་པར་གྱི་གདམས་པ་དམར་པོ་སྐོར་གསུམ་དུ་གྲགས་པའི་ཆོས་སྐོར་ཐོབ་པ་ལ། ཐོག་མར་རྗེ་བཙུན་མ་ཀུ་རུ་ཀུལླེ་ཐུན་མོང་བའི་རྗེས་གནང་དགའ་ལྡན་པ་ཀུན་བསོད་ཀྱིས་མཛད་པའི་ཡིག་ཆའི་སྟེང་ནས་ཐོབ་པའི་བརྒྱུད་པ་ནི།
རྗེ་བཙུན་རིག་བྱེད་མ། རྒྱལ་པོ་ལྷན་སྐྱེས་རོལ་པ། རྡོ་རྗེ་གདན་པ་ཆེ་བ། རྡོ་རྗེ་གདན་པ་ཨ་མོ་གྷ་བཛྲ། ལོ་ཆེན་རིན་ཆེན་གྲགས། རྗེ་བཙུན་ས་སྐྱ་པ་ཆེན་པོ། སློབ་དཔོན་རིན་པོ་ཆེ། རྗེ་བཙུན་རིན་པོ་ཆེ། རྗེ་ས་པཎ། འཕགས་པ་རིན་པོ་ཆེ།
འུ་ཡུག་པ་ཀུན་བསོད། ཉི་ཐོག་པ་ཀུན་སྨོན། བླ་མ་ཡོན་ཏན་དཔལ། བུ་ལུང་པ་ཀུན་རྡོར། དགའ་ལྡན་པ་ཀུན་བསོད། བྲག་ཕུག་པ་ཆེན་པོ། རི་ཁྲོད་པ་བློ་བརྟན། རྗེ་དཔལ་ལྡན་ཚུལ་ཁྲིམས་པ། ཤར་ཆེན་ཡེ་ཤེས་རྒྱལ་མཚན་པ། རྡོ་རྗེ་འཆང་ཀུན་དགའ་བཟང་པོ།
བདག་ཆེན་ཀུན་དགའ་དབང་ཕྱུག བདག་ཆེན་རྡོ་རྗེ་འཆང་། རྗེ་བཙུན་རྡོ་རིང་པ། རྡོ་རྗེ་འཆང་སྒོ་རུམ་པ། དེ་གཉིས་ལ་ཚར་ཆེན་ཆོས་ཀྱི་རྒྱལ་པོ། འཇམ་དབྱངས་མཁྱེན་བརྩེ་དབང་ཕྱུག ཉམས་དང་རྟོགས་པའི་མངའ་བདག་རྗེ་བཙུན་དབང་ཕྱུག་རབ་བརྟན། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། ཡང་ན། བདག་མེད་མ།
བི་རུ་པ། ནག་པོ་པ། ཌཱ་མ་རུ་པ། གཉིས་སྤངས་ཞབས། ག་ཡ་དྷ་ར། བླ་ཆེན་འབྲོག སེ་སྟོན། ཞང་སྟོན། བླ་མ་ས་སྐྱ་པ་ཆེན་པོ། སློབ་དཔོན་རིན་པོ་ཆེ།
རྗེ་བཙུན་རིན་པོ་ཆེ། ཆོས་རྗེ་ས་པཎ། གློ་བོ་ཤེས་རབ་རིན་ཆེན། འཕགས་པ་རིན་པོ་ཆེ། རྒྱལ་ཚབ་ཆོས་ཀྱི་དབང་ཕྱུག མཁས་པ་ཡོན་ཏན་ཁྲི། མཁན་ཆེན་སེང་གེ་བཟང་པོ། ཡར་ཀླུང་པ་སེང་གེ་རྒྱལ་མཚན། མཁན་ཆེན་བསོད་ནམས་རྒྱལ་མཆོག བདག་ཆེན་འཇམ་དབྱངས་ཆེན་པོ།
བདག་ཆེན་རྡོ་རྗེ་འཆང་མན་འདྲ། ༈ །ཡང་ཀུ་རུ་ཀུལླེ་ཐུན་མོང་མ་ཡིན་པ་གསང་སྒྲུབ་ལྷ་ལྔའི་སིནྡྷུ་རའི་དཀྱིལ་འཁོར་ལ་བརྟེན་པའི་བྱིན་རླབས་སོ་འཇིགས་མེད་གྲགས་པ་སོགས་ཀྱི་ཡིག་ཆའི་སྟེང་ནས་ཐོབ་པའི་བརྒྱུད་པ་ནི། རྡོ་རྗེ་འཆང་། རྡོ་རྗེ་སྙིང་པོ། ཌ་ཀི་ནི་སུ་བྷ་གི ཌོམྦྷི་ཧེ་རུ་ཀ ཙ་ན་ཝ། ཏི་ལོ་པ། ནཱ་རོ་པ། རྡོ་རྗེ་གདན་པ་ཆེ་ཆུང་།
བ་རི་ལོ་ཙཱ་བ། བླ་མ་ས་སྐྱ་པ་ཆེན་པོ། སློབ་དཔོན་རིན་པོ་ཆེ། རྗེ་བཙུན་རིན་པོ་ཆེ། ཆོས་རྗེ་ས་པཎ། འཕགས་པ་རིན་པོ་ཆེ། ཁང་སྟོན་འོད་ཟེར་རྒྱལ་མཚན། དགའ་ལྡན་པ་ཀུན་བསོད། བླ་མ་མཉམ་མེད་ཆེན་པོ། གཟུངས་ཀྱི་དཔལ་བ།
ཡར་ཀླུང་པ་ཁུ་དབོན། ཕ་བྲག་ཐོག་པ། ཐམས་ཅད་མཁྱེན་པ་རྡོ་རྗེ་གདན་པ། བླ་མ་བློ་གྲོས་རྣམ་རྒྱལ། ཕྱོགས་ལས་རྣམ་པར་རྒྱལ་བའི་ལྷ། ཚར་ཆེན་ཆོས་ཀྱི་རྒྱལ་པོ། རྗེ་མཁྱེན་བརྩེ་དབང་ཕྱུག མཁས་པ་གཞོན་ནུ་སྟོབས་ལྡན། ཉམས་དང་རྟོགས་པའི་མངའ་བདག་རྗེ་དབང་ཕྱུག་རབ་བརྟན། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། །
ཡང་ཀུ་རུ་ཀུལླེའི་རྗེས་གནང་ཐུན་མོང་མ་ཡིན་པ་དགའ་ལྡན་པ་ཀུན་བསོད་ཀྱིས་མཛད་པའི་ཡི་གེའི་གསལ་བྱེད་དབང་བཞིའི་དམིགས་པ་སྦྱར་བ་དང་། དེ་གཉིས་ཀའི་གསལ་བྱེད་རྗེ་མཁྱེན་བརྩེ་དབང་ཕྱུག་གིས་མཛད་པའི་སྟེང་ནས་ཐོབ་པའི་བརྒྱུད་པ་ནི་གོང་དང་འདྲའོ། ༈ །ཡང་དཔལ་ཚོགས་ཀྱི་བདག་པོའི་ཐུན་མོང་བའི་རྗེས་གནང་རྗེ་རྡོ་རྗེ་འཆང་གི་ཡིག་ཆའི་སྟེང་ནས་ཐོབ་པའི་བརྒྱུད་པ་ནི། རྡོ་རྗེ་འཆང་། རྡོ་རྗེ་ཕག་མོ། གྲུབ་ཆེན་ས་ར་ཧ། འཕགས་པ་ཀླུ་སྒྲུབ། གྲུབ་ཆེན་ཤ་ཝ་རི། བལ་པོ་ཧཱུྃ་ཀ་ར། མལ་ལོ་བློ་གྲོས་གྲགས།
རྗེ་ས་སྐྱ་པ་ཆེན་པོ། སློབ་དཔོན་རིན་པོ་ཆེ། རྗེ་བཙུན་རིན་པོ་ཆེ། ས་སྐྱ་པཎྜི་ཏ། ཆོས་རྒྱལ་འཕགས་པ། རྗེ་སྐྱོབས་པ་དཔལ། རོང་པ་ཤེས་རབ་སེངྒེ་། བག་སྟོན་གཞོན་ཚུལ། བླ་མ་བརྩོན་འགྲུས་རྒྱལ་མཚན། མཁན་ཆེན་བྱང་ཆུབ་སེང་གེ
ཆོས་རྗེ་ཡེ་ཤེས་རྒྱལ་མཚན། རྡོ་རྗེ་འཆང་ཀུན་དགའ་བཟང་པོ། ཉི་ལྡེ་པ་ངག་དབང་གྲགས་པ། བདག་ཆེན་རྡོ་རྗེ་འཆང་། རྗེ་བཙུན་རྡོ་རིང་པ་ཆེན་པོ། རྗེ་བཙུན་སྒོ་རུམ་པ། དེ་གཉིས་ཆར་ལ་ཚར་ཆེན་ཆོས་ཀྱི་རྒྱལ་པོ། རྗེ་མཁྱེན་བརྩེ་དབང་ཕྱུག ཉམས་དང་རྟོགས་པའི་མངའ་བདག་རྗེ་དབང་ཕྱུག་རབ་བརྟན། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ།
༈ །ཁམས་གསུམ་དབང་བསྡུད་ཚོགས་ཀྱི་བདག་པོའི་རྗེས་གནང་ཐུན་མོང་མ་ཡིན་པ་ཐོབ་པའི་བརྒྱུད་པ་ནི། རྡོ་རྗེ་འཆང་། རྡོ་རྗེ་རྣལ་འབྱོར་མ། ས་ར་ཧ། ཀླུ་སྒྲུབ། ཤ་ཝ་རི་པ། ཧང་ངུ་ཀ་ར། མལ་ལོ་ཙ་བ། བླ་མ་ས་སྐྱ་པ་ཆེན་པོ། སློབ་དཔོན་རིན་པོ་ཆེ།
རྗེ་བཙུན་རིན་པོ་ཆེ། ཆོས་རྗེ་པཎྜི་ཏ། འཕགས་པ་རིན་པོ་ཆེ། དམ་པ་ཀུན་དགའ་གྲགས། དགའ་ལྡན་པ་ཀུན་བསོད། ཡང་ན། བི་རུ་པ། ནག་པོ་པ། ཌཱ་མ་རུ་པ། ཨ་ཝ་དྷུ་ཏི་པ།
ག་ཡ་དྷ་ར། འབྲོག་མི་ལོ་ཙཱ་བ། འཁོན་དཀོན་མཆོག་རྒྱལ་པོ། བླ་ཆེན་ས་སྐྱ་པ། སློབ་དཔོན་རིན་པོ་ཆེ། རྗེ་བཙུན་རིན་པོ་ཆེ། ཆོས་རྗེ་ས་པཎ། ཁམས་སྒོམ་བྱང་ཆུབ་དཔལ། དགའ་ལྡན་པ་ཀུན་བསོད་ལ་བླ་ཆེན་ཀུན་བློ་དང་། བྲག་ཕུག་པས་གསན།
དེ་གཉིས་ལ་ཆོས་རྗེ་བླ་མས་གསན། དེ་ལ་ཡར་ཀླུང་པ། ཡང་ན་རྒྱལ་ཚ་ལུང་མང་པོ། མཁས་པ་ཡོན་ཏན་ཁྲི། མཁན་ཆེན་སེང་གེ་བཟང་པོ། ཡར་ཀླུང་པ་ཁུ་དབོན། འཇམ་དབྱངས་ནམ་མཁའ་རྒྱལ་མཚན། བདག་ཆེན་རྡོ་རྗེ་འཆང་། རྗེ་རྡོ་རིང་པ། ཚར་ཆེན་ཆོས་ཀྱི་རྒྱལ་པོ།
རྗེ་མཁྱེན་བརྩེ་དབང་ཕྱུག མཁས་པ་གཞོན་ནུ་སྟོབས་ལྡན། ཉམས་དང་རྟོགས་པའི་མངའ་བདག་དབང་ཕྱུག་རབ་བརྟན། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཡང་ནོར་ལྷའི་གཙོ་བོ་དབང་བསྡུད་འདོད་པའི་རྒྱལ་པོའི་ཐུན་མོང་བ་འདོད་པ་ལྷའི་རྗེས་གནང་དང་། ཐུན་མོང་མ་ཡིན་པ་གསང་སྔགས་སྒྲའི་རྗེས་གནང་ཐོབ་པའི་བརྒྱུད་པ་ནི། དཔལ་མཆོག་རྡོ་རྗེ་ཆོས། ཡུམ་བདེ་བ་རྒྱས་བྱེད་མ། གྲུབ་ཆེན་ཛེ་ཏཱ་རི། ལ་ལི་ཏ་བཛྲ།
ཏ་ཐཱ་ག་ཏ་རཀྵི་ཏ། རྡོ་རྗེ་གདན་པ། ཐ་བི་ར། བ་རི་བ། བླ་མ་ས་སྐྱ་པ་ཆེན་པོ། སློབ་དཔོན་རིན་པོ་ཆེ། རྗེ་བཙུན་རིན་པོ་ཆེ། ཆོས་རྗེ་པཎྜི་ཏ། འཕགས་པ་རིན་པོ་ཆེ། དོ་པ་སྟོན་ཚུལ།
རྒྱལ་ཚ་ལུང་མང་པོ། མཁས་པ་ཡོན་ཏན་ཁྲི། སེང་གེ་བཟང་པོ། ཡར་ཀླུང་པ་ཁུ་དབོན། འཇམ་དབྱངས་ནམ་མཁའ་རྒྱལ་མཚན། རྡོ་རྗེ་འཆང་བློ་གྲོས་རྒྱལ་མཚན། རྗེ་རྡོ་རིང་པ། རྗེ་སྒོ་རུམ་པ། དེ་གཉིས་ལ་ཚར་ཆེན་བློ་གསལ་རྒྱ་མཚོ། རྗེ་མཁྱེན་བརྩེ་དབང་ཕྱུག
ཉམས་དང་རྟོགས་པའི་མངའ་བདག་རྗེ་དབང་ཕྱུག་རབ་བརྟན། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཡང་ཇོ་བོ་རྗེ་ནས་བརྒྱུད་པ་ཚོགས་བདག་དཀར་པོ་གཙོ་འཁོར་བཞི་པའི་རྗེས་གནང་ཐོབ་པའི་བརྒྱུད་པ་ནི། ཨིནྡྲ་བྷུ་ཏི། རྒྱལ་པོ་གྲགས་པ། བྱང་ཆུབ་འབྱུང་གནས། རིན་པོ་ཆེ་འོད་ཟེར། ཡང་དག་སྦྱིན་པ། རིན་ཆེན་འབྱུང་གནས་ཞི་བ། ཇོ་བོ་རྗེ།
རྒྱ་བརྩོན་སེང་། གྲུབ་ཐོབ་ཤོལ་པོ་བ། སངས་རྒྱས་དབོན་སྟོན་པ། སངས་རྒྱས་སྟོན་ཚུལ། ཁྱུང་ཚངས་པ་ཚུལ་ཁྲིམས་རྒྱལ་མཚན། སློབ་དཔོན་གྲགས་ཚུལ། སྣར་ཐང་མཁན་པོ་ཉི་མ་རྒྱལ་མཚན། དབུ་མ་གྲུབ་པ་བརྩོན་འགྲུས། བླ་མ་ཀ་བཅུ་པ། གུང་པ་བཀྲ་ཤིས་བཟང་པོ།
གཉག་ཕུག་པ་བསོད་ནམས་བཟང་པོ། མཁན་ཆེན་སེང་གེ་དཔལ་བ། བྲག་ཐོག་པ་བསོད་ནམས་བཟང་པོ། ཐམས་ཅད་མཁྱེན་པ་རྡོ་རྗེ་གདན་པ། ཀླུ་དབང་གླིང་པ་ཀུན་དགའ་རྒྱལ་པོ། རིག་འཛིན་ཚེ་དབང་བཀྲ་ཤིས། ཚར་ཆེན་བློ་གསལ་རྒྱ་མཚོ། རྗེ་མཁྱེན་བརྩེ་དབང་ཕྱུག ཉམས་དང་རྟོགས་པའི་མངའ་བདག་རྗེ་དབང་ཕྱུག་རབ་བརྟན། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ།
༈ །དེ་ལྟར་རྗེ་བཙུན་ས་སྐྱ་པ་ཡབ་སྲས་རྣམས་ལ་བཀའ་བབས་པའི་དམར་པོ་སྐོར་གསུམ་གྱི་ཐུན་མོང་དང་ཐུན་མོང་མ་ཡིན་པའི་རྗེས་གནང་རྣམས་སྔོན་དུ་སོང་ནས། ནོར་ལྷ་སོ་སོའི་མན་ངག་གི་ཆོས་སྐོར་ཡོངས་རྫོགས་ཐོབ་པ་ལས། ཐོག་མར་རྗེ་བཙུན་མ་ཀུ་རུ་ཀུལླེའི་ཆོས་སྐོར་ལ། བརྒྱུད་པའི་ལོ་རྒྱུས་རྗེས་གནང་དང་བཅས་པ་དགའ་ལྡན་པ་ཀུན་བསོད་ཀྱིས་མཛད་པ། ཡང་ལོ་རྒྱུས་ཀྱི་ཡི་གེ་ལུགས་གཅིག ཐུན་མོང་མ་ཡིན་པའི་བྱིན་རླབས་དབང་བཞིའི་ཟུར་འདེབས་གཟུངས་ཀྱི་དཔལ་བའི་གསུང་ལས་བུདྡྷ་ཤྲཱིས་ཟིན་བྲིས་སུ་བཀོད་པ། ཀུ་རུ་ཀུལླེའི་སྒྲུབ་ཐབས་ལས་སྦྱོར་སྔགས་བཏུ་རྩ་རྒྱུད་བརྟག་གཉིས་ལས་ཕྱུང་བ། སྒྲུབ་ཐབས་ཀྱི་རྒྱ་གཞུང་རྒྱལ་པོ་ལྷན་སྐྱེས་རོལ་པས་མཛད་པ་པཎྜི་ཏ་དོན་ཡོད་རྡོ་རྗེ་དང་། བ་རི་ལོ་ཙཱ་བས་བསྒྱུར་བ། ལྷན་སྐྱེས་སྒེག་པས་མཛད་པའི་སྒྲུབ་ཐབས་དཱ་ན་ཤཱི་ལའི་རང་འགྱུར།
སྒྲུབ་ཐབས་ཀུ་མ་ར་བོ་དྷིས་མཛད་པ། སྒྲུབ་ཐབས་མ་ཏཾ་ཀིས་མཛད་པ། མན་ངག་ཆེན་པོ་ལྔ་ཞི་བ་འཚོས་མཛད་པ་དཱ་ན་ཤི་ལས་བསྒྱུར་པ། ཤཱཀྱ་མཚོས་མཛད་པའི་མན་ངག་ཆེན་པོ་ལྔ་དཱ་ན་ཤཱི་ལའི་རང་འགྱུར། བསྙེན་སྒྲུབ་ལས་གསུམ་གྱི་གདམས་པ་རྗེ་བཙུན་རིན་པོ་ཆེ་གྲགས་པ་རྒྱལ་མཚན་གྱིས་མཛད་པ། མངོན་རྟོགས་འཕགས་པ་རིན་པོ་ཆེས་མཛད་པ། ལས་སྦྱོར་གྱི་ཡི་གེ་པཎྜི་ཏ་དོན་ཡོད་རྡོ་རྗེས་བ་རི་ལོ་ཙཱ་བ་ལ་གནང་བ། ནུས་པ་མ་ཉམས་པ་ཁམས་གསུམ་དབང་དུ་བྱེད་པ་སོགས་དང་། རྫས་སྦྱོར་གྱི་ཡི་གེ་བ་རི་བའི་གསུང་། གཏོར་མའི་ཆོ་ག་ཚིགས་བཅད་མ་ཉུང་ངུ་།
སྦྱིན་སྲེག་གི་ཡི་གེ་ཚིགས་བཅད་མ། སྔགས་ཀྱི་ཞལ་ཤེས། བྲིས་སྐུའི་མན་ངག གསུང་རྡོ་རྗེ་མའི་ལག་འགུལ། ཀུ་རུ་ཀུལླེ་གཞོན་ནུ་མའི་མན་ངག བཀའ་སྡོད་ཕོ་ཉ་མོའི་ཡི་གེ ཀུ་རུ་ཀུལླེ་སྔོན་མོ་ཆར་འབེབས་ཀྱི་ཡི་གེ སྒྲུབ་ཐབས་ནག་པོ་འགྲོ་ཤེས། ཁམས་གསུམ་དབང་དུ་བསྡུ་བའི་གནད་ཡིག་གངྒཱི་ཆུ་རྒྱུན། འཁོར་ལོའི་ཡིག་ཆུང་།
ནང་སྒྲུབ་ཀྱི་སྐོར་བ། ཁམས་གསུམ་ལས་རྣམ་པར་རྒྱལ་བའི་སྒྲོལ་མའི་སྒྲུབ་ཐབས་སློབ་དཔོན་ཀླུ་སྒྲུབ་ཀྱིས་མཛད་པ་བཻ་རོ་ཙ་ནས་བསྒྱུར་པ། དེའི་ལག་ལེན་གྱི་ཡིག་སྣ་ཀོ་ས་ལར་འཁྲུངས་པའི་བརྟུལ་ཞུགས་སྤྱོད་པ་རྣམ་པར་སྣང་མཛད་རྡོ་རྗེའི་གདམས་ངག འཁོར་ཝ་རུ་ཎའི་ཆར་ཆོག ཆར་ཆོག་ཡིག་སྣ། དེའི་ཞལ་ཤེས། ཆར་འབེབས་དང་རྒྱལ་པོ་དབང་དུ་བསྡུ་བ་སོགས་ཀྱི་ཡི་གེ སྒྲུབ་ཐབས་ཀྱི་ས་བཅད། མངོན་རྟོགས་ངག་འདོན་ཆུང་ངུ་། གྲུབ་ཆེན་ཌོམྦྷི་ཧེ་རུ་ཀ་ནས་བརྒྱུད་པའི་གསང་སྒྲུབ་ཀྱི་ཆོས་སྐོར་ལ།
སིནྡྷུ་རའི་བྱིན་རླབས་ཀྱི་ཆོ་ག་ཚིགས་བཅད་མ། བྱིན་རླབས་ཀྱི་ལག་ལེན་ཤིན་ཏུ་གསལ་བ་བླ་མ་མཉམ་མེད་ཆེན་པོས་མཛད་པ། སྒྲུབ་ཐབས། བསྟོད་པ་ཌོམྦྷི་ཧེ་རུ་ཀས་མཛད་པ། བསྙེན་པའི་ཡི་གེ སྒྲུབ་པ་དང་ལས་སྦྱོར་གྱི་ཡི་གེ བསྙེན་སྒྲུབ་ལས་གསུམ་ཆིག་དྲིལ་གྱི་གདམས་པ་ཤིན་ཏུ་ཟབ་པ། དེ་རྣམས་ཀྱི་ཐུན་མོང་མ་ཡིན་པའི་ཞལ་ཤེས། ཞལ་ཤེས་ཀྱི་ཡིག་ཆུང་། ཡིག་ཆུང་གི་ཡང་ཡིག
རྗེ་བཙུན་མ་ཀུ་རུ་ཀུལླེའི་ཕྱི་ནང་གསང་གསུམ་གྱི་བསྙེན་སྒྲུབ་ལས་སྦྱོར་དང་བཅས་པའི་ཡི་གེ་ཤིན་ཏུ་རྒྱས་པ་དངོས་གྲུབ་འབྱུང་གནས་ཞེས་བྱ་བ་ཤར་དྭགས་པོའི་པཎྜི་ཏ་བཀྲ་ཤིས་རྣམ་རྒྱལ་གྱིས་མཛད་པ། གཉན་ལོ་ཙཱ་བས་པཎྜི་ཏ་འབུམ་ཕྲག་གསུམ་པ་དབང་དུ་བསྡུས་པའི་རྗེ་བཙུན་མ་ཀུ་རུ་ཀུལླེ་དཔལ་མོ་སྙིང་གི་གསེར་ཐག་ཅན་དུ་གྲགས་པའི་ཆོས་སྐོར། ལོ་རྒྱུས། བསྙེན་པ་སྲོག་གི་འཁོར་ལོ། ལོངས་སྤྱོད་རྫས་ཀྱི་འཁོར་ལོ། དབང་བསྡུད་ཡིད་བཞིན་གྱི་འཁོར་ལོ། རྗེས་གནང་གི་ཡི་གེ་རྣམས། ཞར་ལས་བྱུང་བ། གཉན་ལོ་ཙཱ་བའི་དབང་གི་ལྷ་གསུམ་གྱི་ནང་ཚན། ནོར་རྒྱུན་དམར་མོའི་སྒྲུབ་ཐབས།
དེའི་གསལ་བྱེད་ཨཱ་ཙརྻའི་ཞལ་ལས་བྱུང་བ། དཔལ་ལྷ་མོ་ཏི་ནུ་མའི་སྒྲུབ་ཐབས། དེའི་ལུང་བླངས་པ། རྗེས་གནང་གི་ཡི་གེ་རྣམས་ཐོས་སོ། ༈ །ཁམས་གསུམ་དབང་བསྡུད་ཚོགས་བདག་བགེགས་ཀྱི་རྒྱལ་པོ་དམར་ཆེན་ཕྱག་བཅུ་གཉིས་པའི་ཆོས་སྐོར་ཐོབ་པ་ལས། དང་པོ་རྩ་བའི་ཡི་གེ་ལ། ཚོགས་བདག་གི་ལོ་རྒྱུས། མངོན་བརྗོད་ཀྱི་བསྟན་བཅོས་ལས་བྱུང་བའི་གཏམ་རྒྱུད་ཅུང་ཟད། རྗེས་གནང་གི་ཡི་གེ་རྙིང་པ་མལ་ལོའི་གསུང་། ཐུན་མོང་མ་ཡིན་པའི་རྗེས་གནང་གི་ལག་ལེན་ཡར་ཀླུང་པ་སེང་གེ་རྒྱལ་མཚན་གྱི་ཟིན་བྲིས།
ཁྱད་པར་གྱི་རྗེས་གནང་གི་ཡི་གེ་དགའ་ལྡན་པ་ཀུན་བསོད་ཀྱིས་མཛད་པ། ཐུན་མོང་མ་ཡིན་པའི་རྗེས་གནང་གི་གསལ་བྱེད་བདག་ཆེན་རྡོ་རྗེ་འཆང་ཆེན་པོས་མཛད་པ། ཐུན་མོང་གི་རྗེས་གནང་གི་ཡི་གེ་ཆོས་རྗེ་རྡོ་རྗེ་འཆང་གིས་མཛད་པ། ཚོགས་བདག་གི་རྒྱུད་རྡོ་རྗེ་མཁའ་འགྲོ་ལེའུ་བཅུ་དགུ་པ་ལས་ཕྱུང་བ། ཚོགས་བདག་གི་སྙིང་པོའི་གཟུངས་ལོ་ཙཱ་བ་བསོད་ནམས་དཔལ་བཟང་གིས་དཔལ་ལྡན་ས་སྐྱར་བསྒྱུར་པ། གྲུབ་ཆེན་ནག་པོ་སྤྱོད་པས་མཛད་པའི་རྒྱ་གཞུང་གི་སྐོར་ལ། རྡོ་རྗེ་མཁའ་འགྲོའི་སྒྲུབ་ཐབས་ཞེས་བྱ་བ་འབྱུང་པོ་འདུལ་བྱེད་ཀྱི་སྒོམ་བཟླས་ཀྱི་ཡི་གེ ཚོགས་བདག་གི་སྒྲུབ་ཐབས། བསྟོད་པ། བྲིས་སྐུ་ཆོ་ག
གཏོར་མའི་ཆོ་ག སྦྱིན་སྲེག་གི་ཆོ་ག་རྣམས་པཎྚི་ཏ་ག་ཡ་དྷ་ར་དང་། ལོ་ཙཱ་བ་གྱི་ཇོ་ཟླ་བའི་འོད་ཟེར་གྱིས་བསྒྱུར་པ། ཤིན་ཏུ་མྱུར་བའི་ལྷ་བགེགས་ཆེན་པོའི་སྒྲུབ་ཐབས་དཱི་པཾ་ཀ་རས་མཛད་པ། ཚོགས་བདག་ལས་བཞིའི་འཁོར་ལོའི་ཡི་གེ་གྲུབ་ཆེན་ཌོམྦྷི་ཧེ་རུ་ཀས་མཛད་པ། ནག་པོ་པའི་སྒྲུབ་ཐབས་ཀྱི་འགྲེལ་པ་རྗེ་བཙུན་རིན་པོ་ཆེས་མཛད་པར་གྲགས་པ། བསྙེན་སྒྲུབ་ལས་སྦྱོར་སྦྱིན་སྲེག་དང་བཅས་པའི་ཡི་གེ་རྗེ་བཙུན་རིན་པོ་ཆེ་གྲགས་པ་རྒྱལ་མཚན་གྱིས་མཛད་པ། གསང་སྒྲུབ་ལྷ་དགུའི་སྒྲུབ་ཡིག་རྙིང་པ། དེའི་ལག་ལེན་ཆོས་རྗེ་ས་པཎ་གྱིས་མཛད་པ་ཅུང་ཟད་མི་འདྲ་བ་གཉིས། ཚོགས་བདག་གི་མངོན་རྟོགས།
གཏོར་འབུལ། སྒྲུབ་རྟགས། ལས་ཕྲ་མོའི་ཡི་གེ་ཟངས་ཚ་བསོད་ནམས་རྒྱལ་མཚན་གྱིས་མཛད་པ། བསྙེན་སྒྲུབ་ལས་གསུམ་སྤོག་ཆོག་དང་བཅས་པ་གསལ་བར་སྟོན་པའི་སྒྲུབ་ཐབས་ཆེན་མོ་གཞན་ལས་ཆེས་མཆོག་ཁྱད་པར་འཕགས་པ་ཆོས་ཀྱི་རྒྱལ་པོ་འཕགས་པ་རིན་པོ་ཆེས་མཛད་པ། དེ་ཉིད་ཀྱིས་མཛད་པའི་སྒྲུབ་ཁྲིད་ཀྱི་སྡོམ་ཚིག་ཤིན་ཏུ་གསལ་བ། གཏོར་ཆོག་ཡར་ཀླུང་པ་སེང་གེ་རྒྱལ་མཚན་གྱིས་མཛད་པ་རྣམས་སོ། ། གཉིས་པ་གསལ་བྱེད་དམ་ལྷན་ཐབས་ཀྱི་ཡི་གེ་ལ། བྲིས་སྐུ་བྲི་ཞིང་བསྒྲུབ་པའི་ཡི་གེ བྲིས་སྐུ་བྲི་ཚུལ་དང་རབ་གནས་ཀྱི་ཡི་གེ བསེ་གདོང་ཅན་མནན་པའི་ཡིག་རྙིང་ཚིགས་བཅད།
དེའི་ལག་ལེན་རྗེ་བླ་མ་དམ་པའི་གསུང་ལས་ཡར་ཀླུང་པས་ཟིན་བྲིས་སུ་བཏབ་པ། སྐུ་རྟེན་བྲི་བ། དངོས་གྲུབ་ཀྱི་རྟེན་གཏོར་བཅའ་བ། གསང་རྟེན་ལུས་ལ་བཅང་བ། རྒྱུན་གཏོར་གཏེར་དུ་སྦ་བ། ཐུན་མོང་མ་ཡིན་པའི་གནད་དབབ་རྣམས་ཀྱི་ཡི་གེ་བཀའ་རྒྱ་ཅན། བསྒྲུབ་པའི་འགབ་འདྲེ་མནན་པ། གསང་རྟེན་བཅའ་བ། བླ་རྡོ་འཆང་བ། དངོས་གྲུབ་བླང་བའི་ཐབས་རྣམས་སྟོན་པའི་གསང་བའི་ཡི་གེ་བདག་ཆེན་རྡོ་རྗེ་འཆང་ཆེན་པོས་མཛད་པ།
གསང་བ་སྙིང་གི་འཁོར་ལོས་ལས་བཞི་བསྒྲུབ་ཚུལ། སྤོགས་ཆོག གསང་བ་ཐུགས་ཀྱི་མན་ངག་ནོར་བུ་བསམ་གཏན། ཚོགས་བདག་དང་ཙ་རྩི་ཀ་ཞལ་སྦྱོར་གྱི་ཐབ་གཏེར་དང་། བང་མཛོད་ཀྱི་ཆོ་ག་རྣམས་སྟོན་པའི་ཟབ་གནད་ཀྱི་ཡི་གེ སྦྱིན་སྲེག་གི་ལག་ལེན། བི་ན་ཡ་ཀའི་རྒྱུད་ནས་གསུངས་པའི་ཕྱག་མཚན་བཅུ་གཉིས་ཀྱི་ལས་ཚོགས། འཕགས་པ་རིན་པོ་ཆེས་མཛད་པའི་བསྟོད་པ། སྤྱན་འདྲེན་མཆོད་ཕྲེང་དང་། བསྟོད་པ་དཔལ་ལྡན་བླ་མ་དམ་པས་མཛད་པ།
ཆོས་རྗེ་རྡོ་རྗེ་འཆང་གིས་མཛད་པའི་བསྟོད་པ་རྣམས་ཐོས་སོ། ། ཚོགས་བདག་གསང་སྒྲུབ་དམར་པོ་ཞལ་གཅིག་ཕྱག་དྲུག་པའི་སྒྲུབ་ཐབས་དཔལ་ནཱ་རོ་པས་མཛད་པ། པཎྜི་ཏ་དོན་ཡོད་རྡོ་རྗེ་དང་བ་རི་ལོ་ཙཱ་བས་བསྒྱུར་པ། དེའི་ལག་ལེན་གྱི་ཡི་གེ་ཌོམྦྷི་ཧེ་རུ་ཀ་ནས་བརྒྱུད་པའི་ཚོགས་བདག་དམར་ཆུང་གསང་སྒྲུབ་ཞལ་གཅིག་ཕྱག་གཉིས་པ་ཡུམ་ནོར་རྒྱུན་མ་དང་ལྷན་ཅིག་བསྒྲུབ་པའི་ཡི་གེ དེའི་དབང་བསྡུད་ཀྱི་ཡི་གེ རྟེན་གྱི་ཡི་གེ་རྣམས་ཐོས་སོ། ། འདི་ནི་ཞལ་གཟིགས་ཀྱི་བརྒྱུད་པ་ཁོ་ནར་འདོད་དོ། ། ཞར་ལས་འོངས་པ་ཇོ་བོ་ཨ་ཏི་ཤ་ནས་བརྒྱུད་པའི་ཚོགས་བདག་དཀར་པོའི་སྒྲུབ་སྐོར་ལ། སྤྱིར་ཚོགས་བདག་རིགས་ལྔ་སྟོན་པའི་རྒྱུད་རིན་པོ་ཆེའི་གཏེར་མཛོད་དཱི་པཾ་ཀ་ར་དང་ནག་ཚོས་བསྒྱུར་པ། ཚོགས་བདག་དཀར་པོ་ཆགས་པའི་རྡོ་རྗེ་ཞལ་གསུམ་ཕྱག་དྲུག་པ་ཡབ་ཡུམ་གྱི་སྒྲུབ་ཐབས་སློབ་དཔོན་ཨིནྡྲ་བྷུ་ཏིས་མཛད་པ།
དཱི་པཾ་ཀ་ར་དང་རྒྱ་བརྩོན་འགྲུས་སེང་གེའི་འགྱུར། དེའི་ལག་ལེན་སྒྲུབ་ཐབས། བསྟོད་པ་ཇོ་བོས་མཛད་པ། རྟེན་འབྲེལ་གྱི་རབ་གནས། གནད་དབབ་རྒྱ་བརྩོན་སེང་གི་གདམས་པ། གནད་ལ་བོར་བ་བཟླས་པའི་ཞལ་གདམས། སྦྱིན་སྲེག་དང་བསད་པའི་ལས་སྦྱོར། སྤོག་ཆོག ལྷ་ཆེན་ཆགས་པ་རྡོ་རྗེའི་རྗེས་གནང་ལོ་རྒྱུས་དང་བཅས་པ། ཚོགས་བདག་དཀར་པོ་གླང་གདོང་ཕྱག་བཞི་པའི་སྒྲུབ་ཐབས།
ཚོགས་བདག་དཀར་པོ་ཤ་བའི་གདོང་ཅན་གྱི་སྒྲུབ་ཐབས། ཚོགས་བདག་སྤྲེའུའི་གདོང་ཅན་ཕྱག་བཞི་པའི་སྒྲུབ་ཐབས་ཨ་མོ་གྷ་བཛྲས་མཛད་པ། ཚོགས་བདག་གསང་སྒྲུབ་ཕྱག་བཞི་པའི་སྒྲུབ་ཐབས་ཀྱི་ཡིག་རྙིང་། དེའི་རྟེན་བཅའ་བ་སོགས་ཀྱི་ཞལ་ཤེས་དམ་པ་ཀུན་དགའ་གྲགས་ཀྱིས་མཛད་པ། དེ་ཉིད་བསྟོད་ཅིང་གསོལ་བ་བཏབ་པ་འཕགས་པ་རིན་པོ་ཆེས་མཛད་པ། ཚོགས་བདག་ཡང་གསང་དྲག་པོ་བཙན་ཐབས་སུ་བསྒྲུབ་པ་ཕྱག་གཉིས་པའི་སྒྲུབ་ཐབས། སྦྱིན་སྲེག་སྤོག་ཆོག་དང་བཅས་པ་རྗེ་ས་སྐྱ་པས་མཛད་པ། ཚོགས་བདག་གླང་པོའི་གཟུགས་སྒྲུབ་ཀྱི་སྒོ་ནས་ནོར་སྦྱིན་པའི་ཞལ་གདམས། ཐབ་འཁོར། མཛོད་འཁོར།
དགེ་འདུན་འདུ་བའི་འཁོར་ལོ་སོགས་ཀྱི་གནད་ཡིག་དང་བཅས་པ་རྣམས་སོ། ༈ །དབང་བསྡུད་འདོད་པའི་རྒྱལ་པོའི་མན་ངག་གི་ཆོས་སྐོར་ཐོབ་པ་ལ། ཐུན་མོང་དང་ཐུན་མོང་མ་ཡིན་པ་གཉིས་ལས། དང་པོ་ལ་བླ་མ་བརྒྱུད་པའི་ལོ་རྒྱུས་མདོར་བསྡུས་པ། དབང་བསྡུད་ལས་ཀྱི་འཁོར་ལོ། ཡང་བསྡུད་ཐུགས་ཀྱི་འཁོར་ལོ་བྱུང་ཚུལ་སོགས་ལོ་རྒྱུས་ཅུང་ཟད་རྒྱས་པར་ཕྱེ་བ་བླ་མ་ཆོས་ཀྱི་རྗེའི་གསུང་། དབང་བསྡུད་ཀག་ཆོལ་མའི་ལུང་གི་རྗེས་གནང་གི་ཆོ་ག་དཔལ་ལྡན་ས་སྐྱ་པཎྜི་ཏས་མཛད་པ། བྱིན་རླབས་ཀྱི་ལུང་བླ་མའི་ཞལ་ཤེས་ས་སྐྱ་པཎྜི་ཏའི་མན་ངག ནམ་མཁའ་མཛོད་ཀྱི་རྗེས་གནང་བླ་མ་ས་སྐྱ་པའི་གདམས་པ། གྲོ་གེ་མའི་རྗེས་གནང་བླ་མའི་ཕྱག་བཞེས་སྔགས་འཆང་རྒྱལ་པོ་དཔལ་གྱི་མཛད་པ།
སྔགས་ཀྱི་རྒྱལ་པོའི་དམ་ཚིག་གི་དངོས་གྲུབ་མཆོག་བསྒྲུབ་པའི་ཐབས་ཞེས་བྱ་བ་འདོད་རྒྱལ་གྱི་སྒྲུབ་ཐབས་སློབ་དཔོན་རིན་ཆེན་རྡོ་རྗེས་མཛད་པ། རྒྱ་གར་མཁན་པོ་དེ་བཞིན་གཤེགས་པ་བསྲུང་བའི་དཔལ་གྱི་ཞལ་སྔ་ནས་དང་། བོད་ཀྱི་ལོ་ཙཱ་བ་བ་རི་རིན་ཆེན་གྲགས་ཀྱིས་བསྒྱུར་པ། གསལ་བྱེད་ཉི་མའི་འཁོར་ལོས་སྣོད་བཅུད་དབང་དུ་བྱ་བ་པཎྜི་ཏ་རྡོ་རྗེ་གདན་པས་མཛད་པ། རྒྱ་གར་གྱི་པཎྜི་ཏ་ཐ་བཱི་རིའི་ཞལ་སྔ་ནས་དང་། བ་རི་ལོ་ཙཱ་བས་བསྒྱུར་པ། དཔལ་མཁའ་འགྲོ་མའི་སྒྲུབ་ཐབས། དབང་བསྡུད་ལས་ཀྱི་འཁོར་ལོའི་མན་ངག་བ་རི་ལོ་ཙ་བས་བསྒྱུར་པ། ཁམས་གསུམ་དབང་དུ་བསྡུ་བའི་མན་ངག་ཁྱད་པར་ཅན་བླ་མ་རྡོ་རྗེ་གདན་པས་མཛད་པ། འཕྲིན་ལས་བཞིའི་སྒྲུབ་ཐབས་ཀྱི་དོན་ཡང་དག་པར་བསྡུ་བ་རྒྱ་སྒོམ་ཚུལ་ཁྲིམས་གྲགས་ཀྱིས་མཛད་པ།
སློབ་དཔོན་རིན་ཆེན་རྡོ་རྗེའི་སྒྲུབ་ཐབས་གསལ་བར་བྱེད་པའི་འགྲེལ་པ་རིན་པོ་ཆེའི་མྱུ་གུ་རྗེ་ས་སྐྱ་པ་ཆེན་པོས་མཛད་པ། འཕྲིན་ལས་བཞིའི་དབྱེ་བའི་མན་ངག ལས་བཞི་འཁོར་ལོའི་རབ་གནས། སྤྱིའི་མན་ངག་མདོར་བསྟན་ཞེས་བྱ་བ་དབང་གི་འཕྲིན་ལས་ཀྱི་ལག་ལེན་མན་ངག མངོན་རྟོགས་དམར་ཁྲིད་དུ་བཀོད་པ་རྒྱ་སྒོམ་ཚུལ་ཁྲིམས་གྲགས་ཀྱིས་མཛད་པ། དབང་བསྡུད་ཀག་ཆོལ་གྱི་སྒྲུབ་ཐབས་རྗེ་ས་པཎ་གྱིས་མཛད་པ། བསྙེན་སྒྲུབ་ལས་གསུམ་གྱི་ཡི་གེ་རྗེ་ས་སྐྱ་པ་ཆེན་པོའི་ཞལ་གདམས་ཐུན་མོང་མ་ཡིན་པ། བཟླས་པའི་ཞལ་གདམས་བླ་མ་ས་སྐྱ་པའི་གསུང་། དབང་གི་གཏོར་མའི་མན་ངག་ས་སྐྱ་པཎྜི་ཏའི་ཕྱག་བཞེས། དབང་གི་འཁོར་ལོའི་རབ་གནས་བ་རི་ལོ་ཙཱ་བའི་གདམས་པ།
མཆོད་པ་འབུལ་བའི་མན་ངག བསྟོད་པ་ས་པཎ་གྱིས་མཛད་པ། ཏིང་ངེ་འཛིན་གྱི་རིམ་པ་དང་། འཁོར་ལོའི་ནང་ཚང་བསྟན་པ་བ་རི་བའི་གདམས་པ། བསྒོམ་པའི་དུས་ཀྱི་ཏིང་ངེ་འཛིན་གྱི་ཞལ་གདམས་བླ་མ་ས་སྐྱ་པའི་གདམས་ངག་ཤིན་ཏུ་ཟབ་པ། སྔགས་ཀྱི་ཡི་གེའི་བྱིན་འཇུག་དང་བཟླས་ཐབས་ཞལ་ཤེས། གནད་ཀྱི་སྒྲུབ་ཐབས་སྙིང་འདྲ་བ། སྔགས་དང་འཁོར་ལོའི་གདན་ལུང་འབོག་པ་ར་ཛ་ལ་སོགས་པ་དབང་དུ་བྱེད་པའི་ཡིག་ཆུང་། མན་ངག་གི་བསྡུས་དོན་ཉུང་ངུ་མཆན་དང་བཅས་པ། ཀ་ཁ་འཁོར་ལོ་བརྩེགས་རིན་ཆེན་ཕྲེང་བ་ཞེས་བྱ་བ་ལས་ཕྲན་ཚེགས་བསྟན་པའི་སྐོར།
དབང་གི་སྦྱིན་སྲེག་བླ་མ་ས་སྐྱ་པ་ཆེན་པོའི་ཕྱག་བཞེས། སྐུ་གསུང་ཐུགས་ཀྱི་རབ་གནས་ཀྱི་ཞལ་གདམས་ཟིན་བྲིས། འཁོར་ལོའི་རབ་གནས་བྱ་ཐབས་བ་རི་ལོ་ཙཱ་བའི་གདམས་ངག བསྙེན་སྒྲུབ་ལས་གསུམ་གྱི་ཡི་གེ་བསྡུས་པ། ཌཱ་ཀི་མའི་འགྲོ་བ་དབང་བསྡུད་ཀྱི་གདམས་པ་ཞེས་བྱ་བ་དབང་དྲག་གི་མན་ངག འཁོར་ལོས་བསྒྲུབ་བྱ་དགུག་པ་སོགས་བ་རི་ལོ་ཙཱ་བའི་གདམས་པ། བླ་མ་ས་སྐྱ་པའི་ཞལ་གདམས། གཏོར་མའི་ཞལ་གདམས་རྗེ་ས་སྐྱ་པའི་ཕྱག་གཞེས། གནོད་སྦྱིན་རིན་ཆེན་བསྒྲུབ་པའི་ཨུ་པ་དེ་ཤ འཁོར་ལོའི་མན་ངག་གསུང་ཚད་མ།
འཁོར་ལོའི་བྲི་ལྟབ་སྦ་བའི་མན་ངག དབང་གི་ཙཀྲའི་ཞལ་གདམས། ནམ་མཁའ་མཛོད་ཀྱི་གདམས་པ། བསྙེན་སྒྲུབ་ལས་གསུམ་གྱི་གནད་བོད་དུ་འགྱུར་བའི་གདམས་ངག་ལ་ཟབ་པ། ཞལ་གདམས་ཟིན་བྲིས་མ། ཌཱ་ཀི་མའི་གདམས་པ། ཌཱ་ཀི་མའི་སྲོག་སྙིང་ཁོང་ནས་ཕྱུང་བ་བ་རི་ལོ་ཙཱ་བའི་གདམས་པ་ཆིག་བརྒྱུད། ཌཱ་ཀི་མ་བསྒྲུབ་པའི་ལག་ལེན། རྟགས་ཀྱི་ཡི་གེ་བ་རི་ལོ་ཙཱ་བ་བོད་དུ་འབྱོན་ཁར་བླ་མ་རྡོ་རྗེ་གདན་པས་གནང་བ། གཞན་དབང་དུ་བྱེད་པའི་གདམས་པ་རིན་པོ་ཆེ་པའི་ཞལ་གདམས་མཐར་ཐུག
ཚེ་བསྲིང་བའི་ཐབས། དེའི་ཞལ་ཤེས། རྒྱས་པའི་གཏོར་མའི་ཕྱག་བཞེས་ས་པཎ་གྱིས་མཛད་པ། དྲག་པོའི་འཕྲིན་ལས་བསྒྲུབ་པའི་མན་ངག ལུང་འབོགས་པའི་ཡི་གེ ཉིན་བསྲུང་མཚན་བསྲུང་གི་མན་ངག དེའི་ཡི་གེ་མཆན་བུ་དང་བཅས་པ་རྣམས་ཐོས་སོ། ༈ །གཉིས་པ་ཐུན་མོང་མ་ཡིན་པའི་ཡི་གེའི་སྐོར་ལ། ཁམས་གསུམ་འགྲོ་བ་དབང་བྱེད་ཀག་ཆོལ་བའི་བླ་མ་བརྒྱུད་པའི་ལོ་རྒྱུས་མཁས་པ་ཡོན་ཏན་ཁྲིས་མཛད་པ། དབང་བསྡུད་ཀག་ཆོལ་མའི་ཨཱ་ལྀ་ཀཱ་ལྀའི་སྔགས་རིང་བྲི་བཟླས་ཀྱི་མན་ངག་ས་སྐྱ་པཎྜི་ཏས་དག་ཅིང་གསལ་བར་མཛད་པ།
ཀག་ཆོལ་ཆེན་མོ་རྩ་བའི་ཐོ་ཡིག་བརྗེད་བྱང་རྗེ་ས་ཆེན་གྱིས་མཛད་པ། དེའི་འགྲེལ་ཊིཀ་སྦས་པ་མིག་འབྱེད་གསེར་གྱི་ཐུར་མ་རྗེ་ས་ཆེན་གྱིས་མཛད་པ། འཁོར་ལོའི་རབ་གནས་བྱ་བའི་མན་ངག་ཞལ་གདམས་དང་བཅས་པ་ས་སྐྱ་པཎྜི་ཏས་རྒྱས་པར་བཀོད་པ། བདེ་བ་རྒྱས་བྱེད་མའི་སྐུ་ལ་བརྟེན་པའི་དབང་གི་ནང་སྒྲུབ་ཟབ་མོ་རྗེ་ས་པཎ་གྱིས་མཛད་པ། གསང་སྒྲུབ་ཐ་ཆེན་ཙཀྲའི་ཡི་གེ་དང་། གནད་འབེབས་ཉི་ཟླའི་འཁོར་ལོའི་གདམས་པ་རྗེ་བཙུན་རིན་པོ་ཆེས་མཛད་པ། མཁའ་འགྲོ་མའི་སྤོགས་ཆོག་གི་གནད་ལ་དབབ་པའི་གདམས་པ་དང་། སྦྱིན་སྲེག་གི་ཡི་གེ་རྒྱས་པ་རྗེ་ས་པཎ་གྱིས་མཛད་པ། ཡུལ་བདག་དབང་དུ་བྱ་བ་བ་རི་བའི་མན་ངག་རྗེ་ས་སྐྱ་པའི་གསུང་། བཟླས་པའི་སྔགས་ཀྱི་འབྱིན་འཇུག
གསལ་བྱེད་ཉི་མའི་འཁོར་ལོའི་བསྡུས་དོན། མ་གྲུབ་སྤོགས་པའི་ཆོ་ག འཁོར་ལོའི་ལྟེབ་ཚིགས་ཀྱི་ཞལ་གདམས། མ་གྲུབ་གནད་འབེབས་ཀྱི་འཁོར་ལོའི་ཡི་གེ ཕོ་མོ་གནད་ཀྱི་འཁོར་ལོ། གནད་འབེབས་ཉི་ཟླའི་གདམས་པ། ཕོ་མོ་གནད་ཀྱི་འཁོར་ལོའི་ཞལ་གདམས་རྣམས་རྗེ་ས་སྐྱ་པ་ཆེན་པོའི་ཞལ་གྱི་གདམས་པ། ཐ་ཆེན་འཁོར་ལོའི་ཡི་གེ་གསང་བའི་སྒྲུབ་ཐབས། དེའི་ཞལ་གདམས། བླ་མ་ས་སྐྱ་བའི་གདམས་ངག་ནོར་བུ་རིན་ཆེན་ཕག་མོ་གྲུབ་པ་ལ་གནང་བ།
ཐ་ཆེན་འཁོར་ལོའི་ཡི་གེ་དབང་བསྡུད་དམ་པ། མཁའ་འགྲོ་མའི་རྫས་སྒྲུབ་གཤེན་བདེ་བའི་རྡོ་རྗེས་བླ་མ་སྐྱ་པ་ཆེན་པོ་ལ་ཞུས་པ། དེའི་གསལ་བྱེད་ཞང་བཙུན་སག་ཐང་པའི་ཞལ་གདམས། དབང་གི་རླུང་འཁོར་ཟབ་མོ། རླུང་ལྷ་ལས་ལ་བཞུགས་པ་སོགས་གབ་པའི་མན་ངག་ས་སྐྱ་པའི་ཞལ་གདམས། ཨཱ་ལྀའི་གནད་ཀྱི་མན་ངག་ཡིད་བཞིན་ནོར་བུ། དེའི་ཞལ་ཤེས། ཨཱ་ལྀའི་སྦྱིན་བསྲེག རྗེ་ས་ཆེན་དང་འགྲོ་མགོན་ཕག་མོ་གྲུབ་པ་གཉིས་ཀྱི་ཞུ་བ་ཞུ་ལན་ཨཱ་ལྀ་ཀཱ་ལྀ་ལས་སྣ་ཚོགས་ལ་འཇུག་པ་ཞེས་བྱ་བའི་གདམས་པ། འདོད་རྒྱལ་ཡབ་ཡུམ་སྦྲགས་ཏེ་བསྒྲུབ་པའི་མན་ངག་ལག་ལེན་དུ་དྲིལ་བའི་ནག་པོ་འགྲོ་ཤེས་སྔགས་འཆང་རྒྱལ་པོ་དཔལ་གྱིས་མཛད་པ།
དེའི་ཞལ་ཤེས་ས་སྐྱ་པའི་གདམས་པ་ཁྱད་པར་ཅན་འཛམ་གླིང་གསེར་གྱིས་བཀང་བ་ལས་ཆེ་ཆེར་དགའ་བ་དེ་ཉིད་ཀྱིས་མཛད་པ་ཐུན་མོང་མ་ཡིན་པའི་རྗེས་གནང་གི་ཟུར་འདེབས་འཇམ་དབྱངས་མགོན་པོས་མཛད་པ། དབང་བསྡུད་ལས་ཀྱི་འཁོར་ལོའི་འགྲེལ་པ། ཁྱད་པར་ཅན་གྱི་སྒྲུབ་ཐབས་ནོར་བུ་གསལ་འབར་སྙིང་གི་ཐིག་ལེའི་དྭངས་མ་རྣམས་སོ། ། དེ་ལྟ་བུའི་དབང་བསྡུད་ནོར་ལྷའི་མན་ངག་གི་གླེགས་བམ་ཡོངས་རྫོགས་ཀྱི་དཀར་ཆག་རྗེ་ཚར་ཆེན་བློ་གསལ་རྒྱ་མཚོས་མཛད་པ་ཡང་ཐོས་སོ། ། ཆོས་སྐོར་དེ་དག་གི་བརྒྱུད་པ་གཞན་རྣམས་ནི་གོང་གི་རྗེས་གནང་སོ་སོའི་བརྒྱུད་པ་དང་འདྲ་ལ། ༈ །ཀུ་རུ་ཀུལླེའི་ནང་སྒྲུབ་སློབ་དཔོན་ཀླུ་སྒྲུབ་ནས་བརྒྱུད་པའི་ལྷ་ལྔའི་ཆོས་སྐོར་རྣམས་ཀྱི་བརྒྱུད་པ་ནི། རྡོ་རྗེ་འཆང་། ཀླུ་སྒྲུབ། ཀླུའི་བྱང་ཆུབ། དགའ་རབ་རྡོ་རྗེ།
རྡོ་རྗེ་གདན་པ། ཨརྻ་པ་ལ། བཻ་རོ་ཙ་ན། རྗེ་བཙུན་གནས་ནང་པ་་་་་་དུས་གསུམ་མཁྱེན་པ། ནས་བརྒྱུད་དེ། རྗེ་ཕྱོགས་ལས་རྣམ་རྒྱལ། ཚར་ཆེན་མན་གོང་དང་འདྲ། ༈ །ཡང་ཀུ་རུ་ཀུལླེའི་ཕྱི་ནང་གསང་གསུམ་གྱི་སྒྲུབ་ཡིག་རྒྱས་པ་ཞལ་ཤེས་དང་བཅས་དྭགས་པོ་བཀྲས་རྣམ་པས་མཛད་པའི་བརྒྱུད་པ་ནི། དྭགས་པོ་བཀྲས་རྣམ་པ། སྤྱན་སྔ་བསོད་ནམས་ལྷ་དབང་།
རྗེ་ཀརྨ་འཕྲིན་ལས་པ། ཚར་ཆེན་མན་གོང་དང་འདྲ། ༈ །ཡང་དམར་མོ་སྐོར་གསུམ་གྱི་ཆོས་སྐོར་གྱི་དཀར་ཆག་དང་། འདོད་རྒྱལ་གྱི་ཐུན་མོང་མ་ཡིན་པའི་བླ་མ་བརྒྱུད་པའི་གསོལ་འདེབས་ཚར་ཆེན་གྱིས་མཛད་པ་གཉིས། དེའི་རྗེས་གནང་གི་ལག་ལེན་ཟིན་བྲིས་གསལ་བྱེད་རྗེ་རིན་རྣམ་པས་མཛད་པ། འདོད་རྒྱལ་གྱི་འཁོར་ལོ་བྲི་བའི་ཟིན་བྲིས་ཀྱི་ཡི་གེ དེའི་སྒྲུབ་ཐབས་ཐུན་མོང་མ་ཡིན་པ་ཉམས་སུ་ལེན་ཚུལ། རྗེ་བསམ་གཏན་གླིང་པས་མཛད་པའི་ཉི་ཟླ་འཁོར་ལོའི་ཡི་གེ་རྣམས་ཀྱང་ཐོས། ༈ །ཡང་ཆོས་ཀྱི་རྗེ་དེ་ཉིད་ཀྱི་དྲུང་དུ། གུར་མགོན་ལྷ་བརྒྱད་སྦྲགས་ཏེ་སྒྲུབ་པ་ཐུན་མོང་མ་ཡིན་པའི་རྗེས་གནང་དང་།
ལྷ་མགོན་བཅུ་གཉིས་མའི་རྗེས་སུ་གནང་བ་ཐོབ་པའི་བརྒྱུད་པ་ནི། རྡོ་རྗེ་འཆང་། རྡོ་རྗེ་གུར། བྲམ་ཟེ་མཆོག་སྲེད། ནོར་བུ་གླིང་པ། དད་བྱེད་གོ་ཆ། ལོ་ཆེན་རིན་བཟང་། བྲག་སྟེང་པ། མལ་ལོ་ཙཱ་བ། བླ་མ་ས་སྐྱ་པ་ཆེན་པོ།
སློབ་དཔོན་རིན་པོ་ཆེ་བསོད་ནམས་རྩེ་མོ། རྗེ་བཙུན་རིན་པོ་ཆེ་གྲགས་པ་རྒྱལ་མཚན། ཆོས་རྗེ་ས་སྐྱ་པཎྜི་ཏ། འཕགས་པ་རིན་པོ་ཆེ། དམ་པ་ཀུན་དགའ་གྲགས། བླ་མ་བདག་ཉིད་ཆེན་པོ། མཁས་བཙུན་ནམ་མཁའ་ལེགས་པ། ཆོས་རྗེ་བླ་མ་དམ་པ། བླ་ཆེན་ཀུན་དགའ་རྒྱལ་མཚན། འཇམ་དབྱངས་ནམ་མཁའ་རྒྱལ་མཚན།
བདག་ཆེན་རྡོ་རྗེ་འཆང་། རྗེ་བཙུན་རྡོ་རིང་པ། རྗེ་བཙུན་སྒོ་རུམ་པ། དེ་གཉིས་ལ་མཁན་ཆེན་ཐམས་ཅད་མཁྱེན་པ་ཚར་པ་རྗེ། འཇམ་དབྱངས་མཁྱེན་བརྩེ་དབང་ཕྱུག རྡོ་རྗེ་འཆང་དབང་ཕྱུག་རབ་བརྟན། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཡང་ལྷ་བརྒྱད་ཐུན་མོང་མ་ཡིན་པའི་བརྒྱུད་པ་རྫོང་ལུགས་ནི། འཕགས་པ་རིན་པོ་ཆེ་ནས། ཞང་པ།
ན་བཟའ་པ། བླ་མ་དམ་པ། གཟུངས་པ། དགེ་བཟང་བ། བླ་མ་རིན་ཆེན། ཟུར་ཤཱཀྱ་དཔལ་བ། རྗེ་མུས་སྲད་པ། སྒྱི་ཆུ་བ་ཤེས་རབ་རིན་ཆེན། ཚར་ཆེན་མན་འདྲ། ཡང་ན་བྲག་ཕུག་པ་ནས།
བྲག་ཕུག་པ་དཀོན་མཆོག་རྒྱལ་མཚན། ས་སྐྱ་བུ་སྟོན་དབང་ཕྱུག་དར། ཐེག་ཆེན་ཆོས་རྒྱལ། རྫོང་པ་ཀུན་དགའ་རྒྱལ་མཚན། མཁན་ཆེན་ནམ་མཁའ་ལྷུན་བཟང་། མུས་སྲད་པ་མན་འདྲ། ༈ །འཁོར་རྐྱང་གི་རྗེས་གནང་པུ་ཏྲའི་ཟུར་བཀར་གྲགས་པ་ཐོབ་པའི་བརྒྱུད་པ་ནི། རྡོ་རྗེ་འཆང་། འཕགས་པ་ཀླུ་སྒྲུབ། སློབ་དཔོན་པདྨ་འབྱུང་གནས།
པཎྜི་ཏ་དྷརྨཱ་པཱ་ལ། ལོ་ཆེན་རིན་ཆེན་བཟང་པོ། བྲག་སྟེང་པ་ཡོན་ཏན་ཚུལ་ཁྲིམས། བླ་མ་མལ་ལོ་ཙཱ་བ། བླ་མ་ས་སྐྱ་པ་ཆེན་པོ་ཀུན་དགའ་སྙིང་པོ། སློབ་དཔོན་རིན་པོ་ཆེ་བསོད་ནམས་རྩེ་མོ། རྗེ་བཙུན་རིན་པོ་ཆེ་གྲགས་པ་རྒྱལ་མཚན། ཆོས་རྗེ་ས་སྐྱ་པཎྜི་ཏ་ཀུན་དགའ་རྒྱལ་མཚན། འགྲོ་བའི་མགོན་པོ་ཆོས་རྒྱལ་འཕགས་པ། དམ་པ་ཀུན་དགའ་གྲགས།
དགའ་ལྡན་པ་ཀུན་བསོད། གན་པ་རིན་རྒྱལ། དཔལ་ལྡན་བླ་མ་དམ་པ་བསོད་ནམས་རྒྱལ་མཚན། བླ་མ་དཔལ་ལྡན་ཚུལ་ཁྲིམས། གྲུབ་ཆེན་བུདྡྷ་ཤྲཱི། རྡོ་རྗེ་འཆང་ཀུན་དགའ་བཟང་པོ། སེམས་དཔའ་ཆེན་པོ་དཀོན་མཆོག་རྒྱལ་མཚན། བདག་ཆེན་རྡོ་རྗེ་འཆང་། རྗེ་རྡོ་རིང་པ། ཚར་ཆེན་བློ་གསལ་རྒྱ་མཚོ།
རྗེ་མཁྱེན་བརྩེ་དབང་ཕྱུག རྡོ་རྗེ་འཆང་དབང་ཕྱུག་རབ་བརྟན། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཡང་ན་འཕགས་པ་རིན་པོ་ཆེ། དམ་པ་ཀུན་དགའ་གྲགས། བླ་མ་བདག་ཉིད་ཆེན་པོ། མཁས་བཙུན་ནམ་མཁའ་ལེགས་པ། བླ་མ་དམ་པ་བསོད་ནམས་རྒྱལ་མཚན། བླ་ཆེན་ཀུན་དགའ་རྒྱལ་མཚན། འཇམ་དབྱངས་ནམ་མཁའ་རྒྱལ་མཚན།
བདག་ཆེན་རྡོ་རྗེ་འཆང་མན་གོང་དང་འདྲ། ༈ །ཡང་གཉན་མགོན་ཆེན་པོ་གདོང་བཞི་པའི་ཆོས་སྐོར་ཐོབ་པ་ལ། ཐོག་མར་བསྙེན་དུས་ཀྱི་མགོན་པོར་གྲགས་པའི་རྗེས་སུ་གནང་བ་ཐོབ་པའི་བརྒྱུད་པ་ནི། རྡོ་རྗེ་འཆང་། ཀླུ་སྒྲུབ། བ་ལིཾ་ཏ། སངས་རྒྱས་ཡེ་ཤེས་ཞབས། མར་མེ་མཛད་བཟང་པོ། དཔལ་བདེ་བ། བི་མ་ལ་གུཔྟ།
རཏྣ་ཀིརྟི། རཏྣ་བཛྲ། རི་སུལ་གྱི་རྣལ་འབྱོར་མ། གཉན་ལོ་དར་མ་གྲགས། གནམ་ཁ་འུབ་པ། རྗེ་ས་ཆེན། སློབ་དཔོན་རིན་པོ་ཆེ། རྗེ་བཙུན་རིན་པོ་ཆེ། ས་པཎ། འཕགས་པ།
ཞང་དཀོན་མཆོག་དཔལ། བྲག་ཕུག་པ། བླ་མ་དམ་པ། མཁན་ཆེན་སེང་གེ་རྒྱལ་མཚན། ཡར་ཀླུང་པ་ཁུ་དབོན། འཇམ་དབྱངས་ནམ་མཁའ་རྒྱལ་མཚན། བདག་ཆེན་རྡོ་རྗེ་འཆང་། རྗེ་བཙུན་རྡོ་རིང་པ། ཚར་ཆེན་ཆོས་ཀྱི་རྒྱལ་པོ། འཇམ་དབྱངས་མཁྱེན་བརྩེ་དབང་ཕྱུག
རྡོ་རྗེ་འཆང་དབང་ཕྱུག་རབ་བརྟན། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །བསྒྲུབ་དུས་ཐུན་མོང་མ་ཡིན་པའི་རྗེས་གནང་ཐོབ་པའི་བརྒྱུད་པ་ནི། ཁ་ཆེ་རིན་ཆེན་རྡོ་རྗེ་ཡན་སྔར་བཞིན། དེ་ནས་ཏ་ཐཱ་ག་ཏ་རཀྵི་ཏ། གཉན་ལོ། ཁ་འུབ་པ་མན་སྔར་བཞིན། ཡང་ན་བླ་མ་དམ་པ་ནས། བཞི་ཐོག་པ་ཀུན་རིན། བཞི་ཐོག་པ་བློ་གྲོས་རྒྱལ་མཚན།
ཆོས་རྗེ་དགེ་བ་རྒྱལ་མཚན། མཚུངས་མེད་ཤེས་རབ་ཟླ་བ། རྗེ་བཙུན་རྡོ་རིང་པ། ཚར་ཆེན་ཆོས་ཀྱི་རྒྱལ་པོ། འཇམ་དབྱངས་མཁྱེན་བརྩེ་དབང་ཕྱུག གྲུབ་མཆོག་བསོད་ནམས་ཆོས་འཕེལ། རྡོ་རྗེ་འཆང་དབང་ཕྱུག་རབ་བརྟན། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །བྲམ་ཟེ་སྔགས་གཏད་ཐོབ་པའི་བརྒྱུད་པ་ནི། བླ་མ་དམ་པ་ཡན་སྔར་ལྟར།
དེ་ནས་བཞི་ཐོག་པ་ཀུན་རིན། བཞི་ཐོག་པ་བློ་གྲོས་རྒྱལ་མཚན། ཆོས་རྗེ་དགེ་བ་རྒྱལ་མཚན་མན་གོང་བཞིན་ནོ། ༈ །དཔལ་མགོན་གསང་སྒྲུབ་ཀྱི་རྗེས་གནང་ཐོབ་པའི་བརྒྱུད་པ་ནི། ཚར་ཆེན་ཡན་ཁྲིད་ཀྱི་བརྒྱུད་པ་བཞིན། དེ་ནས་རྗེ་བོན་དཀར་བ། སྤྱན་སྔ་ཆོས་རྒྱ་མཚོ། རྡོ་རྗེ་འཆང་དབང་ཕྱུག་རབ་བརྟན། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །དཔལ་མགོན་གདོང་བཞི་པའི་མན་ངག་གི་ཆོས་སྐོར་ཡོངས་རྫོགས་ཐོབ་པའི་ཆོས་ཀྱི་རྣམ་གྲངས་ནི།
རྗེ་ཚར་ཆེན་ཆོས་ཀྱི་རྒྱལ་པོས་མཛད་པའི་དཀར་ཆག་གི་ཡི་གེ་ལས་འདི་ལྟར་འབྱུང་སྟེ། དེ་ལ་སྤྱིར་ཁ་བ་ཅན་གྱི་ལྗོངས་འདིར་གསང་སྔགས་རྙིང་མ་བ་དང་། གསར་མ་བ་དང་། ཆེས་གསར་མ་བ་དག་ལས་བརྒྱུད་པའི་ཞིང་སྐྱོང་ནག་པོ་ཆེན་པོ་གདོང་བཞི་པའི་མན་ངག་གི་རིགས་མང་པོ་དག་སྣང་བ་ལས། གཙོ་བོར་ནི་མགོན་པོ་འདི་ཉིད་ཀྱི་ཆོས་སྐོར་འཕགས་ཡུལ་ནས་སྤྱན་འདྲེན་པར་བྱེད་པ་པོ་ནི་གཉན་ལོ་ཙཱ་བ་ཆེན་པོ་དར་མ་གྲགས་ཉིད་ཡིན་ལ། དེ་ཉིད་ནས་བརྒྱུད་དེ་བྱང་གི་ཕྱོགས་འདིར་མན་ངག་གི་བཤད་སྲོལ་ཆེ་ཆེར་རྒྱས་པར་མཛད་པ་ནི། རྗེ་བཙུན་ས་སྐྱ་པ་ཡབ་སྲས་བརྒྱུད་པར་བཅས་པ་དག་ཡིན་པས་ལུགས་འདི་ནི་སྙིང་པོར་གྱུར་པའི་མན་ངག་ཏུ་བཟུང་ངོ་། ། དེ་ཉིད་ཀྱི་མན་ངག་རྣམས་གབ་འཁྲུགས་འཐོར་བའི་སྐྱོན་སྤངས་པའི་ཕྱིར་དཀར་ཆག་ཏུ་འགོད་པར་བྱ་སྟེ། ཚུལ་འདི་ལའང་བརྒྱུད་པ་རྣམ་པར་དག་པ་གསུམ་ལས་འོངས་པའི་གདམས་ངག་གི་སྲོལ་གསུམ་མངའ་སྟེ། མ་ཧཱ་པཎྜི་ཏ་འབུམ་ཕྲག་གསུམ་པ་ནས་བརྒྱུད་པ་དང་།
ཤྲཱི་པཎྜི་ཏ་ཏ་ཐཱ་ག་ཏ་རཀྵི་ཏ་ལས་བརྒྱུད་པ་དང་། ཁརྶ་པ་ཎི་རི་སུལ་གྱི་རྣལ་འབྱོར་མ་ཀུ་ས་ལི་ཆེན་མོ་ནས་བརྒྱུད་པའོ། ། དང་པོ་ནི། མགོན་པོ་གདོང་བརྙན་ཅན་ནམ། ལས་སྦྱོར་གྱི་མགོན་པོར་གྲགས་པ་ཉིད་ཡིན་པ་ལ་དེའི་སྒྲུབ་ཐབས་ཀྱི་རྩ་བའི་རྒྱ་གཞུང་སློབ་དཔོན་འཕགས་པ་ཀླུ་སྒྲུབ་ཀྱིས་མཛད་པ་པཎྜི་ཏ་འབུམ་ཕྲག་གསུམ་པ་དང་གཉན་ལོས་བསྒྱུར་པ། རྒྱ་གཞུང་གི་འགྲེལ་པ་དྲི་མེད་དོན་གསལ་འཇམ་དབྱངས་རྒྱལ་མཚན་གྱིས་མཛད་པ། མངོན་རྟོགས། གཏོར་ཆོག འཁོར་མང་གི་མངོན་རྟོགས་རྣམས་བླ་མ་གོང་མས་མཛད་པ། ལས་སྦྱོར་གྱི་གསལ་བྱེད་ལས་ཀྱི་གཤམ་བུ་བརྒྱད་པའི་ཡི་གེ་གཉན་གྱིས་མཛད་པ།
ཞར་ལ་དཔལ་མགོན་ཁྱུང་ཞལ་ཅན་གྱི་སྒྲུབ་ཐབས་གསེར་གྱི་སྤུ་གྲིའི་ལག་ལེན་གྱི་ཡི་གེ འདི་ལ་བླ་མ་ཁ་ཅིག་གདོང་བརྙན་ཅན་ཟེར་བའི་ཆོས་སྐྱོང་ཟུར་པ་ཞིག་ཡིན་གྱི། ཞལ་བཞི་པའི་རིགས་མ་ཡིན་ཞེས་གསུངས་པར་གྲགས་ནའང་། དེ་ནི་རིགས་པ་མ་ཡིན་པའི་ཚུལ་གཞན་དུ་ཤེས་པར་བྱའོ། ། གཉིས་པ་ནི། བདག་མདུན་མགོན་པོ་ཞལ་ཁྲ་ཅན་ནམ། བསྒྲུབ་དུས་ཀྱི་མགོན་པོར་གྲགས་པ་ལ་བྱེད་ཅིང་། ལས་བཞིའི་བྱེ་བྲག་ཏུ་བསྒྲུབ་ཚུལ་ཤིན་ཏུ་ཟབ་པ་ཞིག་སྣང་ངོ་། ། འདི་ལ་རྩ་བའི་སྒྲུབ་ཐབས་ཏ་ཐཱ་ག་ཏ་རཀྵི་ཏ་རང་ཉིད་ཀྱིས་མཛད་པའི་ཞལ་བཞི་པའི་དམ་ཚིག་གི་དངོས་གྲུབ་བསྒྲུབ་པའི་ཐབས་ཞེས་བྱ་བའི་རྒྱ་གཞུང་དང་། དེ་ལ་བརྟེན་ནས་གཉན་ལོས་མཛད་པའི་ལོ་རྒྱུས་དང་།
སྒྲུབ་ཐབས་ཀྱི་རིམ་པ་དང་བཅས་པ་ཡོད་ཅིང་། ཕལ་ཆེར་ནི་སྙན་བརྒྱུད་ཀྱི་ཞལ་ཤེས་ལ་རག་ལས་པར་གསལ་ལོ། ། གསུམ་པ་ལ་ཟབ་ཅིང་རྒྱ་ཆེ་བ་ཕྱིའི་སྒྲུབ་སྐོར། རྡོ་རྗེའི་ལུས་ལ་གནད་དུ་བསྣུན་པ་གསང་བའམ་ནང་གི་མན་ངག སྙིང་ནང་གི་ཁྲག་ལྟ་བུ་ཁྱད་པར་གྱི་མན་ངག་གོ ། དང་པོ་ལ་ཡིད་ཆེས་ཤིང་ཁུངས་བཙུན་པའི་ཕྱིར་དུ་བརྒྱུད་པའི་ལོ་རྒྱུས་ཀྱི་ཡི་གེ་ནུས་ལྡན་དུ་བྱ་བ་རྗེས་གནང་གི་ཡི་གེ རྩ་བར་གྱུར་པ་བསྙེན་སྒྲུབ་ལས་གསུམ་གྱི་ཡི་གེ གསལ་བྱེད་དུ་གྱུར་པ་ལྷན་ཐབས་ཡན་ལག་གི་ཡི་གེ འཕྲལ་དུ་ཉེ་བར་མཁོ་བ་གཏོར་ཆོག་དང་བསྐང་བ། བསྟོད་བསྐུལ་གྱི་སྐོར་རྣམས་སོ། །
དང་པོ་ལ་ལོ་རྒྱུས་ཀྱི་ཡི་གེ་རྒྱས་པ་ས་ཆེན་གྱིས་མཛད་པ། འཕགས་པ་རིན་པོ་ཆེའི་གསུང་ལས་བྱུང་བའི་ལོ་རྒྱུས་ཀྱི་ཡི་གེའོ། ། གཉིས་པ་རྗེས་གནང་གི་སྐོར་ལ། བླ་མ་གཉན་ལོས་མཛད་པའི་རྗེས་གནང་གི་ཡི་གེ རྗེས་གནང་ཁ་འུབ་པས་མཛད་པ། ས་ཆེན་གྱིས་མཛད་པའི་རྗེས་གནང་གི་ཡི་གེ རྗེས་གནང་གསལ་བ་རྗེ་བཙུན་རིན་པོ་ཆེས་མཛད་པ། རྗེས་གནང་ཤིན་ཏུ་རྒྱས་པའི་ནག་པོ་འགྲོ་ཤེས་ཡར་ཀླུང་པ་ལྡོང་སྟོན་སེང་གེ་རྒྱལ་མཚན་གྱིས་མཛད་པ། དེ་ཉིད་ལས་བརྒྱུད་པའི་གྲི་སྙིང་བླ་རྡོ་སྲོག་འཁོར་ཕྱག་མཚན་རྣམས་ཀྱི་རྗེས་གནང་གི་ཡི་གེ གསུམ་པ་བསྙེན་སྒྲུབ་ལས་གསུམ་གྱི་ཡི་གེའི་སྐོར་ལ།
རྩ་བར་གྱུར་པ་རི་སུལ་གྱི་རྣལ་འབྱོར་མས་མཛད་པའི་སྒྲུབ་ཐབས་མཆན་བཤད་དུ་གྲགས་པའི་ཡི་གེ གཞུང་དེ་ལ་བརྟེན་ནས་བསྙེན་སྒྲུབ་ཀྱི་མན་ངག གཉན་ལོའི་ཨུ་པ་དེ་ཤ་ཞེས་བྱ་བ་དང་། བསྙེན་སྒྲུབ་ལས་གསུམ་གྱི་གནད་ཀྱི་ཡི་གེ་གཉན་གྱིས་མཛད་པ། སྒྲུབ་དུས་ཀྱི་ལས་ཁྲིགས་བླ་མ་ཁ་འུབ་པ་ཆེན་པོས་མཛད་པ། ཙ་ཏུརྨུ་ཁའི་ཨུ་པ་དེ་ཤ་ཞེས་བྱ་བ་རྗེ་ས་སྐྱ་པ་ཆེན་པོས་མཛད་པ། གོང་གི་ཁ་འུབ་པས་མཛད་པའི་ལས་ཁྲིགས་ཀྱི་གསལ་བྱེད་ཆོས་རྗེ་གཟུངས་ཀྱི་དཔལ་བས་མཛད་པ། བསྙེན་སྒྲུབ་ལས་གསུམ་གྱི་སྒྲུབ་ཐབས་ནག་པོ་འགྲོ་ཤེས་དགའ་ལྡན་པ་ཀུན་བསོད་ཀྱིས་མཛད་པ། རྣམ་གསུམ་ལག་ལེན་གསལ་བྱེད་ཆོས་རྗེ་བླ་མ་དམ་པ་བསོད་ནམས་རྒྱལ་མཚན་གྱི་གསུང་རྒྱུན་བསོད་ནམས་གྲགས་པས་ཟིན་བྲིས་སུ་བཀོད་པ། བསྙེན་པའི་གོ་རིམ་གྱི་ཡི་གེ་བཟླས་པ་དང་གེགས་སེལ་གྱི་མན་ངག་གསེར་ཆོས་བསྙེན་སྒྲུབ་ལས་གསུམ་སྤོག་ཆོག་ཤི་ས་བསྟན་པ་དང་བཅས་པའི་མངོན་རྟོགས་གསལ་བྱེད་གནད་ཀྱི་ཞལ་གདམས་མཐར་ཐུག
གཏོར་མའི་ཞལ་གདམས་སྙན་བརྒྱུད། ལས་རབ་འབྱམས་དང་བསད་བསྐྲད་ཀྱི་འཁོར་ལོའི་ཞལ་གདམས་སྙིང་ནང་གི་ག་ལྟ་བུ། བྱེ་བྲག་ཏུ་བསད་ལས་ཀྱི་འཁོར་ལོ་མན་ངག་མཁའ་འགྲོའི་ཁ་རླངས་ཅན་དུ་གྲགས་པ། འཁྲུལ་འཁོར་ལྟབ་ཅིང་སྦ་བ་སོགས་མནན་པའི་མན་ངག་སྙན་བརྒྱུད་སྦས་དོན་གསལ་བ་རྣམས་ཡར་ཀླུང་པ་མཁས་གྲུབ་སེང་གེ་རྒྱལ་མཚན་དཔལ་བཟང་པོས་མཛད་པ། བསྙེན་སྒྲུབ་ལས་གསུམ་གྱི་ཡི་གེ་སྒྲུབ་ཐབས་རྟ་བདུན་རྒྱལ་པོ་འཇམ་དབྱངས་རྒྱལ་མཚན་གྱིས་མཛད་པ། དེ་སྐོར་གྱི་ཡིག་ཆུང་བཞི་རྣམས་ཡོད། བཞི་པ་ལྷན་ཐབས་ཀྱི་སྐོར་ལ། སྤྱིའི་ལྷན་ཐབས་དང་། བྱེ་བྲག་གི་ལྷན་ཐབས། ལས་ཕྲན་བུའི་མན་ངག་གོ །
དང་པོ་ལ་ཞལ་གདམས་དོན་ལྔ་མ་ཤཱཀྱའི་དགེ་སློང་གཉན་གྱི་ཨུ་པ་དེ་ཤ་ཞེས་བྱ་བ། ཟབ་པའི་གནད་དྲུག་གི་ཡི་གེ་མཆན་བུ་དང་བཅས་པ་རི་སུལ་གྱི་རྣལ་འབྱོར་མའི་གསུང་། དེའི་གསལ་བྱེད་བླ་མ་གཉན་གྱིས་ཉེ་གནས་དར་མ་སེང་གེ་ལ་གནང་བ། མགོན་པོ་ཕ་ལྟར་བསྐུལ་ཞིང་ལྷ་མོ་སྲིང་ལྟར་གདུང་བའི་མན་ངག་གི་ཡི་གེ འདིའི་ཁྱད་པར་གྱི་དམ་ཚིག་གི་ཡི་གེ འཁོན་ནག་ཟས་སུ་བཟའ་བའི་གདམས་པ་སློབ་དཔོན་པདྨས་མཛད་པ། ཉམས་ཆག་བསྐང་བའི་ཡི་གེ་རྒྱས་བསྡུས་གཉིས་གཉན་གྱིས་མཛད་པ། དམ་ཚིག་གསོ་བའི་པདྨ་ཁ་སྦྱོར་གྱི་ཡི་གེ་རྒྱས་བསྡུས་ཁ་འུབ་པས་མཛད་པ། གཉིས་པ་ལ། སྔོན་འགྲོ་རྟེན་གྱི་སྐབས་སུ་ཕྱི་ནང་གསང་བ་དེ་ཁོ་ན་ཉིད་དང་བཅས་པའི་རྟེན་བཅའ་བའི་ཡི་གེ་བླ་མ་གཉན་གྱིས་མཛད་པ།
ནང་རྟེན་བླ་རྡོ་བཅའ་བའི་ཡི་གེ་རྒྱས་བསྡུས་གཉིས་གཉན་ལོའི་གསུང་། གསང་རྟེན་གྱི་སྐབས་སུ་གཏུམ་པོ་རང་བསྲུང་འཁོར་ལོའི་བྲི་ཚུལ། དེའི་ཐུན་མོང་མ་ཡིན་པའི་མན་ངག དེའི་བྲི་ཡིག དེའི་སྔགས་བྱང་། རྟེན་གྱི་འཁོར་ལོའི་བྲི་ཚུལ་རྒྱས་པ། འཁོར་ལོའི་རབ་གནས། རྒྱལ་ཚ་ལུང་མང་པོས་མཛད་པའི་རྟེན་གྱི་ཡི་གེ རང་བསྲུང་ཆེ་བ་ལིང་ཚེ་ཉི་ཤུ་པའི་བྲི་ཡིག་འཕགས་པ་རིན་པོ་ཆེས་ཞང་སྟོན་ཆོས་རྗེ་ལ་གནང་བ་རྣམས་སོ། ། མཆོད་པའི་སྐབས་སུ་མེ་ཏོག་བཞི་སྦྱོར་གྱི་ཡི་གེ
དེའི་གསལ་བྱེད་བ་ལིཾ་གི་མེ་ཏོག་རྙིང་པའི་ཨུ་པ་དེ་ཤ མགོན་པོའི་སྤོས་སྦྱོར་གྱི་མན་ངག་རྣམས་ལ་གཉན་གྱིས་མཛད་པའི་ཡིག་ཆུང་རེ་རེ་ཡོད་དོ། ། གཏོར་མའི་སྐབས་སུ་གཏོར་མ་བཅའ་ཐབས་དང་། གཏོང་ཐབས་ཀྱི་ཡི་གེ་གཉན་གྱིས་མཛད་པ། བརྟག་གཏོར་གྱི་མན་ངག་ཚིགས་བཅད་མ་རྣམས་ཐོས་སོ། ། དངོས་གཞི་བསྙེན་པའི་སྐབས་སུ་སྔགས་བྱང་། སྔགས་ཀྱི་ཐེམ་ཡིག་ཞིབ་མོ། ཐེམ་ཡིག་གསལ་བྱེད་བདག་ཆེན་རིན་པོ་ཆེ་བློ་གྲོས་རྒྱལ་མཚན་དཔལ་བཟང་པོས་མཛད་པ། སྔགས་ཀྱི་གནད་ཐེམ་ཡིག་སྤེལ་ཚིག་ཐོར་བུ་བ་འཕགས་པ་རིན་པོ་ཆེས་མཛད་པའི་ཐུན་མོང་དང་ཐུན་མོང་མ་ཡིན་པའི་བསྙེན་པའི་ཡི་གེ་རྣམས་ཡོད་དོ། ། བསྒྲུབ་པའི་སྐབས་སུ་སྒྲུབ་པའི་གནད་རྗེ་བཙུན་གྱི་གསུང་།
སྒྲུབ་པའི་རྟགས་ཀྱི་ཡི་གེ གཏོར་ལེན་བྱ་རོག་གི་བརྟག་པ། འཁུ་ལྡོག་མི་འབྱུང་ཞིང་ལས་མྱུར་དུ་བསྒྲུབ་པའི་ཡི་གེ རྩ་བ་དང་གནས་འབེབས་དང་ལས་ཚོགས་ཀྱི་འཁོར་ལོའི་ཞལ་གདམས། འཁོར་ལོ་དང་ལིང་ཚེ་དང་ལིང་གའི་ཞལ་ཤེས། འཁོར་ལོ་བྲི་ཐབས། འཁོར་ལོའི་སྔགས་བྱང་། འཁོར་ལོའི་སྔགས་བཀོད་ཚུལ། ལས་ཚོགས་འགའ་ཟུང་གི་འཁོར་ལོའི་མན་ངག་རྣམས་ཐོས། ལས་སྦྱོར་གྱི་སྐབས་སུ་བསད་སྔགས་རིང་ཐུང་གཉིས།
ཁ་སྦྱོར་དབྱེ་བ་བཞིའི་མན་ངག ལས་སྦྱོར་ཡིག་ཆུང་། མངོན་སྤྱོད་བསད་ལས་ཀྱི་ཡིག་ཆུང་། དགོང་ཟོར་གྱི་ཡི་གེ་རྒྱས་བསྡུས་གཉིས། ར་ཟོར་གྱི་ཡི་གེ ལས་མཐར་སྦྱིན་སྲེག་གི་ཡི་གེ་རྒྱས་པ་གོང་མས་མཛད་པ། བསྡུས་པ་སྔགས་འཆང་གཟུངས་ཀྱི་དཔལ་བས་མཛད་པ། ཁ་སྦྱོར་དབྱེ་བ་དམོད་བསྐུལ་རྣམས་སོ། ། སྤོག་ཆོག་གི་སྐབས་སུ་མ་འཆུན་ན་རང་ཉིད་ཞལ་བཞི་པར་བསྐྱེད་པའི་མན་ངག རྩ་དབུ་མ་ཆོས་འབྱུང་དང་བཅས་པའི་གནད་དབབ་ཡི་གེ
ཤི་ས་བསྟན་པའི་མན་ངག་གི་ཡི་གེ གསུམ་པ་ཕྲན་བུའི་སྐོར་ལ། མགོན་པོ་ལ་གཙུག་ལག་ཁང་གཏད་པའི་ཆོ་ག དེའི་གསལ་བྱེད། རང་དང་སློབ་མ་གཏད་པའི་ཡི་གེ རྫས་དང་ཡོ་བྱད་བསྲུང་བའི་ཡི་གེ ནོར་གྱི་རྗེས་སུ་འབྲངས་པའི་མན་ངག སྲེའུ་གསོ་བའི་འཁོར་ལོའི་མན་ངག ཡང་དེའི་མན་ངག་བྲམ་ཟེ་ཁ་སྤུ་ཅན་གྱི་གདམས་པ། ནོར་སྒྲུབ་ཡིད་བཞིན་ནོར་བུའི་མན་ངག
དབང་སྡུད་གྲི་ལག་གཡོབ་པ་དར་ཐོགས་ཀྱི་གདམས་པ། བསྒྲུབ་བྱ་དབང་དུ་བྱ་བ། སྤྱོད་ལམ་དབང་དུ་བྱ་བ། ཤྭ་བཟློག་གི་མན་ངག དགྲ་ལ་ལྟས་ངན་གཏོང་བའི་མན་ངག་ཆིག་བརྒྱུད་མ། ཆོ་འཕྲུལ་དབབ་པའི་མན་ངག དགྲ་བོ་ཆམ་ལ་འབེབས་པའི་རྫས་སྦྱོར། བསྐྲད་པའི་ལས་སྦྱོར། དེའི་ཞལ་ཤེས། ངག་མནན་པའི་མན་ངག
བཀའ་སྡོད་མ་ཧཱ་བ་ལ་ལ་བརྟེན་ནས་འདྲེ་བཙན་ཐབས་སུ་མནན་པའི་མན་ངག་རྣམས་སོ། ། ལྔ་པ་ཉེར་མཁོའི་སྐོར་ལ་གསུམ་སྟེ། གཏོར་ཆོག བསྐང་བ། བསྟོད་བསྐུལ་ལོ། ། དང་པོ་ལ་གཉན་ལོས་ཉེ་གནས་དར་མ་སེང་གེ་ལ་གནང་བའི་གདོང་བཞི་པ་མཆོད་པའི་ཆོ་ག་ཞེས་བྱ་བ། དེའི་ཁ་སྐོང་གཉན་གྱིས་མཛད་པ། བླ་མ་ཁ་འུབ་པས་མཛད་པའི་གཏོར་ཆོག རྗེ་ས་ཆེན་གྱིས་མཛད་པའི་གཏོར་ཆོག གཏོར་ཆོག་འཕགས་པ་རིན་པོ་ཆེས་མཛད་པ།
དམར་ཆོས་ཀྱི་རྒྱལ་པོས་མཛད་པའི་གཏོར་ཆོག དྲག་པོའི་གཏོར་བཟློག་གི་མན་ངག་ཡར་ཀླུང་པ་སེང་གེ་རྒྱལ་མཚན་གྱིས་མཛད་པ། དེའི་ཕྱག་ལེན་རྗེ་བཙུན་ཆོས་རྗེས་མཛད་པ་རྣམས་སོ། ། གཉིས་པ་ལ་དམ་རྫས་ཀྱི་བསྐང་བ་སྤྱན་འདྲེན་དང་བཅས་པ་གཉན་ལོས་མཛད་པ། ཕྱག་མཚན་འབུལ་བའི་ཚིགས་བཅད་གཉན་གྱིས་མཛད་པ། གཏོར་བསྐང་ཁ་འུབ་པས་མཛད། མདོས་བསྐང་མགོན་པོ་ཉིད་ཀྱིས་བླ་མ་ཁ་འུབ་པ་ལ་དངོས་སུ་གནང་བ་རྣམས་སོ། ། གསུམ་པ་ལ། བསྟོད་པ་སྲིན་གཟུགས་མ་སློབ་དཔོན་ཀླུ་སྒྲུབ་ཀྱིས་མཛད་པ། ཞལ་བཞི་པའི་བསྟོད་པ་སངས་རྒྱས་ཡེ་ཤེས་ཞབས་ཀྱིས་མཛད་པ།
བྲམ་ཟེ་རིན་ཆེན་རྡོ་རྗེས་མཛད་པའི་བསྟོད་པ། བསྟོད་པ་མི་རྟོག་མ་རི་སུལ་གྱི་རྣལ་འབྱོར་མས་མཛད་པ། བླ་མ་གཉན་གྱིས་མཛད་པའི་བསྟོད་པ་པཾ་པད་མ། ཁ་འུབ་པས་མགོན་པོ་ཞལ་གཟིགས་པའི་བསྟོད་པ། མལ་ལོ་ཙཱ་བས་རྨི་ལམ་དུ་མགོན་པོ་ཞལ་གཟིགས་ནས་བསྟོད་པ། རྗེ་ས་ཆེན་གྱིས་མཛད་པའི་བསྟོད་བསྐུལ། ས་སྐྱ་པཎྜི་ཏ་ཆེན་པོའི་བསྟོད་པ། འཕགས་པ་རིན་པོ་ཆེའི་བསྟོད་པ། བསྟོད་པ་དམ་པ་ཀུན་གྲགས་ཀྱིས་མཛད་པ། ཆོས་རྗེ་བླ་མ་དམ་པས་མཛད་པའི་བསྟོད་པ་སྟོང་ཉིད་མ་དང་།
སྲིད་གསུམ་དབང་བསྒྱུར་མ་གཉིས། འཇམ་དབྱངས་གྲགས་པའི་མཚན་ཅན་གྱིས་མཛད་པའི་བསྟོད་པ། དམར་ཆོས་ཀྱི་རྒྱལ་པོས་མཛད་པའི་བསྟོད་པ། བསྟོད་པ་འཇམ་དབྱངས་འཁོན་སྟོན་གྱིས་མཛད་པ། བཀྲ་ཤིས་གྲུབ་ཀྱིས་མཛད་པའི་བསྟོད་པ། དྷརྨཱ་ཤྲཱི་བྷ་དྲས་བསྟོད་པ། མཁན་ཆེན་གནས་དྲུག་པས་བསྟོད་པ། རྩ་སྔགས་ཀྱི་དོན་བསྟོད་བྷ་ཝན་ཡོན་ཏན་བློ་གྲོས་ཀྱིས་མཛད་པ། སྐུ་གསུམ་མ་དང་ཐུན་གསུམ་མ་གཉིས་ཆོས་རྗེ་གཟུངས་ཀྱི་དཔལ་བས་མཛད་པ། ཧ་ཧ་རྒོད་པ་མ་ཆོས་རྗེ་བཟང་པོ་རྒྱལ་མཚན་པས་མཛད་པ།
རྩ་སྔགས་དང་མཐུན་པར་ཤྲཱི་མན་བྷ་དྲས་བསྟོད་པ། བཟང་པོའི་མཐའ་ཅན་གྱི་བསྟོད་པ། སྦས་པའི་རྣལ་འབྱོར་ཟུར་ཤཱཀྱ་དཔལ་གྱིས་མཛད་པའི་བསྟོད་བསྐུལ། གཉན་གྱིས་མཛད་པའི་རྩ་སྔགས་ཀྱི་དྲག་བསྐུལ། བསྟོད་བསྐུལ་མངོན་སྤྱོད་རོལ་པ། བསྟོད་བསྐུལ་ལས་ཀྱི་རྒྱལ་པོ། དམོད་བསྐུལ་ལས་ཀྱི་རྒྱལ་པོ་རྣམས་གཉན་ལོས་མཛད་པ། ཁ་འུབ་པས་མཛད་པའི་དམོད་བསྐུལ་རྣམས་སོ། ། དེ་དག་གིས་ནི་ཕྱིའི་སྒྲུབ་སྐོར་རྣམས་བརྗོད་ཟིན་ནས། གཉིས་པ་ནང་གསང་བའི་མན་ངག་ནི།
རྩ་གསུམ་འཁོར་ལྔའི་བསྒྲུབ་གཞི་ལ། བསྒྲུབ་བྱ་ལས་བཞིའི་མགོན་པོ་བཀོད་པའི་སྒྲུབ་བྱེད་བསྙེན་སྒྲུབ་ལས་གསུམ་གྱི་མན་ངག་གིས་ཚེ་འདིར་ཟུང་འཇུག་གི་གོ་འཕང་བསྒྲུབ་པའི་ཐབས་དང་། དེའི་ཆ་རྐྱེན་ལས་བཞི་བྱེ་བྲག་ཏུ་བསྒྲུབ་པའི་ཐབས་ཆེས་ཟབ་པ་ཞིག་ཡིན་ནོ། ། འདི་ལ་རྩ་བའི་ཡི་གེ་ཚིགས་བཅད་མ་དམ་པ་ཀུན་དགའ་གྲགས་ཀྱིས་མཛད་པ། གསང་སྒྲུབ་ཀྱི་ཁྲིད་གཞུང་མཚུངས་མེད་སྐྱེས་མཆོག་རྒྱལ་མཚན་གྱིས་མཛད་པ། ཁྲིད་ཡིག་ཞིབ་མོ་ཟུང་འཇུག་རྣམ་པར་རོལ་པ་བདུད་སྡེ་འཇོམས་པའི་བཤན་པ་ཆེན་པོ་ཞེས་བྱ་བ་བརྒྱུད་པའི་གསོལ་འདེབས་དང་བཅས་པ་རྣམས་སོ། ། གསུམ་པ་སྙིང་ནང་གི་ཁྲག་ལྟ་བུའི་མན་ངག་ལ་གཉིས་ཏེ། རི་སུལ་གྱི་རྣལ་འབྱོར་མས་བླ་མ་གཉན་ལ་གདམས་པའི་ཐུན་མོང་མ་ཡིན་པའི་ཤོག་རིལ་ཉེར་གཅིག་དང་། དེ་ལས་ཟབ་པའི་ཡིག་ཆུང་ངོ་། ། དང་པོ་ལ་གཙོ་བོར་གྱུར་པ་བསྲུང་བཟློག་བསད་མནན་ཚེ་སྒྲུབ་དང་བཅས་པའི་ཤོག་རིལ།
སྦས་ཏེ་འཛམ་གླིང་དུ་མ་གྲགས་པའི་སྙིང་ནང་གི་ཁྲག་ལྟ་བུའི་ཤོག་རིལ། ཆོས་སྐྱོང་ཞི་བ་ནོར་དུ་བསྒྲུབ་པའི་ཤོག་རིལ། ནང་ཙིཏྟ་ལ་བརྟེན་ནས་ཞལ་དངོས་སུ་བལྟ་བ་ཞིང་སྐྱོང་གི་ཤོག་རིལ། ཕྱིའི་འགབ་འདྲེ་བདུད་མོ་ཤནྟི་རོ་ཟན་མནན་པ་འབྲུག་མགོ་ཅན་གྱི་ཤོག་རིལ། ནང་གི་མལ་འོག་བསྲུང་བ། བྱད་མའི་ངག་མནན་པའི་ཤོག་རིལ། གསང་བ་རང་སྲོག་རྟེན་གྱི་འཁོར་ལོ་ཁ་སྦྱར་གྱི་ཤོག་དྲིལ། འཁོར་བསྲུང་ཞིང་མི་འཁུ་མི་ལྡོག་པའི་ཤོག་དྲིལ། ཡུམ་ཆེན་ཁྲོས་མའི་ཤོག་དྲིལ་ཆིག་བརྒྱུད། འཆི་མེད་ཚེ་བསྒྲུབ་པའི་ཤོག་དྲིལ།
དགོས་འདོད་ནོར་བུ་བསྒྲུབ་པའི་ཤོག་དྲིལ། རྫས་དང་། སྲོག་འཁོར་ལ་བརྟེན་ནས་སྐུ་དངོས་སུ་བལྟ་བའི་ཤོག་དྲིལ་སྙིང་རྒྱ་ཅན། ལྟས་ངན་ཆོ་འཕྲུལ་དབབ་པའི་ཤོག་དྲིལ། དགྲ་སྲོག་མྱུར་དུ་གཅོད་པ་ནག་པོ་སྲོག་རྩ་རྣོན་པོའི་ཤོག་དྲིལ། དགྲ་མཁར་རྨང་ནས་སྒྱེལ་བ་ནག་མོ་མཁར་སྒྱེལ་གྱི་ཤོག་དྲིལ་མཁར་བཤིག་པའི་སྤུ་གྲི་ནག་པོ་ཞེས་བྱ་བ། སེར་བ་དབབ་པ་གདོང་བཞི་པའི་སྤུ་གྲི་ངར་མའི་ཤོག་དྲིལ། ཞིང་སེལ་འཇུག་པ་སྤུ་གྲི་སོ་འདེབས་ཀྱི་ཤོག་དྲིལ། ཙ་ཏུརྨུ་ཁ་གཅུན་ཐབས་ཉི་ཟླ་ཅན་གྱི་ཤོག་དྲིལ། གནད་ལ་དབབ་པ་ལྷ་མོ་ནག་མོའི་ཤོག་དྲིལ་བཀའ་རྒྱ་ཅན།
མ་འཆུན་འཁུ་ལྡོག་བྱེད་ན་མནན་པའི་ཤོག་དྲིལ། ལས་བྱེད་དུ་མ་འདོད་ན་ཨར་གཏད་ཀྱི་ཤོག་དྲིལ་ཤིན་ཏུ་སྦས་པ་རྣམས་སོ། ། ཤོག་དྲིལ་དང་པོའི་གསལ་བྱེད་རྗེ་བཙུན་ཆོས་རྗེས་མཛད་པ་དང་། རྒྱུན་གྱི་ཉམས་ཁོ་བོས་མཛད་པ་རྣམས་ཐོས་སོ། ། གཉིས་པ་ལ་ཙ་ཏུརྨུ་ཁ་དཀར་པོ་ཚེ་འཕེལ་གྱི་སྒྲུབ་ཐབས། རྗེས་གནང་གི་ཡིག་ཆུང་། སེར་པོ་རྒྱས་པའི་ཡི་གེ ནག་པོ་དགྲ་བགེགས་སྒྲོལ་བའི་ཡི་གེ དམར་པོ་དབང་བསྡུད་ཀྱི་ཡི་གེ ལས་བཞིའི་མགོན་པོའི་མངོན་རྟོགས་ཀྱི་གསལ་བྱེད།
མགོན་པོ་སེར་པོའི་རྗེས་གནང་གི་ཡིག་ཆུང་། ལས་བཞིའི་མགོན་པོའི་སྒྲུབ་ཐབས་ཐེག་ཆེན་ཆོས་རྒྱལ་གྱིས་མཛད་པ། མགོན་དཀར་གྱི་ཚེ་སྒྲུབ་ཟླ་བའི་ཆུ་རྒྱུན་བརྒྱུད་པའི་གསོལ་འདེབས་དང་བཅས་པ། གཉན་ལོ་བོད་དུ་འབྱོན་ཁར་རི་སུལ་གྱི་རྣལ་འབྱོར་མས་གནང་བའི་བྲམ་ཟེ་དམོད་པའི་སྲོག་མཐུ་དགྲ་བོའི་སྲོག་གི་ཤན་པ་དམར་པོ། ལམ་བར་གྱི་ཆོམ་རྐུན་བརྟག་པའི་ཕྱིར་དུ་གདོང་བཞིའི་བཀའ་སྡོད་དྲང་སྲོང་ནག་པོ་པྲ་སེ་ནའི་མན་ངག དེའི་ཞལ་ཤེས་ཙ་ཏུརྨུ་ཁའི་ཐན་འགྱེད་གཉན་གྱི་མགུལ་ཁུག་མ། ཡུམ་ཆེན་བཞིའི་ཐན་འགྱེད། གཉན་མགོན་གྱི་པར་བུའི་མན་ངག གཉན་མགོན་ལྷ་དགུའི་ནོར་སྒྲུབ་ཐུན་མོང་མ་ཡིན་པ། རྫས་ཀྱི་སྒོ་ནས་དགྲ་བསད་པའི་ལས་སྦྱོར།
རྡོ་ནག་ཡིག་དམར་གྱི་སྒྲུབ་མཐུ། ཁང་སེལ་ནག་པོ། དགྲ་བོ་ཟླ་བ་གཅིག་ལ་བསད་པ་མཛེ་པོ་ནག་པོའི་མན་ངག དགྲ་བོ་ཀླུ་ལ་གཏད་པ་གཉན་གྱི་ན་ག་སྟོབས་འཕྲོག མོན་པ་ནག་པོ་ནོར་ཤེར་གྱི་མན་ངག དར་ལུང་གི་བྲག་སྤྲེའུ་དམར་འཛིངས་འདྲའི་རྨང་ནས་གནམ་ཁ་འུབ་པས་བཏོན་པའི་ཟངས་ཁབ་དམར་པོའི་བསད་ལས། སྲེག་བྱེད་མེའི་སྦྱོར་བ། གཅུན་པའི་མཐར་ཐུག་སྡིག་པ་ནག་པོའི་འཁྲུལ་འཁོར་གྱི་ལས་ཚོགས་རྣམས་ཐོས་སོ། ། གཞན་ཡང་གདོང་བཞི་པའི་སྒོ་ནས་སྲེའུ་གསོ་བའི་རྒྱུད་ཀྱི་གདམས་པ། བུ་འཚོལ་བའི་མན་ངག
མངལ་བསྲུང་བའི་གདམས་པ། སྲེའུ་གསོ་བའི་ཡི་གེ སྲིད་མེད་པ་བཙལ་བ། ལྟེ་བ་བསྒྱུར་བ། ཡོད་པ་གསོ་བ་རྣམས་ཀྱི་ཡི་གེ་བླ་མ་གཉན་གྱིས་མཛད་པ། ཞལ་གདམས་སྙིང་གི་དུམ་བུར་གྲགས་པའི་སྐོར་ལ། སྤུ་གྲི་སོ་འདེབས་ཀྱི་ཞལ་གདམས། རང་བསྲུང་ཁྲ་མོ་ཡིད་བཞིན་འཁོར་ལོའི་ཞལ་གདམས། རྟེན་གྱི་ཞལ་གདམས། གཏོར་མའི་ཞལ་གདམས།
སྔགས་ཀྱི་ཞལ་གདམས། འཁོར་ལོའི་ཞལ་གདམས་རྣམས་ཐོས། འདི་དག་ནི་ཆ་ཤས་སམ་རྐང་གྲངས་ཙམ་ཡི་གེར་བཀོད་པ་ཡིན་གྱི། ཐུན་མོང་མ་ཡིན་པའི་གནད་ཕལ་ཆེར་བརྒྱུད་པའི་མན་ངག་དང་ལྡན་པའི་བླ་མའི་སྙན་བརྒྱུད་ལྟོས་པ་ཁོ་ནར་སྣང་བས་མན་ངག་དང་བྲལ་བ་དང་ལུང་མེད་ཀྱང་དཔེ་ཙམ་ལ་བརྟེན་ནས་གཟུ་ལུམ་དུ་སྤྱོད་པ་རྣམས་ནི་མུན་ཁུང་ན་མདའ་འཕེན་པ་དང་། བྱིས་པ་གྲི་ཁར་རྩེ་བ་དང་མཚུངས་པས་ཤེས་ལྡན་དག་བག་ཡོད་པ་བྱོས་ཤིག ཚུལ་དེ་དག་རྣམས་གང་ལས་བརྒྱུད་པ་ཡིན་ཞེ་ན། སྨྲས་པ། རྡོ་རྗེ་འཆང་དང་ཀླུ་སྒྲུབ་མགོན། ། བ་ལིཾ་ཏ་པ་ཡེ་ཤེས་ཞབས། ། མར་མེ་མཛད་དང་དཔལ་བདེ་བ། །
སྦས་པའི་ཞབས་དང་རིན་ཆེན་གཉིས། ། རྣལ་འབྱོར་དབང་མོ་ལོ་ཆེན་གཉན། ། ཁ་འུབ་པ་དང་ས་སྐྱ་པ། ། རྗེ་བཙུན་སྐུ་མཆེད་པཎྜི་ཏ། ། བློ་གྲོས་རྒྱལ་མཚན་དཀོན་མཆོག་དཔལ། ། བྲག་ཕུག་པ་དང་བླ་མ་རྗེ། ། བླ་ཆེན་འཇམ་དབྱངས་ནམ་མཁའི་མཚན། ། བདག་ཆེན་རྡོ་རྗེ་འཆང་དབང་ཞབས། ། མཐུ་སྟོབས་དབང་ཕྱུག་ཀུན་སྤངས་རྗེ། ། གང་དེས་བཀའ་འབངས་བདག་ལ་འོ། །
ཕྱི་ཡི་མན་ངག་ཕལ་ཆེར་ནི། ། བླ་མ་དམ་པ་ཡར་ཀླུང་པ། ། བསོད་ནམས་རྒྱལ་མཆོག་འཇམ་དབྱངས་ཆེ། ། དེ་ནས་གོང་བཞིན་བརྒྱུད་ཀྱང་ཆོག ། ཕྱི་ཡི་སྒྲུབ་སྐོར་འགའ་ཞིག་ནི། ། ཆོས་རྗེ་བླ་མ་དཔལ་ལྡན་པ། ། ཤར་ཆེན་པ་དང་རྡོ་རྗེ་འཆང་། ། བདག་ཆེན་ཀུན་དགའ་དབང་ཕྱུག་ལ། ། འཁོན་སྟོན་མཁས་གྲུབ་མ་ཏིས་གསན། ། ཡིག་ཆུང་འགའ་ཡི་ལུང་དག་ནི། །
བླ་ཆེན་བདག་པོ་ཞ་ལུ་བ། ། པཎ་ཆེན་ཤཱཀྱ་མཆོག་ལྡན་ལ། ། རྗེ་བཙུན་ཆོས་རྗེས་གསན་པ་འོ། ། བདག་ནི་སྙིགས་དུས་ཁ་བའི་ལྗོངས། ། མ་རུང་རྒྱུ་བའི་ཁྲོད་དུ་ལྷུང་། ། འོན་ཀྱང་སྔོན་གྱི་ལས་དབང་གིས། ། ཡོངས་འཛིན་དམ་པ་འགའ་དང་མཇལ། ། ཁྱད་པར་ཞིང་སྐྱོང་ནག་པོའི་སྐོར། ། མཁས་གྲུབ་དམ་པ་བདུན་ལས་ཐོས། ། ཡང་སྒོས་དྲིན་ཅན་རྡོ་རྗེ་འཆང་། །
ཀུན་སྤངས་ཆེན་པོའི་ཞབས་པད་བསྟེན། ། དད་གུས་གསེར་གྱི་ལྡེ་མིག་གིས། ། ཟབ་དོན་ཐུགས་ཀྱི་སྒོ་ཕྱེ་ནས། ། སྙན་བརྒྱུད་བདུད་རྩིའི་བུམ་བཟང་གནང་། ། རྣམ་དཔྱོད་སྙིམ་པས་རབ་བཟུང་སྟེ། ། ནན་ཏན་རོ་འཛིན་གྱིས་མྱང་པས། ། ངེས་ཤེས་སྙིང་གི་དཀྱིལ་དུ་ཤར། ། ཕྱོགས་གཞན་སྨོན་པའི་རེ་བ་བྲལ། ། ཨེ་མ་ཁོ་བོ་སྐལ་བ་བཟང་། ། ཞེས་སོ། །
དེ་ལྟར་དཔལ་མགོན་ཞལ་བཞི་པའི་མན་ངག་གི་ཆོས་སྣའི་རྣམ་གྲངས་རྣམས་དང་། དེ་དག་བརྒྱུད་པ་གང་ལས་འོངས་ཀྱི་ཚིགས་སུ་བཅད་པ་དེ་དག་ནི་རྗེ་ཚར་ཆེན་གྱིས་མཛད་པའི་ཞལ་བཞི་པའི་མན་ངག་གི་དཀར་ཆག་ལས་ཇི་ལྟར་འབྱུང་བ་བཞིན་བཀོད་པ་ཡིན་ལ། དེ་ནས་རྗེ་བློ་གསལ་རྒྱ་མཚོའི་རྗེས་སུ། ཐམས་ཅད་མཁྱེན་པ་མཁྱེན་བརྩེ་དབང་ཕྱུག རྡོ་རྗེ་འཆང་དབང་ཕྱུག་རབ་བརྟན། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཡང་ཆོས་ཀྱི་རྗེ་དེ་ཉིད་ཀྱི་དྲུང་དུ། ཙ་ཏུརྨུ་ཁའི་མན་ངག་གི་ཆོས་སྐོར་གཞན་ཡང་ཐོབ་པ་ལ། དཔལ་མགོན་ཞལ་བཞི་པའི་སྒྲུབ་ཐབས་རྡོ་འབིད་སྲོག་གི་སྤུ་གྲི་དམར་ལེན་ཞེས་བྱ་བ་པཎྜི་ཏ་བྷོ་ཏ་རིས་མཛད་པ། རྗེ་ཚར་ཆེན་གྱིས་མཛད་པའི་ཞལ་བཞི་པའི་བླ་རྡོའི་མན་ངག་ཁྱད་པར་ཅན་གྱི་ཡི་གེ
ཡང་དེས་མཛད་པའི་རྗེས་གནང་གི་ཆོ་ག་རྒྱས་པ་དངོས་གྲུབ་ཀྱི་རྒྱ་མཚོ། བྲམ་ཟེ་མངགས་གཏད་ཀྱི་ཡིག་ཆུང་། དཔལ་མགོན་གདོང་བཞི་པའི་ཐུན་མོང་མ་ཡིན་པའི་རྗེས་གནང་གི་ཡི་གེ་བཀའ་རྒྱ་ཅན། གསང་སྒྲུབ་རྗེས་གནང་གི་ཡིག་ཆུང་། དཔལ་མགོན་ཁྱུང་ཞལ་ཅན་གྱི་རྗེས་གནང་། ཏ་ཐཱ་ག་ཏ་རཀྵི་ཏས་རྒྱ་གཞུང་གི་འགྲེལ་པ། གསང་ཁྲིད་ཀྱི་སྔོན་འགྲོའི་ཡི་གེ གསང་སྒྲུབ་ཀྱི་ལས་སྦྱོར་གྱི་ཡིག་ཆུང་། གདོང་བཞི་པའི་ཤྭ་ཟློག་གི་མན་ངག་རྣམས་ཚར་ཆེན་གྱིས་མཛད་པ། ཞལ་བཞི་པའི་ཐེབ་ཟློག་རྩི་ཚུལ་གཉན་གྱི་ཨུ་པ་དེ་ཤ
ཞལ་བཞི་པའི་ཙི་ཏའི་སྒྲུབ་མཐུ་ཟབ་མོ། གདོང་བཞི་པའི་སྒོ་ནས་ཆོ་འཕྲུལ་དབབ་པ། ཡུམ་སིངྒ་ལི་ནག་མོའི་ཐན་འགྱེད། རྒྱལ་འབུད། འཁར་བ་ནག་པོ་བརྡབ་པའི་མན་ངག་རྣམས་ཀྱི་ཡིག་རྙིང་། གཉན་ལོ་དང་གནམ་ཁ་འུབ་པས་མཛད་པའི་གདོང་བཞི་པའི་སྒོ་ནས་དཔལ་འབར་གྱི་མེ་བཀྲ་བརྟག་པའི་མན་ངག་གི་ཡི་གེ་རྣམས་ཀྱང་ཐོས། ༈ །ཡང་རྗེ་མཐུ་སྟོབས་ཀྱི་དབང་ཕྱུག་དེ་ཉིད་ཀྱི་དྲུང་དུ། དཔལ་མགོན་ཞིང་སྐྱོང་ནག་པོ་ཆེན་པོ་དགྲ་བོའི་སྟོབས་འཕྲོག་གདོང་བཞི་པའི་ཐུན་མོང་མ་ཡིན་པའི་སྒྲུབ་ཐབས་སྙིང་ཐིག་ཧ་ལ་ནག་པོའི་བེའུ་བུམ་ཡོངས་རྫོགས་ཐོབ་པའི་ཆོས་ཀྱི་རྣམ་གྲངས་ལ། དེ་ཉིད་ཀྱི་མན་ངག་གི་མ་ཡིག་རྗེ་ཚར་ཆེན་གྱིས་མཛད་པ། བུ་ཡིག་ལ་འཁོར་ལོའི་མན་ངག
འཁོར་ལོ་བྲི་བའི་མན་ངག སྲུང་བའི་འཁོར་ལོའི་མན་ངག བསྙེན་པའི་སྔོན་འགྲོ་རྣམ་གསུམ་གྱི་མན་ངག ཞལ་གདམས་སྙིང་གི་དུམ་བུ་སྤུ་གྲི་སོ་འདེབས་ཀྱི་མན་ངག གནད་ལ་དབབ་པ་རྣམ་བཞིའི་མན་ངག སྔགས་དག་པར་བྱ་བའི་མན་ངག རིགས་སྔགས་གོ་ལྡོག་པའི་མན་ངག ཤི་ས་བསྟན་པའི་གནད་ལྔའི་མན་ངག སྤོག་ཆོག་གི་མཚམས་སྦྱོར་གྱི་མན་ངག་སྟེ་མ་ཡིག་བུ་ཡིག་ཡོངས་རྫོགས་ཐོབ་པའི་བརྒྱུད་པ་ནི། རྡོ་རྗེ་འཆང་།
འཕགས་པ་ཀླུ་སྒྲུབ། བ་ལིཾ་ཏ་པ། སངས་རྒྱས་ཡེ་ཤེས་ཞབས། མར་མེ་མཛད། དཔལ་བདེ་བ། པཎ་ཆེན་དྲི་མེད་སྦས་པ། མཁས་པ་རིན་ཆེན་རྣམ་གཉིས། རི་སུལ་གྱི་རྣལ་འབྱོར་མ། བླ་མ་པཎྜེ་བ། པཎ་ཆེན་འབུམ་ཕྲག་གསུམ་པ།
གཉན་ལོ་དར་མ་གྲགས། གནམ་ཁ་འུབ་པ་ཆོས་ཀྱི་རྒྱལ་མཚན། བླ་མ་ས་ཆེན། སློབ་དཔོན་རིན་པོ་ཆེ། རྗེ་བཙུན་རིན་པོ་ཆེ། ཆོས་རྗེ་ས་སྐྱ་པཎྜི་ཏ། ཆོས་རྒྱལ་འཕགས་པ། ཞང་དཀོན་མཆོག་དཔལ། ན་བཟའ་བྲག་ཕུག་པ། བླ་མ་དམ་པ་བསོད་ནམས་རྒྱལ་མཚན།
བླ་ཆེན་ཀུན་དགའ་རྒྱལ་མཚན། འཇམ་དབྱངས་ནམ་མཁའ་རྒྱལ་མཚན། བདག་ཆེན་བློ་གྲོས་རྒྱལ་མཚན། ཀུན་སྤངས་ཆོས་ཀྱི་ཉི་མ། ཚར་ཆེན་བློ་གསལ་རྒྱ་མཚོ། འབྲོག་ནུབ་རི་ཤར་པ་རྡོ་རྗེ་འཛིན་པ་བྱམས་པ་དོན་གྲུབ། ཉམས་དང་རྟོགས་པའི་མངའ་བདག་གྲུབ་མཆོག་དབང་ཕྱུག་རབ་བརྟན། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཡང་ས་སྐྱ་པའི་བསྟན་འཛིན་རྫོང་ལུགས་ཀྱི་དགེ་བའི་བཤེས་གཉེན་རྣམས་ལས་བརྒྱུད་པའི་ཞལ་བཞི་པའི་མན་ངག རྗེ་མུས་སྲད་པའི་དཀར་ཆག་ནང་བཞིན་ཐོབ་པའི་ཆོས་ཀྱི་རྣམ་གྲངས་རྣམས་དཀར་ཆག་དེ་ཉིད་ལས་འདི་ལྟར་འབྱུང་སྟེ།
རྗེ་བཙུན་དཔལ་ལྡན་ས་སྐྱ་པ་ལ་དཔལ་རྡོ་རྗེ་ནག་པོ་ཆེན་པོ་ཞལ་བཞི་པ་བརྒྱུད་པའི་སྲོལ་མི་འདྲ་བ་གཉིས་ལས། བརྒྱུད་དེ་འོངས་པའི་མན་ངག་མངའ་སྟེ། ཏ་ཐཱ་ག་ཏ་རཀྵི་ཏ་ནས་བརྒྱུད་པ་དང་། རི་སུལ་གྱི་རྣལ་འབྱོར་མ་ནས་བརྒྱུད་པའོ། ། དང་པོ་ལ་ཏ་ཐཱ་ག་ཏ་རཀྵི་ཏ་ཉིད་ཀྱིས་མཛད་པའི་རྒྱ་གཞུང་གི་ཡི་གེ་དང་། དེའི་ལག་ལེན་བསྙེན་སྒྲུབ་ལས་གསུམ་གྱི་ཡི་གེ་བླ་མ་གཉན་གྱིས་མཛད་པ་ཡོད་དོ། ། གཉིས་པ་རི་སུལ་གྱི་རྣལ་འབྱོར་མ་ལས་བརྒྱུད་པ་ལ། རྩ་བའི་གཞུང་དང་། དེ་ལ་བརྟེན་པའི་མན་ངག་གཉིས་ལས། དང་པོ་ནི།
སྒྲུབ་ཐབས་མཆན་བཤད་ཅེས་བྱ་བ་སྔགས་དང་བཅས་པའོ། ། འདི་ལ་གསལ་བྱེད་ཀྱི་ཡི་གེ མཆན་དང་། མཧཱ་ཀཱ་ལའི་སྔགས་ཀྱི་གནད་ཅེས་བྱ་བ་ས་གཅོད་ཀྱི་ཡི་གེ་དང་། སྔགས་ཐེམ་བསྟན་པ་དང་། མཆོད་པའི་དེ་ཉིད་བསྟན་པ་དང་། སྔགས་ཀྱི་ཁ་སྐོང་སྔགས་ཆད་འཇུག་རྣམས་ཡོད་དོ། ། གཉིས་པ་དེ་ལ་བརྟེན་པའི་མན་ངག་ལ་ལྔ། ལོ་རྒྱུས་ཀྱི་ཡི་གེ་དང་། མཆོད་ཆོག་དང་།
རྗེས་གནང་དང་། བསྙེན་སྒྲུབ་ལས་གསུམ་གྱི་མན་ངག་དང་། མན་ངག་ཕྲན་ཚེགས་རྣམས་སོ། ། དང་པོ་ལ་བླ་མ་གཉན་གྱིས་ཆོས་སྐྱོང་བཙལ་བའི་ལོ་རྒྱུས་ཀྱི་ཡི་གེ་ཡོད་ལ། གཉིས་པ་མཆོད་ཆོག་ལ། རྒྱུན་དུ་མཆོད་པ་གཏོར་མའི་ཆོ་ག་དང་། ཁྱད་པར་དུ་མཆོད་པ་ཁ་སྐོང་གི་ཆོ་གའོ། ། དང་པོ་ལ་དཔལ་གདོང་བཞི་པའི་མགོན་པོ་མཆོད་པའི་ཆོ་ག་གཉན་གྱིས་ཉེ་གནས་དར་མ་སེང་གེ་ལ་གནང་བ། དེའི་ཁ་སྐོང་རྡོ་རང་བྱུང་གྲུ་གསུམ་སོགས་འགོད་ཚུལ། གཙོ་འཁོར་གསུམ་མའི་སྒྲུབ་ཐབས་གཉན་གྱི་མན་ངག
གནམ་ཁ་འུབ་པས་མཛད་པའི་སྒྲུབ་པའི་ལས་ཁྲིགས། ས་ཆེན་གྱིས་མཛད་པའི་སྒྲུབ་ཐབས། བསྟོད་འབུམ། བསྐུལ་རྣམས་སོ། ། གཉིས་པ་ཁྱད་པར་དུ་མཆོད་པ་ལ། མ་ཧཱ་ཀཱ་ལའི་རྟེན་གཟུགས་བསྒྲུབ་པའི་མན་ངག་གཉན་གྱིས་མཛད་པ། མདོས་ཆོག་གནམ་ཁ་འུབ་པས་མཛད་པ། མདོས་གཤོམ་རྒྱས་པ་ཆོས་རྗེ་ཨ་ནནྡ་མ་ཏིས་མཛད་པ་རྣམས་སོ། ། གསུམ་པ་རྗེས་གནང་ལ། བླ་མ་གཉན་གྱི་ཡི་གེ་གཅིག
རྗེ་བཙུན་ཆེན་པོའི་ཡི་གེ་གཅིག ཆོས་རྗེ་ཨ་ནནྡས་མཛད་པའི་ཡི་གེ་གཅིག་རྣམས་ཡོད་དོ། ། བཞི་པ་བསྙེན་སྒྲུབ་ལས་གསུམ་གྱི་མན་ངག་ལ། བསྙེན་སྒྲུབ་ལས་གསུམ་གྱི་མན་ངག་དངོས་དང་། དེའི་གསལ་བྱེད་ཀྱི་ཡི་གེ་ཕྲ་མོའོ། ། དང་པོ་ལ་གཉིས། ཡབ་ཡུམ་སྦྲགས་པའི་བསྙེན་སྒྲུབ་ལས་གསུམ་དང་། ཡུམ་གྱི་བསྙེན་སྒྲུབ་ལས་གསུམ་མོ།

དང་པོ་ལ་གཙོ་འཁོར་གསུམ་པ་ལ་བརྟེན་པའི་བསྙེན་སྒྲུབ་མནན་གསུམ་གྱི་མན་ངག་གཉན་གྱིས་མཛད་པ། གཙོ་འཁོར་གསུམ་ལྔ་གཉིས་ཀའི་བསྙེན་སྒྲུབ་ལས་གསུམ། དེའི་གསལ་བྱེད་ཀྱི་ཡི་གེ་རྙིང་པ། མགོན་པོ་བསྒྲུབ་དུས་ཀྱི་ལས་ཁྲིགས། དེ་གཉིས་ཀའི་གསལ་བྱེད་བསྙེན་སྒྲུབ་ལས་གསུམ་གྱི་ལས་ཁྲིགས་ཆེན་མོ། ཡང་བསྙེན་སྒྲུབ་ལས་གསུམ་གྱི་ལས་ཁྲིགས་ནག་པོ་འགྲོ་ཤེས་སུ་གྲགས་པ་ཆོས་རྗེ་གཟུངས་པས་མཛད་པ་རྣམས་སོ། ། གཉིས་པ་ཡུམ་གྱི་བསྙེན་སྒྲུབ་ལས་གསུམ་ལ། ཡུམ་སྲིན་མོ་ལས་མཁན་སྒྲུབ་ཐབས་གཉན་ཆིག་བརྒྱུད་མའོ། ། གཉིས་པ་གསལ་བྱེད་ཀྱི་ཡི་གེ་ཕྲ་མོ་ལ་གཉིས། ཐུན་མོང་དུ་གསལ་བྱེད་དང་། སོ་སོར་གསལ་བྱེད་དོ། །
དང་པོ་ནི། གཉན་གྱི་གདམས་པ་དྲུག་པ་དང་། ཞལ་གདམས་དོན་ལྔ་མ་དང་། འདིའི་ཁྱད་པར་གྱི་དམ་ཚིག་དང་། ཆོས་སྐྱོང་བསྟེན་ཐབས་དང་། གཏོར་མ་བཅའ་ཐབས་དང་། གཏོར་མ་གཏོང་ཐབས་རྣམས་སོ། ། གཉིས་པ་ལ་སོ་སོར་གསལ་བྱེད་ལ། རྟེན་གྱི་མན་ངག་ཅེས་བྱ་བ་ཕྱི་རྟེན་ནང་རྟེན་གསང་རྟེན་དེ་ཁོ་ན་ཉིད་ཀྱི་རྟེན་འཆའ་ཚུལ་གཉན་གྱིས་མཛད་པ། མ་ཧཱ་ཀཱ་ལའི་རྟེན་བཅའ་བ་ཞེས་པ་ནང་རྟེན་གྱི་གསལ་བྱེད་ཆུང་ངུ་ཞིག
གསང་རྟེན་གྱི་གསལ་བྱེད་གཏུམ་པོ་རང་བསྲུང་གི་འཁོར་ལོ་དང་། རྟེན་བཅའ་ཐབས་ཞེས་པའི་ཡི་གེ་རེ་རེ། རྟེན་བཅའ་ཐབས་ཀྱི་གནད་གསལ་བྱེད་ཀྱི་ཡི་གེ་གཅིག སྲུང་འཁོར་ལ་སྔགས་འབྲི་ལུགས། སྲུང་འཁོར་གྱི་སྔགས་བྱང་། བསྙེན་སྒྲུབ་ལས་གསུམ་གྱི་ཞལ་ཕྱག་གི་ཁྱད་པར། རྟེན་གྱི་མདུན་དུ་འབུལ་བའི་རྫས། མེ་ཏོག་བཞི་སྦྱོར་གྱི་ཡི་གེ་གཉིས། མཆོད་པའི་སྤོས་སྦྱོར། ཐུན་མོང་གི་བསྙེན་སྒྲུབ།
ཐུན་མོང་མ་ཡིན་པའི་བསྙེན་པ་འཕགས་པ་རིན་པོ་ཆེའི་ཡི་གེ སྔགས་ཀྱི་གནད། སྒྲུབ་པའི་མན་ངག་རྗེ་བཙུན་གྱི་གསུང་། གློ་བུར་དུ་ལས་འཆོལ་བའི་མན་ངག བསྙེན་སྒྲུབ་ལས་གསུམ་གྱི་རྟགས་མཚན། གཏོར་མའི་བཀྲ་རྟགས་བརྟག་པ། འཁོར་ལོའི་ཞལ་གདམས། འཁོར་ལོ་བྲི་ཐབས། འཁོར་ལོའི་སྔགས། འཁོར་ལོའི་མན་ངག་ཐུན་མོང་མ་ཡིན་པའི་གདམས་པ་ཞེས་བྱ་བ།
འཁོར་ལོ་དང་། ལིང་གའི་ཞལ་གདམས་གནད་ཀྱི་ཡིག་ཆུང་རེ་རེ། ཡང་གསང་ཐུགས་ཀྱི་ཉིང་ཁུ། ཁ་སྦྱོར་དབྱེ་བའི་མན་ངག དམོད་པ་ལས་སྦྱོར། མངོན་སྤྱོད་བསད་ལས། སྒོང་ཟོར། འཕང་པ་ཁྱུ་མཆོག་ཟོར་གྱི་ལས། ལས་མཐའ་སྦྱིན་སྲེག ལས་མི་བྱེད་ན་ཤི་ས་བསྟན་པ།
བདག་བསྐྱེད། རྩ་དབུ་མའི་མན་ངག ལྷ་མོ་ནག་མོའི་ཞལ་གདམས་རྣམས་སོ། ། ལྔ་པ་མན་ངག་ཕྲན་ཚེགས་ལ། སྲེའུ་གསོ་བའི་ཡི་གེ་ཆེ་ཆུང་གཉིས། ལས་རྒྱས་པ་ཡིད་བཞིན་ནོར་བུ། གྲི་ལག་གི་དབང་གི་ལས། བསྒྲུབ་བྱ་དབང་དུ་བྱ་བ། འཁོན་ནག་ཟས་སུ་བཟའ་བ། ལྟས་ངན་བཏང་བ།
ཆོ་འཕྲུལ་བཏང་བ། བསྐྲད་པའི་ལས། ཡང་བསྐྲད་པའི་ལས་ཞལ་ཤེས་དང་བཅས་པ། མནན་པའི་ལས། མ་ཧཱ་བཱ་ལ་ལ་བརྟེན་ཏེ་འདྲེ་མནན་པ། ཤྭ་ཟློག མགོན་པོ་ལ་རང་དང་སློབ་མ་རྫས་དང་ཡོ་བྱད་ལ་སོགས་པ་གཏོད་པ། གཙུག་ལག་ཁང་གཏོད་པ། དེའི་ལག་ལེན་གསལ་བྱེད། གནས་དང་མལ་ཆ་ནོར་རྫས་བསྲུང་བ།
མགོན་པོའི་གསང་བ། དམ་ཚིག་གསོ་བ། ཉམས་ཆག་བསྐངས་བཤགས། སྤྱོད་ལམ་དང་དབང་གི་བྱ་བ་རྣམས་སོ། ། དེ་ལྟར་དཔལ་རྡོ་རྗེ་ནག་པོ་ཆེན་པོ་ཞལ་བཞི་པའི་མན་ངག་དང་ཡི་གེའི་ཐོ་འདི་ནི། དཔལ་ལྡན་ས་སྐྱ་པའི་ལུགས་ཚང་ལ་མ་ནོར་བར་བཀོད་པ་ཡིན་ལ། གཞན་དག་གི་མགོན་པོ་གདོང་བརྙན་ཅན་གྱི་མན་ངག་བསྲེས་ཏེ། དཀྱིལ་འཁོར་དང་། སྐུ་གསུང་ཐུགས་ཡོན་ཏན་དང་འཕྲིན་ལས་ཀྱི་མགོན་པོ་སོགས་སུ་ཕྱེ་བ། བླུན་པོ་མགུ་བར་བྱེད་པའི་ཡི་གེ་དུ་མ་སྣང་བ།
མཁས་པ་དག་གིས་མཆིལ་མའི་ཐལ་བ་ལྟར་རིང་དུ་དོར་བར་བྱ། ཞེས་པ་དེ་དག་ནི་མུས་སྲས་པའི་དཀར་ཆག་ནས་ཇི་ལྟར་འབྱུང་བ་བཞིན་བཀོད་པ་ཡིན་ལ། མན་ངག་གི་ཡིག་སྐོར་དེ་རྣམས་ཡོངས་རྫོགས་ཐོབ་པའི་བརྒྱུད་པ་ནི། བླ་མ་དམ་པ་ཡན་ཆད་ཞལ་བཞི་པའི་མན་ངག་གཞན་དང་འདྲ་ལ། དེས་སྔགས་འཆང་གཟུངས་ཀྱི་དཔལ་བ། རྗེ་ཨཱ་ནནྡ་མ་ཏི། ཟུར་སྟོན་ཤཱཀྱ་ཤྲཱི་བྷ་དྲ། རྗེ་མུས་སྲད་པ་རྡོ་རྗེ་རྒྱལ་མཚན། རྒྱུད་གསུམ་སྨྲ་བ་ཤེས་རབ་རིན་ཆེན། རྗེ་ཚར་ཆེན་བློ་གསལ་རྒྱ་མཚོ།
འཇམ་དབྱངས་མཁྱེན་བརྩེ་དབང་ཕྱུག ཉམས་དང་རྟོགས་པའི་མངའ་བདག་རྗེ་དབང་ཕྱུག་རབ་བརྟན། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། ཡང་རྗེ་བླ་མས་མུས་སྲད་པའི་དཀར་ཆག་ནང་གི་མན་ངག་འདི་རྣམས་བླ་མ་གཞན་དང་གཞན་དག་ལས་ཀྱང་གསན་གསུངས་སོ། ༈ །ཡང་ཞིང་སྐྱོང་དུར་ཁྲོད་བདག་པོ་ཡབ་ཡུམ་གྱི་རྒྱུད་དང་། སྒྲུབ་ཐབས་རྗེས་གནང་། ལས་ཚོགས་ཀྱི་ཡིག་སྣ་མང་པོ་དང་བཅས་པ། བཻ་རོ་ཙ་ན་དང་། རྗེ་ས་ཆེན་དང་། ཡར་ཀླུང་པ་སེང་གེ་རྒྱལ་མཚན་སོགས་ཀྱིས་མཛད་པའི་ལུང་ཐོབ་པའི་བརྒྱུད་པ་ནི།
རྡོ་རྗེ་འཆང་། རྡོ་རྗེ་རྣལ་འབྱོར་མ། པདྨ་བཛྲ། ར་ཧུ་ལ། སྒེག་པའི་རྡོ་རྗེ། ཛྙཱ་ན་སིདྡྷི། དཔལ་དམ་ཚིག་གི་རྡོ་རྗེ། འཆི་མེད་བློ་གྲོས་བཟང་པོ། མཁས་པ་བཻ་རཱོ་ཙ་ན། དཔལ་ཆེན་སྒ་ལོ།
བླ་མ་ས་སྐྱ་པ་ཆེན་པོ། སློབ་དཔོན་རིན་པོ་ཆེ། རྗེ་བཙུན་རིན་པོ་ཆེ་གྲགས་པ་རྒྱལ་མཚན། བླ་ཆེན་ཡར་བསྒོམ། རྒྱལ་ཚ་ལུང་མང་པོ། མཁས་པ་ཡོན་ཏན་ཁྲི། དྲིན་ཆེན་སེང་གེ་བཟང་པོ། ཡར་ཀླུང་པ་སེང་གེ་རྒྱལ་མཚན། བླ་མ་བསོད་ནམས་རྒྱལ་མཆོག འཇམ་དབྱངས་ནམ་མཁའ་རྒྱལ་མཚན།
བདག་ཆེན་བློ་གྲོས་རྒྱལ་མཚན། རྡོ་རིང་ཀུན་སྤངས་ཆོས་ཀྱི་ཉི་མ། ཚར་ཆེན་བློ་གསལ་རྒྱ་མཚོ། རྗེ་མཁྱེན་བརྩེ་དབང་ཕྱུག རྗེ་བསོད་ནམས་ཆོས་འཕེལ། རྡོ་རྗེ་འཆང་དབང་ཕྱུག་རབ་བརྟན། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། འཁོན་ས་སྐྱ་པའི་བཀའ་སྲུང་དཀར་བདུད་ལྕམ་དྲལ་གྱི་སྒྲུབ་སྐོར། འཁོན་རོག་ཤེས་རབ་ཚུལ་ཁྲིམས་ལ། བཞི་ཐོག་བླ་བྲང་གི་ལྟག་གི་ཉི་ཟླ་ཕུག་པར་ཆོས་སྐྱོང་རང་གིས་དངོས་སུ་གནང་བའི་ཡིག་སྐོར་ཆ་ཚང་དང་བཅས་པ།
བདུད་རྒྱལ་ཐོད་ཕྲེང་ཅན་གྱི་རྒྱུད། མན་ངག་ཞར་བྱུང་དང་བཅས་པ་ཐོབ་པའི་བརྒྱུད་པ་ནི། ཆོས་སྐུ་ཀུན་ཏུ་བཟང་པོ། ལོངས་སྐུ་རྡོ་རྗེ་སེམས་དཔའ། སྤྲུལ་སྐུ་པདྨ་འབྱུང་གནས། འཁོན་ཀླུའི་དབང་པོ། འཁོན་རྡོ་རྗེ་རིན་ཆེན། འཁོན་ཤེས་རབ་ཡོན་ཏན། འཁོན་ཚུལ་ཁྲིམས་རྒྱལ་པོ། འཁོན་རྡོ་རྗེ་གཙུག་ཏོར།
འཁོན་དགེ་སྐྱབས། འཁོན་དགེ་མཐོང་། འཁོན་བལ་པོ། འཁོན་ཤཱཀྱ་བློ་གྲོས། འཁོན་རོག་ཤེས་རབ་ཚུལ་ཁྲིམས། འཁོན་དཀོན་མཆོག་རྒྱལ་པོ། བླ་མ་ས་སྐྱ་པ་ཆེན་པོ། སློབ་དཔོན་རིན་པོ་ཆེ་བསོད་ནམས་རྩེ་མོ། རྗེ་བཙུན་གྲགས་པ་རྒྱལ་མཚན། ཆོས་རྗེ་ས་སྐྱ་པཎྜི་ཏ།
འགྲོ་བའི་མགོན་པོ་ཆོས་རྒྱལ་འཕགས་པ། ཁ་འུབ་པ་འོད་ལྡན་དཔལ། བུ་ལུང་པ་ཀུན་དགའ་རྡོ་རྗེ། ལོ་ཙཱ་བ་མཆོག་ལྡན། དགའ་ལྡན་པ་ཀུན་བསོད། གན་པ་རིན་རྒྱལ། བླ་མ་དམ་པ་བསོད་ནམས་རྒྱལ་མཚན། བླ་ཆེན་ཀུན་དགའ་རྒྱལ་མཚན། ཐེག་ཆེན་ཆོས་ཀྱི་རྒྱལ་པོ། འཇམ་དབྱངས་ནམ་མཁའ་རྒྱལ་མཚན།
བདག་ཆེན་རྡོ་རྗེ་འཆང་བློ་གྲོས་རྒྱལ་མཚན། ཀུན་བཟང་ཆོས་ཀྱི་ཉི་མ། ཚར་ཆེན་ཆོས་ཀྱི་རྒྱལ་པོ། རྗེ་མཁྱེན་བརྩེ་དབང་ཕྱུག ཉམས་དང་རྟོགས་པའི་མངའ་བདག་རྗེ་དབང་ཕྱུག་རབ་བརྟན། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཡང་རྗེ་བཙུན་དེ་ཉིད་ཀྱི་དྲུང་དུ། དཔལ་ལྡན་ལྷ་མོ་འདོད་པ་ཁམས་ཀྱི་དབང་ཕྱུག་མ་འཇིགས་བྱེད་དུད་པའི་སོལ་བ་ཅན་གྱི་ཆོས་སྐོར་ཐོབ་པ་ལ། ཕྱི་སྒྲུབ་གཙོ་རྐྱང་གི་རྗེས་གནང་་་་་་རྔོག་བསོད་ནམས་དོན་གྲུབ་ཀྱིས་མཛད་པ། དང་།
གསང་སྒྲུབ་ནན་ཆགས་མ་ལྷ་ཉི་ཤུའི་རྗེས་གནང་རྔོག་བསོད་ནམས་བསྟན་འཛིན་གྱི་ཡིག་ཆའི་སྟེང་ནས་ཐོབ་པའི་བརྒྱུད་པ་ནི། རྡོ་རྗེ་འཆང་། ཕྱག་ན་རྡོ་རྗེ། འཕགས་པ་ཀླུ་སྒྲུབ། ལུས་མེད་ཡེ་ཤེས་མཁའ་འགྲོ གྲུབ་ཆེན་ཏི་ལོ་པ། ནཱ་རོ་པ། མར་པ་ལོ་ཙཱ། རྔོག་ཆོས་སྐུ་རྡོ་རྗེ། རྔོག་ཞེ་སྡང་རྡོ་རྗེ། རྔོག་ཐོགས་མེད་གྲགས་པ།
རྒྱལ་ཚ་ར་མོ། ཀུན་དགའ་རྡོ་རྗེ། གཟི་བརྗིད་གྲགས་པ། རིན་ཆེན་བཟང་པོ། ཆོས་རྒྱལ་བ། དོན་གྲུབ་དཔལ། རྔོག་བྱང་ཆུབ་དཔལ། རྔོག་བསོད་ནམས་དོན་གྲུབ། རྔོག་བསོད་ནམས་ལྷུན་པོ། རྔོག་བསོད་ནམས་བསྟན་འཛིན།
དྲིན་ཅན་ཚར་པ་ཆོས་རྗེ། འཇམ་དབྱངས་མཁྱེན་བརྩེ་དབང་ཕྱུག ཉམས་དང་རྟོགས་པའི་མངའ་བདག་རྗེ་དབང་ཕྱུག་རབ་བརྟན། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། ཡང་ན་རྒྱལ་ཚ་ར་མོ། སློབ་དཔོན་ལྕམ་མེ། སློབ་དཔོན་ནམ་མཁའ་དབང་ཕྱུག ཀུན་དགའ་དབང་ཕྱུག རིན་དཔལ། གྲགས་པ་རྒྱལ་མཚན།
ཀུན་དགའ་བཟང་པོ། རྔོག་བསོད་ནམས་དོན་གྲུབ། ཤཱཀྱ་དོན་འགྲུབ། བསོད་ནམས་ལྷུན་པོ་མན་འདྲ། ཡང་ན་རིན་ཆེན་བཟང་པོ་ནས། རིན་ཆེན་དཔལ། དཔལ་གྱི་རྡོ་རྗེ། སློབ་དཔོན་བཟང་དཔལ། བྱང་ཆུབ་དཔལ་མན་འདྲ། ཡང་ན་རིན་ཆེན་བཟང་པོ།
སངས་རྒྱས་སེང་གེ དཔལ་གྱི་རྡོ་རྗེ་མན་འདྲ། ༈ །དཔལ་ལྡན་ལྷ་མོ་དུད་སོལ་མའི་མན་ངག་ཟབ་མོའི་ཆོས་སྐོར་ཡོངས་རྫོགས་ཀྱི་གླེགས་བམ་ཐོབ་པའི་ཆོས་ཀྱི་རྣམ་གྲངས་ལ། ཐོག་མར་གླེགས་བམ་དཀར་ཆག་རྗེ་ཚར་ཆེན་གྱིས་མཛད་པ། ཕྱི་སྒྲུབ་ཀྱི་རྗེས་གནང་རྔོག་ཞེ་སྡང་རྡོ་རྗེས་མཛད་པ། དེའི་ལག་ལེན་གྱི་ཡི་གེ་རྔོག་བསོད་ནམས་དོན་གྲུབ་ཀྱིས་མཛད་པ། གསང་སྒྲུབ་ཀྱི་རྗེས་གནང་ཞེ་སྡང་རྡོ་རྗེས་མཛད་པ། དེའི་གསལ་བྱེད་མར་རྔོག་གི་ཕྱག་ལེན་གྱི་ཡི་གེ གསང་སྒྲུབ་ཀྱི་རྗེས་གནང་གི་ཡི་གེ་རྒྱས་པ་རྔོག་བསོད་ནམས་བསྟན་འཛིན་གྱིས་མཛད་པ། རྒྱུད་ཀྱི་སྐོར་ལ།
མཁའ་འགྲོ་མ་མེ་ལྕེ་འབར་བའི་རྒྱུད་ལེའུ་ཉི་ཤུ་རྩ་གཉིས་པ། དུད་སོལ་མའི་སྒོས་རྒྱུད་དངོས་གྲུབ་འབྱུང་བའི་རྒྱུད། ཕྱི་སྒྲུབ་ཀྱི་སྐོར་ལ་ལྷ་མོའི་སྒྲུབ་ཐབས་བྲམ་ཟེས་མཛད་པ། དེའི་བསྡུས་དོན་ཤོག་གཅིག་མ། དེའི་འགྲེལ་པ་ལག་ལེན་གྱི་ཞལ་གདམས་ཤིན་ཏུ་ཟབ་པ། གསང་སྒྲུབ་མ་མོ་ཉེར་གཅིག་གི་རྗེས་གནང་། ལྷ་མོའི་བསྙེན་པའི་ཡི་གེ སྒྲུབ་པ་དང་ལས་སྦྱོར་གྱི་ཞལ་གདམས། ཡང་ན་དུད་སོལ་མའི་ཞལ་གདམས་ཟབ་མོ། ཞལ་གདམས་རྨིས་ལྟས་མ།
གསང་སྒྲུབ་ཀྱི་རྒྱ་གཞུང་བིརྺ་པས་མཛད་པ། དེའི་འགྲེལ་པ་ལག་ལེན་མ། དྲག་མོ་རྐང་ཐང་རྣོ་བའི་མདེའུ་ཁ་ལ་རེག་ཆོད། དྲག་མོ་རྐང་ཐང་གི་སྒྲུབ་ཐབས་ཐུན་མོང་མ་ཡིན་པ། དྲག་མོ་རྐང་ཐང་ཡང་སྙིང་བཀོལ་བའི་སྒྲུབ་ཐབས། ལྷ་མོ་ཡང་གསང་རྐང་ཐང་དུ་བསྒྲུབ་པ། ཚེ་དང་བསོད་ནམས་རྒྱས་པ་སོགས་ཀྱི་ཡི་གེ རྟེན་དང་ལྟས་ངན་དབབ་པའི་ཡི་གེ མངོན་ཤེས་དང་པྲ་དབབ་པའི་ཡི་གེ་ཞལ་ཤེས་དང་བཅས་པ། དུད་སོལ་མའི་གཏོར་ཆོག་རྒྱས་པ།
དུད་སོལ་མའི་སྤྱན་འདྲེན། མཆོད་འབུལ། གཏོར་བསྐངས། གཏོར་བཤགས། བསྟན་སྐྱོང་སོགས་ཀྱི་ཡི་གེ བསྟོད་པ་འཕྲིན་ལས་རྣམ་བཞི་མ། ལྷ་དབང་པོ་བརྒྱ་བྱིན་གྱི་དགེ་བཅུའི་སྒོ་ནས་བསྟོད་པ། ཕྱོགས་བཅུའི་ལྷ་མོའི་བསྟོད་བསྐུལ། གཏོར་ཟོར་འཕངས་པའི་ཡི་གེ གཏོར་མནན་གྱི་ཡི་གེ
ལྷ་མོའི་འཕྲིན་ལས་ཀྱི་ལས་བྱང་རྒྱས་པ། རྔ་བརྡུང་ཐབས་ཀྱི་ཡི་གེ སྒྲུབ་ཐབས་མཁན་ཆེན་གནས་དྲུག་པས་མཛད་པའི་ཡི་གེ་སྟེ་དཀར་ཆག་ནང་བཞིན་ཚང་བར་ཐོབ། འཇམ་དབྱངས་སངས་རིན་པས་མཛད་པའི་ཕྱི་སྒྲུབ་ཀྱི་རྗེས་གནང་གི་ཡི་གེ་ཡང་ཐོས། ༈ །ཡང་རྗེ་དེ་ཉིད་ཀྱི་དྲུང་དུ། རྡོ་རྗེ་འཇིགས་བྱེད་ཀྱི་མན་ངག་གི་ཡིག་སྐོར་དབུས་སྟོད་པ་དཔལ་འཛིན་གྱིས་མཛད་པའི་ཆོས་ཀྱི་རྣམ་གྲངས་ལ། རྒྱུད་རྟོག་པ་གསུམ་པའི་མན་ངག་གི་ཞལ་ཤེས། རྟོག་གསུམ་འཕྲུལ་འཁོར་གྱི་ཡི་གེ གཤིན་རྗེ་གཤེད་ཀྱི་འཁྲུལ་འཁོར་གྱི་ལུང་སྦྱོར་རིན་ཆེན་འོད་ཀྱི་སྒྲོན་མ། རྡོ་རྗེ་འཇིགས་བྱེད་ཀྱི་བསྙེན་སྒྲུབ་ཀྱི་ཡི་གེ་སྙིང་གཏམ་ལག་ལེན།
དེ་ཉིད་གྲུབ་པའི་རྟགས་རྨི་ལམ་གྱི་བརྟག་ཚུལ། དྲག་ཤུལ་སྤྱོད་པའི་ཆོ་གའི་ཡི་གེ འཇིགས་བྱེད་ལ་བརྟེན་པའི་ཞི་བ་དང་། ཚེ་བསྲིང་བ་དང་། འབྱོར་པ་དང་། རིག་བརྒྱུད་རྒྱས་པར་བྱེད་པའི་སྦྱིན་སྲེག་གི་ཆོ་ག འཇིགས་བྱེད་ལ་བརྟེན་ནས་ཡམས་ནད་དང་། གདོན་དང་། དགྲ་བགེགས་ཞི་བར་བྱེད་པའི་མན་ངག རྒྱལ་སྲིད་དང་གྲགས་པ་དང་འབྱོར་པ་ཆེན་པོ་ཐོབ་པར་འཇིགས་བྱེད་ལ་བརྟེན་ནས་བསྒྲུབ་པའི་གདམས་ངག
རྡོ་རྗེ་འཇིགས་བྱེད་ཀྱི་དབང་གི་སྦྱིན་སྲེག དེའི་འགུགས་པའི་མན་ངག་ཟབ་མོ། རྒྱལ་པོ་དང་བཙུན་མོ་ལ་སོགས་པ་དབང་དུ་བྱ་བའི་མན་ངག རྣལ་འབྱོར་པ་ཕོ་མོ་གང་ཡིན་ཀྱང་ཕ་རོལ་པོ་དབང་བསྡུད་ཀྱི་མན་ངག བུ་མོ་རེངས་པའི་སྦྱོར་བ། འཇིགས་བྱེད་ཀྱི་ལས་མ་གྲུབ་ན་སྤོགས་པའི་ཆོ་ག དཔལ་གཤིན་རྗེ་གཤེད་ཀྱི་རྩ་བའི་སྔགས་བཟླས་པའི་ཚུལ་ངེས་པ་སེང་གེའི་ང་རོ། འཇིགས་བྱེད་ལ་བརྟེན་ནས་ཕ་རོལ་པོ་དབྱེ་བའི་མན་ངག གཏན་དགྲ་ཡུལ་ནས་བསྐྲད་པའི་མན་ངག རྒྱལ་བློན་བཙུན་མོ་དམག་དཔུང་དང་བཅས་པ་རེངས་པའི་མན་ངག
ཡང་ཕ་རོལ་པོ་རེངས་པར་བྱེད་པའི་གདམས་ངག་གཅིག གདུག་པ་ཅན་གྱི་དབང་པོ་རྣམས་ཉམས་པར་བྱེད་པའི་མན་ངག དགྲ་བོ་སྲིན་པོར་འཛིན་པའི་མན་ངག དགྲ་བོ་ལ་རིམས་ནད་བཏང་བའི་མན་ངག དགྲ་བོ་སྨྱོ་རུ་འཇུག་པའི་མན་ངག འཇིག་རྟེན་གསུམ་གྱི་བདུད་སྡེ་ཕུང་བར་བྱེད་པའི་མན་ངག འཇིགས་བྱེད་ལ་བརྟེན་པའི་ས་གསུམ་འཇོམས་པའི་འཁྲུལ་འཁོར། ལས་སྦྱོར་བདུད་སྡེའི་མཚོན་ཆ་འབར་བའི་ཕྲེང་བ། མངོན་སྤྱོད་ཀྱི་ཡི་གེ་བཤན་པ་ཆེན་པོ་རྣམ་པར་རོལ་པ་སྤོག་ཆོག་གི་མན་ངག འཇིགས་བྱེད་ཀྱི་དྲག་པོའི་སྦྱིན་སྲེག་དུས་ཀྱི་མེ་ལྕེ་འབར་བ།
གཏོར་མ་དྲུག་ཅུ་རྩ་བཞིའི་མན་ངག་གི་ཡི་གེ བཟླས་པའི་མན་ངག་ཐུགས་ཀྱི་འཁོར་ལོའི་གདམས་པ། རྟོག་པ་བདུན་པའི་འཕྲུལ་འཁོར་གྱི་ཡི་གེ གཤིན་རྗེ་རྒྱལ་པོ་བསད་པའི་ཆོ་ག བཙུན་མོ་དང་བཅས་པ་བསད་པའི་མན་ངག རྩ་སྔགས་ཀྱི་འཁྲུལ་འཁོར་དངོས་གྲུབ་ཀྱི་གཟི་བརྗིད་རབ་སྣང་ཞེས་བྱ་བ། རྡོ་རྗེ་འཇིགས་བྱེད་ལས་ཐམས་ཅད་ཀྱི་སྦྱིན་སྲེག་གི་ཆོ་ག་འཁོར་ལོ་རིན་པོ་ཆེའི་མཛོད་ཅེས་བྱ་བ། རྟོག་བདུན་འཁྲུལ་འཁོར་གྱི་ཆོ་ག གཤིན་རྗེ་དམར་ནག གདོང་དྲུག་སོགས་ལ་བརྟེན་ནས་སེམས་ཅན་གྱི་དོན་དུ་འཁྲུལ་འཁོར་གྱི་ཆོ་ག་རྩོམ་ཚུལ།
རྒྱུད་རྟོག་གསུམ་གྱི་ས་བཅད། རྟོག་གསུམ་གྱི་རྒྱས་འགྲེལ་རིན་པོ་ཆེའི་སྙེ་མ་རྣམས་ཐོབ་པའི་བརྒྱུད་པ་ནི། དབུས་སྟོད་པ་དཔལ་འཛིན་ཉི་མ་བཟང་པོ། བླ་མ་སྟག་ལུང་པ། ཞ་ལུ་བ་ཆེན་པོ་སྟག་ལུང་ངག་དབང་གྲགས་པ། མི་ཉག་པཎ་ཆེན་གྲགས་པ་རྡོ་རྗེ། མཁན་ཆེན་དཀོན་མཆོག་ཚུལ་ཁྲིམས། འགོས་སྟོན་རྡོ་རྗེ་སེང་གེ ཚར་ཆེན་བློ་གསལ་རྒྱ་མཚོ། འཇམ་དབྱངས་མཁྱེན་བརྩེ་དབང་ཕྱུག
སྔགས་འཆང་བསོད་ནམས་ཆོས་འཕེལ། ཉམས་དང་རྟོགས་པའི་མངའ་བདག་རྗེ་དབང་ཕྱུག་རབ་བརྟན། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཡང་འཇིགས་བྱེད་ཀྱི་རྒྱུད་རྟོག་པ་བདུན་པའི་རྣམ་བཤད་རྒྱལ་སྟོན་གྱིས་མཛད་པའི་སྟེང་ནས་ལུང་བཤད་ཤིན་ཏུ་སྨིན་པ་དང་། ཨུཥྞི་ཥ་རྭ་ལུགས་ཀྱི་ཡིག་སྣ་ལ། དེའི་མངོན་རྟོགས། སྲུང་ཟློག་གཉིས་ཀྱི་འཁོར་ལོའི་མན་ངག ལྷན་ཐབས་ཀྱི་ཡི་གེ ཞལ་གདམས་གནད་ཀྱི་ལྡེ་མིག དྲག་པོའི་ལས་སྦྱོར་གྱི་ཡིག་སྣ།
སྲུང་ཟློག་ཟབ་གནད། གཞན་ཡང་ཞལ་ཤེས་ཀྱི་ཡིག་ཆུང་འགའ་རེ་དང་བཅས་པ་དང་། ལས་གཤིན་ལྷ་བཅུ་གསུམ་གྱི་མཆོད་ཆོག་ཐར་པ་གླིང་པ་ཨརྻ་དེ་བས་མཛད་པ་རྣམས་ཐོས་པའི་བརྒྱུད་པ་ནི། བཅོམ་ལྡན་འདས་རྡོ་རྗེ་འཇིགས་བྱེད། ཡེ་ཤེས་ཀྱི་མཁའ་འགྲོ་རོ་ལངས་མ། རྣལ་འབྱོར་གྱི་དབང་ཕྱུག་ལ་ལི་ཏ་བཛྲ། ཨ་མོ་གྷ་བཛྲ། ཡེ་ཤེས་འབྱུང་གནས་སྦས་པ། པདྨ་བཛྲ། དཱི་པྃ་ཀ་ར་རཀྵི་ཏ།
བླ་མ་རྭ་ལོ་ཙཱ་བ་རྡོ་རྗེ་གྲགས། རྭ་ཆོས་རབ། རྭ་ཡེ་ཤེས་སེང་གེ རྭ་འབུམ་སེང་། རྭ་དཀོན་མཆོག་སེང་གེ རྭ་ཤེས་རབ་རྒྱལ་མཚན། རྒྱ་སྟོན་དབང་ཕྱུག་རྒྱལ་མཚན། རྒྱ་སྟོན་ཀུན་དགའ་བརྩོན་འགྲུས། མཁས་གྲུབ་བརྩོན་འགྲུས་བྱང་ཆུབ། གཉེན་པོ་བ་སློབ་དཔོན་ཀུན་དགའ་རྒྱ་མཚོ།
དབུས་སྟོད་པ་ཡོན་ཏན་ཆོས་རིན། ཡེར་པ་བ་བརྩོན་འགྲུས་རྒྱ་མཚོ། མལ་གྲོ་བ་གྲུབ་ཆེན་ཆོས་སྐྱོང་རྒྱ་མཚོ། མདོ་ཁམས་པ་བླ་ཆེན་ཡོན་ཏན་རྒྱ་མཚོ། ཚར་ཆེན་བློ་གསལ་རྒྱ་མཚོ། ཡོངས་འཛིན་མཁྱེན་བརྩེ་དབང་ཕྱུག མཻ་ཏྲི་དོན་གྲུབ་རྒྱལ་མཚན། སྤྱན་སྔ་ཆོས་ཀྱི་རྒྱ་མཚོ། ཉམས་དང་རྟོགས་པའི་མངའ་བདག་དབང་ཕྱུག་རབ་བརྟན། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ།།
༈ །།ཡང་ས་སྐྱ་པའི་མན་ངག་འཇམ་དཔལ་ནག་པོའི་རྗེས་གནང་ཐོབ་པའི་བརྒྱུད་པ་ནི། བླ་མ་རྡོ་རྗེ་གདན་པ་ཆུང་བ། བ་རི་ལོ་ཙཱ་བ། ས་ཆེན། སློབ་དཔོན་རིན་པོ་ཆེ། རྗེ་བཙུན་རིན་པོ་ཆེ། ས་པཎ། འགྲོ་མགོན་ཆོས་རྒྱལ་འཕགས་པ། ཞང་དཀོན་མཆོག་དཔལ། བྲག་ཕུག་པ་ཡེ་ཤེས་དཔལ།
བློ་བཟང་དཀར་མོ། དཀོན་མཆོག་ཐུགས་རྗེ། གླིང་སྨད་པཎྜི་ཏ། ཤེས་རབ་དཔལ་ལྡན། ཁམས་གསུམ་ཐམས་ཅད་མཁྱེན་པ། རྡོ་རྗེ་གདན་པ་ཀུན་དགའ་རྣམ་རྒྱལ་དཔལ་བཟང་པོ། སློབ་དཔོན་ཆེན་པོ་རིན་ཆེན་ཆོས་མཆོག མདོ་ཁམས་པ་ཡོན་ཏན་རྒྱ་མཚོ། རྗེ་ཚེ་དབང་བཀྲ་ཤིས། མཐུ་སྟོབས་དབང་ཕྱུག་རྣམ་རྒྱལ་བཀྲ་ཤིས།
ཉམས་དང་རྟོགས་པའི་མངའ་བདག་རྗེ་དབང་ཕྱུག་རབ་བརྟན། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། འདིའི་མན་ངག་ཡོངས་རྫོགས་ཀྱི་ཡི་གེ་རྗེ་ས་ཆེན་གྱི་གསུང་རབ་དང་། ཚར་ཆེན་ཆོས་ཀྱི་རྒྱལ་པོས་མཛད་པ་གཉིས་ཀའི་ལུང་ཡང་ཐོས་སོ། ༈ །མགོན་དཀར་ཡིད་བཞིན་ནོར་བུའི་སྒྲུབ་སྐོར་ལས་ཚོགས་མང་པོ་དང་ལྷག་པར་རྗེས་གནང་། བྲིས་སྐུ་བྱ་ཐབས། རབ་གནས་སོགས་ཀྱི་ཡིག་ཆུང་ཞལ་ཤེས་མང་པོ་རྡོ་རྗེ་འཛིན་པ་ནམ་མཁའི་མཚན་ཅན་གྱིས་ཕྱོགས་གཅིག་ཏུ་བྲིས་པའི་མན་ངག་གི་ཡི་གེ་གསར་རྙིང་རྣམས་ཀྱི་ལུང་ཡོངས་རྫོགས་ཐོབ་པའི་བརྒྱུད་པ་ནི། ཡེ་ཤེས་ཀྱི་མགོན་པོ། ར་ཧུ་ལ་གུཔྟ་བཛྲ། ཁྱུང་པོ་རྣལ་འབྱོར།
རྨོག་ཅོག་པ། སྐྱེར་སྒང་པ། གཉན་སྟོན་རིན་པོ་ཆེ། སངས་རྒྱས་སྟོན་པ། མཁས་གྲུབ་ཙང་མ་ཤང་སྟོན། རྒྱལ་མཚན་འབུམ། འཇག་པ་བྱམས་པ་དཔལ། བློ་གྲོས་དཔལ་བཟང་། ཀུན་དགའ་དཔལ་བཟང་། ཆོས་རྒྱལ་དཔལ་བཟང་།
འཁྲུལ་ཞིག་ཚུལ་ཁྲིམས་རྒྱལ་མཚན། མཁྱེན་རབ་རྗེ། རྗེ་རྡོ་རིང་པ། རྗེ་ཚར་ཆེན། རྗེ་མཁྱེན་བརྩེ་དབང་ཕྱུག རྗེ་དབང་ཕྱུག་རབ་བརྟན། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཡང་གནོད་སྦྱིན་ཆེན་པོ་ཟངས་ཀྱི་བག་ཙེ་ཅན་གྱི་རྗེས་གནང་ཐོབ་པའི་བརྒྱུད་པ་ནི། རྡོ་རྗེ་འཆང་། མ་ཧཱ་དེ་ཝ།
ཨཱ་ཙརྻ་ཉི་འོད་གྲགས་པ། སྲས་ཟླ་བ་ནག་པོ། པཎྜི་ཏ་དྷ་ར་ཏྲ་ཤུ། མགར་ལོ་ཙཱ་བ། གནམ་ཁ་འུབ་པ། རྗེ་ས་ཆེན། ཤུ་བུ་བཀྲ་ཤིས་འོད་ཟེར། གྲུབ་ཐོབ་མདར་ཆར། བོ་དོང་བརྩོན་འགྲུས་རྡོ་རྗེ། ཇོ་སྲས་སངས་རྒྱས་རིན་ཆེན།
ཤེས་རབ་མཚོ། བླ་མ་བསོད་ནམས་དབང་ཕྱུག ལྕང་སྤེ་བ་སེང་གེ་འབུམ། ཀུན་མཁྱེན་དཔལ་ལྡན་པ། སེང་གེ་བཟང་པོ། རྣམ་གྲོལ་བ་རིན་ཆེན་བཀྲ་ཤིས། རྟོགས་ལྡན་ཡོན་ཏན་མགོན་པོ། བླ་མ་རྡོ་རྗེ་གཞོན་ནུ་དཔལ། མུས་སྲད་པ་རྡོ་རྗེ་རྒྱལ་མཚན། སྒྱི་ཆུ་བ་ཤེས་རབ་རིན་ཆེན།
ཚར་ཆེན་བློ་གསལ་རྒྱ་མཚོ། རྗེ་མཁྱེན་བརྩེ་དབང་ཕྱུག གྲུབ་མཆོག་བསོད་ནམས་ཆོས་འཕེལ། ཉམས་དང་རྟོགས་པའི་མངའ་བདག་རྗེ་དབང་ཕྱུག་རབ་བརྟན། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཡང་མཐུ་སྟོབས་ཐོགས་མེད་དཔལ་མགོན་སྟག་ཞོན་ནག་པོ་གཙོ་འཁོར་གྱི་རྗེས་གནང་ཐོབ་པའི་བརྒྱུད་པ་ནི། རྡོ་རྗེ་འཆང་། ཕྱག་ན་རྡོ་རྗེ། སློབ་དཔོན་ཤིནྟ་གརྦྷ། ཁྲག་འཐུང་ནག་པོ།
སློབ་དཔོན་པདྨ། བལ་པོ་བྷ་སུ་དྷ་ར། སྣུབ་ཡེ་ཤེས། གཏེར་སྟོན་རྒྱ་ཞང་ཁྲོཾ། གཏེར་སྟོན་གྲྭ་པ་ཀུན་དགའ་གྲགས། སོ་བན་འབུམ་གྲགས། སྐྱོ་བན་མཐུ་ཆེན། ལྕེ་མདོ་སྡེ་སེང་གེ རྗེ་བཙུན་སྒ་ལོ། ལྕེ་བློ་ལྡན་སེང་གེ
ལྕེ་བཙུན་བསོད་ནམས་དཔལ། སྤྲུལ་སྐུ་དབང་ཕྱུག་རྡོ་རྗེ། འཇམ་དབྱངས་རིན་ཆེན་རྒྱལ་མཚན། དགའ་གདོང་པ་ཆོས་རྒྱལ་དཔལ་བཟང་། དཔལ་རི་བ་ཆོས་རྒྱལ་དཔལ་བཟང་། རྗེ་བཙུན་ཡབ་ཆོས་རྒྱལ་རིན་ཆེན་རྒྱལ་མཚན་དཔལ་བཟང་པོ། མཁན་ཆེན་ཐམས་ཅད་མཁྱེན་པ་ཚར་པ་ཆོས་རྗེ། འཇམ་དབྱངས་མཁྱེན་བརྩེ་དབང་ཕྱུག མཁན་ཆེན་བསླབ་གསུམ་རྒྱལ་མཚན། དེ་གཉིས་ལ་ཉམས་དང་རྟོགས་པའི་མངའ་བདག་རྗེ་དབང་ཕྱུག་རབ་བརྟན།
དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཡང་ན་རྗེ་བཙུན་སྒ་ལོ། སྲས་ཤེས་རབ་སེང་གེ བླ་མ་ཨ་ཀ་ར་སིདྡྷི། བླ་མ་རིན་ཆེན་དཔལ་བཟང་པོ། སྤྲུལ་སྐུ་དབང་ཕྱུག་རྡོ་རྗེ་མན་འདྲ། ཡང་ན་ལྕེ་མདོ་སྡེ་སེང་གེ གྲུ་ཤཱཀྱ་འབུམ། ལྕེ་བློ་ལྡན་སེང་གེ་མན་འདྲ། གཏོར་ཆོག་བསྐང་གསོ་རྣམས་ཚར་ཆེན་གྱིས་མཛད་པའི་ལུང་ཡང་ཐོས་སོ། །
འདིར་སྨྲས་པ། བྷཊྚ་ར་ཀ་ཤྭ་ར་ཊ་ཏྲི་དྷ་སྱཱ་ཨ་དྷིཥྛ་ན།་་་་་ རྗེ་བཙུན་དབང་ཕྱུག་རབ་བརྟན་བྱིན་རླབས་ཀྱིས། ། ཤྲཱི་མནྟ་ཨ་མྲྀ་ཏ་ཨཱ་ཡུཿཙ་བྷོ་ག་ཙ།་་་་་ དཔལ་ལྡན་འཆི་མེད་ཚེ་དང་ལོངས་སྤྱོད་དང་། ། ཨཱ་ཤྭ་རཿབ་ར་ཙཱ་ནནྡ་པུཎྱ་ཙ།་་་་་ དབང་ཕྱུག་མཆོག་དང་མཐའ་ཡས་བསོད་ནམས་དང་། ། ཡ་ཤ་ཨྱ་ད་ཡ་པུཥྚིཾ་ཤྲེ་ཡནྟུ།་་་་་ སྙན་གྲགས་དར་ཞིང་རྒྱས་པའི་དགེ་ལེགས་མཛོད། ། བདག་ཀྱང་ས་སྐྱའི་རྗེ་བཙུན་སྙན་བརྒྱུད་ཀྱི། །
གཏེར་ཆེན་ཉམས་རྟོགས་མངའ་བདག་ཁྱེད་ལྟ་བུར། ། གྱུར་ནས་བསྟན་འགྲོའི་དོན་མང་མཐར་ཕྱིན་ཏེ། ། སྐལ་བཟང་མང་པོའི་རེ་བ་སྐོང་བར་ཤོག ། དབང་བཅུ་མངའ་བའི་སྐྱབས་མཆོག་ཐུགས་རྗེ་ཡིས། ། ཉམས་རྟོགས་ཡོན་ཏན་ཀུན་གྱིས་རྒྱུད་ཕྱུག་ཅིང་། ། འཆི་མེད་རབ་བརྟན་དབང་པོ་ཀུན་གསལ་བའི། ། ངང་ནས་འདི་ཕྱིའི་དོན་ཀུན་འགྲུབ་གྱུར་ཅིག ། ཆོས་ཀྱི་རྗེ་དཔལ་ལྡན་བླ་མ་དམ་པ་རྣམས་ལས་དམ་པའི་ཆོས་ཇི་ལྟར་ཐོབ་པའི་ཚུལ་བཤད་པ་ཟབ་རྒྱས་ཆོས་ཀུན་གསལ་བའི་ཉིན་བྱེད་ཅེས་བྱ་བ་ལས། ཆོས་ཀྱི་རྗེ་ཉམས་དང་རྟོགས་པའི་མངའ་བདག་དབང་ཕྱུག་རབ་བརྟན་གྱིས་རྗེས་སུ་བཟུང་བའི་སྐབས་ཏེ་བརྒྱད་པའོ།། །། མངྒ་ལཾ།། །།
༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།། PAGE * MERGEFORMAT 38 ཨ་མྱེས་ཞབས། ཆོས་ཀྱི་རྗེ་རྗེ་བཙུན་དབང་ཕྱུག་རབ་བརྟན་གྱིས་རྗེས་སུ་བཟུང་བའི་ཚུལ་གྱི་སརྒ། PAGE * MERGEFORMAT 37
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
