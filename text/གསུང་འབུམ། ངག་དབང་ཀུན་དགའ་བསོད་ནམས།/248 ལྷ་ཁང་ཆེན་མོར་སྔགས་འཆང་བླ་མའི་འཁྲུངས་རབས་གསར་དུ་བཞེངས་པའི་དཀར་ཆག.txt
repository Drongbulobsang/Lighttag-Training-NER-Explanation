གསུང་འབུམ། ངག་དབང་ཀུན་དགའ་བསོད་ནམས།
པོད ༢༤༨
ལྷ་ཁང་ཆེན་མོར་སྔགས་འཆང་བླ་མའི་འཁྲུངས་རབས་གསར་དུ་བཞེངས་པའི་དཀར་ཆག
༄༅། །ལྷ་ཁང་ཆེན་མོར་སྔགས་འཆང་བླ་མའི་འཁྲུངས་རབས་གསར་དུ་བཞེངས་པའི་དཀར་ཆག་བཞུགས།། ཨོཾ་སྭསྟི་སིདྡྷཾ། སྤྲུལ་པའི་ལྷ་ཁང་ཆེན་མོའི་ཁྱམས་སྟོད་ཀྱི། ། བྱང་ངོས་ལོགས་བྲིས་གསར་དུ་བསྐྲུན་པ་འདི། ། རྗེ་བཙུན་སྔགས་འཆང་བླ་མ་ཐམས་ཅད་མཁྱེན། ། ངག་དབང་ཀུན་དགའ་བསོད་ནམས་འཁྲུངས་རབས་ཏེ། ། སྐྱེས་ཆེན་འདི་ཡི་ཐོག་མའི་སྤྲུལ་གཞི་ནི། ། རི་བོ་རྩེ་ལྔའི་འཇམ་དཔལ་སྨྲ་སེང་སྟེ། ། དེ་ཉིད་ཤཱཀྱའི་དུས་སུ་མོའུ་འགལ་བུར། ། སྤྲུལ་ཞིང་སློབ་དཔོན་པདྨ་སམ་བྷའི་དུས། །
རྫོགས་ཆེན་མངའ་བདག་ཤྲཱི་སིངྷར་གྲགས། ། ཆོས་ཀྱི་རྒྱལ་པོ་སྲོང་བཙན་སྒམ་པོའི་དུས། ། འཇམ་དབྱངས་ངོ་བོ་བློན་པོ་མགར་དུ་སྤྲུལ། ། འཕགས་པའི་ཡུལ་དུ་ཞི་བ་འཚོ་ཉིད་དང་། ། གནས་ལྔ་རིག་པ་མི་ཐུབ་ཟླ་བ་སོགས། ། པཎྜི་ཏ་ཡི་སྐྱེ་བ་བཅུ་གཅིག་ཏུ། ། བརྒྱུད་མར་བཞེས་ཤིང་སྒོ་མཐའ་ཡས་པ་ཡི། ། བློ་གྲོས་ལ་སོགས་རབ་བྱུང་སྔགས་པ་ཡི། ། རྟེན་ཅན་རྡོ་རྗེ་འཛིན་པའི་སྐྱེ་བ་དྲུག ། བར་མ་ཆད་པར་བྱོན་ཏེ་གངས་ཁྲོད་འདིར། །
སྣ་ནམ་ཆེན་པོ་རྡོ་རྗེ་བདུད་འཇོམས་དང་། ། ལྕོག་རོ་ཀླུ་རྒྱལ་གྱི་ཇོ་ཟླ་འོད་སོགས། ། སྒྲ་བསྒྱུར་ལོ་ཙཱ་དུ་མའི་སྐུར་འཁྲུངས་ཤིང་། ། དེ་ནས་འཇམ་དཔལ་དགེ་བསྙེན་ཟོལ་འཛིན་པ། ། དཔལ་ལྡན་རྩེ་མོ་ཞབས་དང་གྲགས་པའི་མཚན། ། མཆེད་དུ་སྤྲུལ་ནས་བསྟན་འགྲོའི་དོན་མང་མཛད། ། ཕྱིས་རབས་འགྲོ་མགོན་བསོད་ནམས་རྒྱལ་མཚན་དང་། ། རྒྱ་ནག་རྟས་མིང་ཆོས་ཀྱི་རྒྱལ་པོ་ཡི། ། གཙུག་གི་ནོར་བུར་ཞབས་ཟུང་ངལ་འཚོ་བའི། ། སྐྱེས་མཆོག་དམ་པ་ཐེག་ཆེན་ཆོས་རྗེ་དང་། །
མདོ་སྔགས་བསྟན་པའི་བདག་པོ་གོ་རམ་རྗེ། ། རྡོ་རྗེ་གདན་པ་ཀུན་དགའ་རྣམ་རྒྱལ་སོགས། ། སྐྱེས་མཆོག་སོ་སོར་སྤྲུལ་ནས་འགྲོ་དོན་མཛད། ། དེས་ན་འཕགས་པའི་ཡུལ་དུ་སྔོན་བྱོན་པའི། ། སློབ་དཔོན་ཆེན་པོ་ཤྲཱི་སིངྷ་དང་། ། བོད་ཀྱི་སྣ་ནམ་རྡོ་རྗེ་བདུད་འཇོམས་ཞབས། ། འགྲོ་མགོན་ཆོས་རྗེ་བསོད་ནམས་རྒྱལ་མཚན་དང་། ། ཕྱིས་བྱོན་ཀློང་ཆེན་རབ་འབྱམས་ཞེས་བྱ་རྣམས། ། རྡོ་རྗེ་གདན་པ་ཀུན་དགའ་མཚན་ཅན་དང་། ། ཐུགས་རྒྱུད་གཅིག་པར་རྣམ་ཐར་དག་ལས་ཤེས། །
རྒྱུ་མཚན་དེ་ཕྱིར་སྐྱེས་ཆེན་དེ་ཐམས་ཅད། ། སྔགས་འཆང་བླ་མའི་སྔོན་གྱི་སྐྱེས་རབས་སུ། ། བསྙོན་མེད་གྲུབ་ཅིང་དམ་པ་དེ་ཀུན་གྱིས། ། མཁྱེན་བརྩེ་བསྡུས་ནས་སྙིགས་མའི་མཐར་ཐུག་འདིར། ། མདོ་སྔགས་རིག་གནས་སྤྱི་དང་ཁྱད་པར་དུ། ། ས་སྐྱའི་ཡབ་ཆོས་རྒྱུད་གསུམ་མན་ངག་གི ། བསྟན་པ་གསོ་ཕྱིར་བསམ་བཞིན་བྱོན་པ་ནི། ། ཐམས་ཅད་མཁྱེན་པ་ཀླུ་སྒྲུབ་རྒྱ་མཚོ་་་་་་རྗེ་འདི་དང་འཇམ་དབྱངས་དཀོན་མཆོག་རྒྱ་མཚོ་ཐུགས་གཅིག་པར་ཡང་མི་འགལ་ལམ་སྙམ་མོ། སྟེ། ། དེ་ཉིད་སླར་ཡང་བསྟན་དང་འགྲོ་བའི་དོན། །
རླབས་ཆེན་བསྒྲུབ་ཕྱིར་འགྲན་བྲལ་གདུང་རིགས་སུ། ། ཆེད་དུ་སྤྲུལ་ནས་དུས་ངན་འདི་འདྲ་ལ། ། སྤྱིར་གྱི་བསྟན་དང་ཁྱད་པར་ས་སྐྱ་པའི། ། བསྟན་པ་བསྟན་འཛིན་དགོན་གནས་དང་བཅས་པ། ། ཡར་ངོའི་ཟླ་ལྟར་འཕེལ་ཞིང་རྒྱས་མཛད་པའི། ། རྣམ་ཐར་འདི་འདྲ་བསམ་ཚེ་སྐྱེས་ཆེན་འདི། ། མཐོང་ཐོས་དྲན་རེག་ཀུན་ཀྱང་དོན་ཅན་ཞེས། ། དིང་སང་ལྗོངས་འདིར་ཀུན་ཀྱང་གཏམ་དུ་གླེང་། ། དེ་ལྟར་རྣམ་འདྲེན་དམ་པའི་སྐྱེས་རབས་འདི། ། འཕྲིན་ལས་མགོན་པོ་མཆོག་གི་ལུང་བསྟན་དང་། །
སྔོན་བྱོན་གོང་མའི་རྣམ་ཐར་སོ་སོ་ལ། ། དཔྱོད་ལྡན་མཁས་པའི་ཚོགས་ཀྱིས་ཡང་ཡང་དུ། ། དཔྱད་པས་ངེས་པ་རྙེད་བཞིན་བྲིས་པ་ཡི། ། སྐུ་བརྙན་འདི་རྣམས་བཟོ་ཡི་རིག་བྱེད་མཁན། ། བི་ཤྭ་ཀརྨའི་ཕྱག་སོར་འདུ་བྱེད་ལ། ། ཅོ་འདྲི་ནུས་པའི་ཤེས་རབ་འབྱུང་གནས་དང་། ། རྣམ་དཔྱོད་མིག་ཡངས་གྲགས་པ་རིན་ཆེན་སོགས། ། མཆེད་གྲོགས་ལྔ་ཡི་སོར་རྩེའི་འཕྲུལ་ལས་གྲུབ། ། འདི་ཡི་སྦྱིན་བདག་སྔགས་འཆང་བླ་མ་ཡི། ། ཞབས་འབྲིང་བགྱིད་པའི་ཤཱཀྱའི་དགེ་སློང་གང་། །
བྱམས་པ་བསོད་ནམས་རབ་བརྟན་ཞེས་བྱ་བས། ། བསམ་པ་དག་ཅིང་སྦྱོར་བ་གུས་པས་བགྱིས། ། བསོད་ནམས་འདིས་མཚོན་དུས་གསུམ་དགེ་བའི་མཐུས། ། དྲིན་ཅན་བླ་མ་མཁན་ཆེན་ཆོས་ཀྱི་རྗེ། ། བསྟན་པ་རིན་ཆེན་རྒྱལ་མཚན་འཛིན་དེ་དང་། ། ལེགས་བྱས་བསོད་ནམས་མེ་ཤེལ་ཁམས་ལས་གྲུབ། ། ལུགས་ཟུང་མཁྱེན་པའི་འོད་ཟེར་འབུམ་འཕྲོ་བའི། ། བཀའ་དྲིན་མཉམ་མེད་ཁུ་དབོན་རྣམ་གཉིས་ཀྱི། ། དགོངས་པ་ཆོས་ཀྱི་དབྱིངས་སུ་རྫོགས་པ་དང་། ། ཁྱད་པར་གངས་ལྗོངས་འགྲོ་བ་ཡོངས་ཀྱི་སྐྱབས། །
དིང་སང་བསྟན་འཛིན་ཀུན་གྱི་རྒྱན་གཅིག་པུ། ། སྔགས་འཆང་བླ་མ་ཐམས་ཅད་མཁྱེན་པ་ཡི། ། ཞབས་པད་བསྐལ་བརྒྱའི་བར་དུ་བརྟན་གྱུར་ཅིག ། བདག་ཀྱང་དུས་འདི་ནས་བཟུང་བྱང་ཆུབ་བར། ། རྗེ་བཙུན་བླ་མ་མཆོག་དང་མི་འབྲལ་ཞིང་། ། འདི་དང་ཕྱི་མའི་བསམ་པའི་དོན་ཐམས་ཅད། ། འབད་མེད་ལྷུན་གྱིས་གྲུབ་པའི་རྒྱུར་བསྔོ་འོ། ། རྩ་བརྒྱུད་བླ་མ་རྣམས་ཀྱི་ཐུགས་རྗེ་དང་། ། ཡི་དམ་ཆོས་སྐྱོང་ནོར་ལྷར་བཅས་པ་ཡི། ། མཁྱེན་བརྩེ་ནུས་པའི་རྫུ་འཕྲུལ་བསམ་ཡས་ཀྱིས། །
ཅི་བསམ་ཆོས་བཞིན་འགྲུབ་པའི་བཀྲ་ཤིས་བྱོན། ། དཀར་ཆག་འདི་ནི་ལོགས་བྲིས་ཀྱི། ། སྦྱིན་བདག་ཉེ་གནས་སློབ་བུ་ཡིས། ། ནན་གྱིས་བསྐུལ་ངོ་མ་ཆོག་པར། ། གདོད་ནས་རང་གྲོལ་ཞེས་བྱས་བྲིས། ། ཀ་ལྱཱ་ན་ཝརྡྷནྟུ།། ༈ །།འཁྲུངས་རབས་ཀྱི་ཞལ་བྱང་འདི་ལྟར་བྲི་བར་བྱ་སྟེ།། ༈ །རྒྱལ་ཀུན་མཁྱེན་པའི་རང་གཟུགས་འཇམ་དཔལ་སྨྲ་སེང་རྒྱལ། ། དགྲ་བཅོམ་རྒྱ་མཚོའི་རྒྱན་གྱུར་མོའུ་འགལ་བུ་ལ་འདུད། ། གྲུབ་པའི་དབང་ཕྱུག་ཆེན་པོ་ཤྲཱི་སིངྷ་རྒྱལ། །
ཆོས་ཀྱི་བློན་པོ་ཆེན་པོ་མགར་བ་སྟོང་བཙན་འདུད། ། བོད་ཡུལ་འདུལ་འཛིན་སྒོ་འབྱེད་ཞི་བ་འཚོ་ཉིད་རྒྱལ། ། གནས་ལྔ་རིག་པའི་པཎ་ཆེན་མི་ཐུབ་ཟླ་བར་འདུད། ། པཎ་གྲུབ་སྒོ་མཐའ་ཡས་པའི་བློ་གྲོས་མཚན་ཅན་རྒྱལ། ། སྣ་ནམ་ཆེན་པོ་རྡོ་རྗེ་བདུད་འཇོམས་ཞབས་ལ་འདུད། ། སྒྲ་བསྒྱུར་ལོ་ཙཱ་ལྕོག་རོ་ཀླུ་ཡི་རྒྱལ་མཚན་རྒྱལ། ། སྐད་གཉིས་སྨྲ་བ་གྱི་ཇོ་ཟླ་བའི་འོད་ལ་འདུད། ། འཇམ་དབྱངས་རྣམ་འཕྲུལ་བསོད་ནམས་རྩེ་མོའི་ཞབས་པད་རྒྱལ། ། གངས་ཁྲོད་རྡོར་འཛིན་གཙུག་རྒྱན་གྲགས་པའི་མཚན་ལ་འདུད། ། འགྲོ་བའི་མགོན་པོ་བསོད་ནམས་རྒྱལ་མཚན་རྟག་ཏུ་རྒྱལ། །
ཐེག་ཆེན་ཆོས་རྗེ་ཀུན་དགའ་བཀྲ་ཤིས་ཞབས་ལ་འདུད། ། མདོ་སྔགས་བསྟན་པའི་གསལ་བྱེད་གོ་རམ་རྗེ་ཉིད་རྒྱལ། ། མཁས་པའི་དབང་ཕྱུག་ཀློང་ཆེན་རབ་འབྱམས་ཞབས་ལ་འདུད། ། རྡོ་རྗེ་གདན་པ་ཆེན་པོ་ཀུན་དགའ་རྣམ་རྒྱལ་རྒྱལ། ། ཐམས་ཅད་མཁྱེན་པ་ཀླུ་སྒྲུབ་རྒྱ་མཚོའི་ཞབས་ལ་འདུད། ། འཕྲིན་ལས་མངའ་བདག་མུས་ཆེན་དཀོན་མཆོག་རྒྱ་མཚོ་རྒྱལ། ། རྒྱལ་བ་ཀུན་གྱི་སྤྱི་གཟུགས་ཀུན་དགའི་མཚན་ཅན་རྒྱལ། ། ཞེས་བྲི་བར་བྱའོ། ། སརྦ་མངྒ་ལཾ།། །། ༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།།
PAGE * MERGEFORMAT 2 ཨ་མྱེས་ཞབས། ལྷ་ཁང་ཆེན་མོར་སྔགས་འཆང་བླ་མའི་འཁྲུངས་རབས་གསར་དུ་བཞེངས་པའ་པའི་དཀར་ཆག། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
