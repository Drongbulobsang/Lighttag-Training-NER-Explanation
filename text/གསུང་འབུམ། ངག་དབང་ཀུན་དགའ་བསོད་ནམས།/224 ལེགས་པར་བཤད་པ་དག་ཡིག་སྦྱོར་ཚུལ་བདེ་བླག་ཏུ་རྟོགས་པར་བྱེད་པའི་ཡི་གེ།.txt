གསུང་འབུམ། ངག་དབང་ཀུན་དགའ་བསོད་ནམས།
པོད ༢༢༤
ལེགས་པར་བཤད་པ་དག་ཡིག་སྦྱོར་ཚུལ་བདེ་བླག་ཏུ་རྟོགས་པར་བྱེད་པའི་ཡི་གེ།
༄༅། །ལེགས་པར་བཤད་པ་དག་ཡིག་སྦྱོར་ཚུལ་བདེ་བླག་ཏུ་རྟོགས་པར་བྱེད་པའི་ཡི་གེ་ཞེས་བྱ་བ་བཞུགས་སོ།། ན་མོ་གུ་རུ་བུདྡྷ་དྷྭ་ཛ་ཡེ། བླ་མ་འཇམ་དབྱངས་ལ་བཏུད་ནས། ། དག་ཡིག་བདེ་བླག་རྟོགས་བྱེད་པའི། ། བློ་གསལ་སྤྲོ་བ་བསྐྱེད་པ་ཡི། ། ལེགས་བཤད་ཉུང་ངུ་འདི་སྤེལ་ལོ། ༡ ། གུ་གུ་ཅན་རྣམས་སྦྱོར་བ་ན། ། ད་བ་ས་གསུམ་ཀྱི་དང་མཐུན། ། ན་མ་ར་ལ་གྱི་དང་མཐུན། །
ག་དང་ང་ནི་གི་དང་མཐུན། ། འ་དང་རྐྱང་པ་འདོགས་ཅན་རྣམས། ། འི་དང་སྐབས་འགར་ཡི་དང་མཐུན། ། ཅིང་ཤིང་ཞིང་རྣམས་སྦྱོར་བ་བཤད། ། ག་ད་བ་གསུམ་ཅིང་དང་མཐུན། ། ས་ནི་ཤིང་དང་མཐུན་པ་ཡིན། ། ན་མ་ར་ལ་འ་དང་ང་། ། རྐྱང་པ་འདོགས་ཅན་རྣམས་ལ་ཞིང་། ། ག་ད་བ་རྐྱང་ཅིག་དང་མཐུན། ། ས་ནི་ཤིག་དང་མཐུན་པ་ཡིན། །
ན་མ་ར་ལ་འ་དང་ང་། ། འདོགས་ཅན་རྣམས་ནི་ཞིང་དང་མཐུན། ། ཞབས་ཀྱུ་ཅན་རྣམས་སྦྱོར་བ་ན། ། ག་དང་བ་ནི་ཏུ་དང་མཐུན། ། ས་ནི་སུ་དང་མཐུན་པ་ཡིན། ། ན་མ་ར་ལ་ད་དང་ང་། ། དྲུག་པོ་དུ་དང་མཐུན་པ་ཡིན། ། འ་དང་རྐྱང་པ་འདོགས་ཅན་རྣམས། ། རུ་དང་མཐུན་པར་ཤེས་པར་བྱ། ། འགྲེང་བུ་ཅན་རྣམས་སྦྱོར་བ་ན། །
ན་ར་ལ་ས་ཏེ་རྐྱང་དང་། ། ད་ནི་དེ་དང་མཐུན་པ་ཡིན། ། ག་ང་བ་མ་འ་དང་ནི། ། རྐྱང་པ་འདོགས་ཅན་ས་སྟེ་ཡིན། ། ག་ད་བ་གསུམ་ཅེས་དང་མཐུན ། ས་ནི་ཤེས་དང་མཐུན་པ་ཡིན། ། ན་མ་ར་ལ་འ་དང་ང་། ། རྐྱང་པ་འདོགས་ཅན་རྣམས་ལ་ཞེས། ། སྦྱར་བ་ཡིན་པ་ཤེས་པར་བྱ། ། ག་ད་བ་གསུམ་ཅེ་ན་དང་། །
ས་ནི་ཤེ་ན་ཞེས་དང་མཐུན། ། ན་མ་ར་ལ་འ་དང་ང་། ། རྐྱང་པ་འདོགས་ཅན་རྣམས་ལ་ནི། ། ཞེ་ན་ཞེས་པའི་ཚིག་ཕྲད་སྦྱར། ། འོན་ཀྱང་ན་ར་ལ་གསུམ་ལ། ། ད་དྲག་ངེས་པ་ཐོབ་པའི་སར། ། ཅིང་ཅིག་ཅེས་སྒྲའི་ཚིག་ཕྲད་སྦྱར། ། ན་རོ་ཅན་རྣམས་སྦྱོར་བ་ན། ། ན་ར་གཉིས་ལ་ཏོ་དང་ནི། ། རང་ལ་ན་རོ་སྦྱར་བ་ཡིན། །
ག་ང་ད་དང་མ་ལ་འ། ། ལ་ས་རང་ལ་ན་རོ་སྦྱར། ། རྐྱང་པ་འདོགས་ཅན་རྣམས་ལ་ནི། ། འོ་ཞེས་བྱ་བའི་ཚིག་ཕྲད་སྦྱར། ། ཡང་སྒྲ་སོགས་ཀྱི་སྦྱོར་ཚུལ་ནི། ། ག་ད་བ་སའི་རྗེས་སུ་ཀྱང་། ། ན་ཡི་རྗེས་སུ་ཀྱང་དང་ཡང་། ། འ་མ་ར་ལ་ང་ལ་ཡང་། ། རྐྱང་པ་འདོགས་ཅན་འང་དང་ཡང་། ། ཅི་རིགས་ཚིགས་བཅད་སྦྱར་བར་བྱ། །
གུ་གུ་ཅན་རྣམས་སྦྱོར་བ་ན། ། ད་བ་ས་ཀྱི་ག་ང་གི ། ན་མ་ར་ལ་གྱི་དང་འ། ། རྐྱང་པ་འདོགས་ཅན་རྣམས་ལ་འི། ། སྐབས་འགར་ཡི་དང་མཐུན་པའང་ཡོད། ། ག་ད་བ་གསུམ་ཅིང་ཅི་དང་། ། ས་མཐར་ཤིང་ཤིག་སྦྱར་བར་བྱ། ། ན་མ་ར་ལ་འ་དང་ང་། ། རྐྱང་པ་འདོགས་ཅན་རྣམས་ལ་ནི། ། ཞིང་དང་ཞིག་གི་སྒྲ་སྦྱར་རོ། །
དེ་ལྟ་མོད་ཀྱང་རྐྱང་པའི་མཐར། ། ཅིག་གི་སྒྲ་ནི་འཇུག་པ་ཡིན། ། ཞབས་ཀྱུ་ཅན་རྣམས་སྦྱོར་བ་ན། ། ག་བ་ཏུ་དང་ས་ནི་སུ། ། ན་མ་ར་ལ་ད་དང་ང་། ། དྲུག་དང་དུ་སྦྱར་འ་རྐྱང་པ། ། འདོགས་འབྲེལ་ཅན་ལ་རུ་སྒྲ་སྦྱར། ། འགྲེང་བུ་ཅན་རྣམས་སྦྱོར་བ་ན། ། ག་ད་བ་གསུམ་ཅེ་ན་ཅེས། ། ས་ལ་ཤེ་ན་ཤེས་སྒྲ་དང་། །
ན་མ་ར་ལ་འ་དང་ང་། ། རྐྱང་པ་འདོགས་ཅན་རྣམས་ལ་ནི། ། ཞེས་དང་ཞེ་ནའི་ཚིག་ཕྲད་སྦྱར། ། འོན་ཀྱང་ན་ར་ལ་གསུམ་ལ། ། ད་དྲག་ངེས་པར་ཐོབ་པ་དེར། ། ཅེས་དང་ཅེ་ན་ཅིང་ཅིག་སྒྲ། ། སྦྱར་བར་མཁས་པ་རྣམས་ཀྱིས་གསུངས། ། ད་ལ་དེ་དང་ན་ར་ལ། ། ས་དང་བཞི་ལ་ཏེ་རྐྱང་སྦྱར། ། ག་ང་བ་མ་འ་རྐྱང་པ། །
འདོགས་འབྲེལ་ཅན་ལ་ས་མགོ་སྟེ། ། ན་རོ་ཅན་རྣམས་སྦྱར་བ་ན། ། ན་ར་རང་ལ་ན་རོ་དང་། ། ཏོ་ཞེས་བྱ་བ་སྐབས་ཀྱིས་དབྱེ། ། ག་ང་ད་དང་བ་མ་འ། ། ལ་ས་བརྒྱད་པོ་ཐམས་ཅད་ལ། ། རང་ལ་ན་རོ་སྦྱར་བ་ཡིན། ། ཞེས་པ་འདི་ཡང་ས་སྐྱ་པ། ། སྔགས་འཆང་ཀུན་དགའ་བསོད་ནམས་ཀྱིས། ། བློ་གསལ་དོན་གཉེར་སྐྱེ་བོ་རྣམས། །
དགའ་ཞིང་མགུ་བ་བསྐྱེད་ཕྱིར་སྦྱར། ། བསོད་ནམས་འདི་ཡིས་བདག་གཞན་ཀུན། ། རྣམ་དཔྱོད་སྨྲ་བའི་དབང་པོར་ཤོག ། སརྦ་མངྒ་ལཾ།། །། སྡིག་བཤགས་བསམ་པ་ཀུན་འགྲུབ་མ་བཞུགས། ན་མོ་གུ་རུ་བུདྡྷ་དྷོ་ཛ་ཡེ། བླ་མ་རྒྱལ་བ་སྲས་དང་བཅས་རྣམས་ལ། ། བདག་ཅག་རྣམས་ཀྱི་སྔར་བྱས་སྡིག་པ་ཀུན། ། འགྱོད་པས་བཤགས་སོ་ཉེས་ཀུན་བྱང་གྱུར་ནས། ། ཕྱིན་ཆད་སྨོན་ལམ་བཏབ་ཚད་འགྲུབ་གྱུར་ཅིག །
ཅེས་པ་འདི་ཡང་སྙོམ་ལས་པ། ། སྔགས་འཆང་ཀུན་དགའ་བསོད་ནམས་ཞེས། ། ལྷ་བབ་འཁོན་རིགས་ས་སྐྱ་པའི། ། གདུང་རིགས་འཛིན་པ་གང་དེས་སྦྱར། ། ཡང་ན་གོང་གི་ཚིག་རྐང་གཉིས་ཀྱི་རྗེས་སུ། སྙིང་ནས་བཤགས་སོ་ཉེས་ཀུན་སྐད་ཅིག་ལ། ། དག་པར་གྱུར་ཅིག་སྨོན་ལམ་ཀུན་འགྲུབ་ཤོག ། ཅེས་ཀྱང་སྦྱར་རོ། སརྦ་དཱ་ཨོཾ།། །། ༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།།
PAGE * MERGEFORMAT 2 ཨ་མྱེས་ཞབས། ལེགས་པར་བཤད་པ་དག་ཡིག་སྦྱོར་ཚུལ་བདེ་བླག་ཏུ་རྟོགས་པར་བྱེད་པའི་ཡི་གེ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
