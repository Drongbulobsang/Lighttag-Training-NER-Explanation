གསུང་འབུམ། ངག་དབང་ཀུན་དགའ་བསོད་ནམས།
པོད ༩
རྗེ་ཐར་རྩེ་ནས་ནམ་མཁའ་དཔལ་བཟང་པོས་རྗེས་སུ་བཟུང་བའི་ཚུལ་གྱི་སརྒ།
༄༅། །ཆོས་ཀྱི་རྗེ་དཔལ་ལྡན་བླ་མ་དམ་པ་རྣམས་ལས་དམ་པའི་ཆོས་ཇི་ལྟར་ཐོབ་པའི་ཚུལ་ལེགས་པར་བཤད་པ་ཟབ་རྒྱས་ཆོས་ཀུན་གསལ་བའི་ཉིན་བྱེད་ཅེས་བྱ་བ་ལས་རྗེ་ཐར་རྩེ་ནས་ནམ་མཁའ་དཔལ་བཟང་པོས་རྗེས་སུ་བཟུང་བའི་ཚུལ་གྱི་སརྒ་བཞུགས་སོ།། རྒྱ་གར་སྐད་དུ། པྲ་ཛྙཱ་དེ་ཤྭ་ར་ག་ག་ན་ཤྲཱི་བྷ་དྲ་ཡ་ན་མོ། བོད་སྐད་དུ། མཁྱེན་རབ་ཀྱི་དབང་ཕྱུག་ནམ་མཁའ་དཔལ་བཟང་ལ་ཕྱག་འཚལ་ལོ། ། གངས་ཅན་ལྗོངས་འདིར་ཀུན་མཁྱེན་གཉིས་པ་ལྟར། ། རབ་གྲགས་རྒྱལ་བས་ལུང་བསྟན་ཨེ་ཝྃ་པ། ། མཁས་ཀུན་དགའ་བའི་འདྲེན་པ་བཟང་པོ་ཡིས། ། བསྟན་པའི་གསལ་བྱེད་ནམ་མཁའ་དཔལ་བཟང་རྒྱལ། ། ཞེས་པའི་བསྟོད་ཡུལ་དམ་པར་གྱུར་པ་ཤྲཱི་ཨེ་ཝྃ་པ་ཆེན་པོ་ཆོས་ཀྱི་རྗེ་ནམ་མཁའ་དཔལ་བཟང་པོའི་དྲུང་དུ།
རང་ལོ་གཞོན་ནུའི་དུས་དམ་པའི་ཆོས་ཀྱི་བཀའ་དྲིན་ཅུང་ཟད་མནོས་པའི་ཚུལ་ནི། ཐོག་མར། ༈ ཚེ་དཔག་མེད་ལྷ་དགུའི་དཀྱིལ་འཁོར་དུ་དབང་བསྐུར་བ་ཐོབ་པའི་བརྒྱུད་པ་ནི། ཚེ་དཔག་མེད། སློབ་དཔོན་སྙིང་པོའི་ཞབས། ཛེ་ཏཱ་རི། བྱང་ཆུབ་བཟང་པོ། ཏིང་ངེ་འཛིན་བཟང་པོ། རྡོ་རྗེ་གདན་པ། བ་རི་ལོ་ཙཱ་བ།
བླ་མ་ས་སྐྱ་པ་ཆེན་པོ། སློབ་དཔོན་བསོད་ནམས་རྩེ་མོ། རྗེ་བཙུན་གྲགས་པ་རྒྱལ་མཚན། ཆོས་རྗེ་ས་སྐྱ་པཎྜི་ཏ། ཤར་པ་རྡོ་རྗེ་འོད་ཟེར། བླ་མ་བཀྲ་ཤིས་འོད་ཟེར། ཨེ་པ་འཁོན་སྟོན། བླ་མ་འཇམ་དབྱངས་ཆེན་པོ། བྱང་སེམས་རྒྱལ་ཡེ། གྲགས་པ་དཔལ།
སྲུ་ལུང་པ་ཀུན་སྨོན། བྲག་ཕུག་པ་བློ་གྲོས་བརྟན་པ། བླ་མ་དཔལ་ལྡན་ཚུལ་ཁྲིམས། ཆོས་རྗེ་ཡེ་ཤེས་རྒྱལ་མཚན། རྡོ་རྗེ་འཆང་ཀུན་དགའ་བཟང་པོ། ཆོས་རྗེ་དཔལ་ལྡན་རྡོ་རྗེ། འདྲེན་མཆོག་དཀོན་མཆོག་འཕེལ། ངོར་ཆེན་དཀོན་མཆོག་ལྷུན་གྲུབ། རྗེ་ཤེས་རབ་རྒྱལ་མཚན། རྗེ་ཐར་རྩེ་ནས་ནམ་མཁའ་དཔལ་བཟང་བ།
དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། ཡང་ན། མུས་ཆེན། གྲུབ་ཆེན་དཀོན་མཆོག་བློ། རྗེ་བཙུན་སངས་རྒྱས་རིན་ཆེན། ས་ལོ་འཇམ་པའི་རྡོ་རྗེ། ངོར་ཆེན་དཀོན་མཆོག་ལྷུན་གྲུབ་མན་འདྲ། ཡང་ན། རྒྱལ་ཚབ་ཀུན་དབང་། ཡོངས་འཛིན་དཀོན་མཆོག་འཕེལ་བ།
རྗེ་ལྷ་མཆོག་སེང་གེ རྐྱང་འདུར་རབ་འབྱམས་པ་དགེ་ལེགས་བཤེས་གཉེན། རྗེ་ཤེས་རབ་རྒྱལ་མཚན་མན་འདྲའོ། ། དེའི་སྒྲུབ་ཐབས། དཀྱིལ་ཆོག འཆི་བསླུ། བསྟོད་པ་རྣམས་ཛེ་ཏཱ་རིས་མཛད་པ། དགའ་བའི་དཔལ་གྱིས་འགྱུར་མཛད་པ་ཐོས་སོ། ། ཡང་ངན་སོང་སྦྱོང་བ་ཀུན་རིག་རྩ་བའི་དཀྱིལ་འཁོར་དུ་དབང་བསྐུར་བ་ཐོབ་པའི་བརྒྱུད་པ་ས་ལུགས་ནི། ཕྱག་ན་རྡོ་རྗེ།
རྒྱལ་པོ་རབ་གསལ་ཟླ་བ། རབ་འབྱོར་བསྐྱངས། ཀུན་དགའ་སྙིང་པོ། ཤེས་རབ་བསྐྱངས། ཞི་བ་སྙིང་པོ། དགེ་མཚན་བཤེས་གཉེན། བདེ་བའི་རྡོ་རྗེ། ཤྲདྡྷ་ཀ་ར་ཝརྨ། ལོ་ཆེན་རིན་བཟང་། བྲག་སྟེང་པ།
མལ་ལོ་ཙཱ། ས་སྐྱ་པ་ཆེན་པོ། རྗེ་བཙུན་རིན་པོ་ཆེ། ས་པཎྜི་ཏ། ཚོགས་བསྒོམ་པ། ཉན་ཆེན་པ། ཏི་ཤྲཱི་ཀུན་དགའ་བློ་གྲོས། བླ་མ་དམ་པ། བློ་གྲོས་བརྟན་པ། བླ་མ་དཔལ་ལྡན་ཚུལ་ཁྲིམས།
ཆོས་རྗེ་ཡེ་ཤེས་རྒྱལ་མཚན། རྡོ་རྗེ་འཆང་ཀུན་དགའ་བཟང་པོ། མུས་ཆེན་སེམས་དཔའ་ཆེན་པོ། རྗེ་བཙུན་སངས་རྒྱས་རིན་ཆེན། ངོར་ཆེན་དཀོན་མཆོག་ལྷུན་གྲུབ། རྗེ་ཤེས་རབ་རྒྱལ་མཚན། ཐར་རྩེ་ནས་ནམ་མཁའ་དཔལ་བཟང་། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། ཡང་ན། རྗེ་སངས་རྒྱས་རིན་ཆེན།
དགེ་ལེགས་བཤེས་གཉེན། རྗེ་ཤེས་རབ་རྒྱལ་མཚན་མན་འདྲའོ། ། རྗེ་བཙུན་ཆེན་པོས་མཛད་པའི་གཞན་ཕན་སྐོར་གསུམ་དང་། རྡོ་རྗེ་འཆང་གིས་མཛད་པའི་བསྙེན་རྒྱས། རྡུལ་ཚོན་ཁ་སྐོང་། གཞན་ཕན་མཐའ་ཡས། ཆ་གསུམ་གྱི་ཡིག་ཆ་དང་བཅས་པ་རྣམས་ཀྱི་ལུང་ཡང་ཐོས་སོ། ༈ །ཡང་སྦྱོང་རྒྱུད་དཀྱིལ་འཁོར་བཅུ་གཉིས་ཀྱི་ནང་ནས་སྟ་གོན་དང་འབྲེལ་བའི་དཀྱིལ་འཁོར་ལྔ་ཙམ་གྱི་དབང་ཐོབ་པའི་བརྒྱུད་པ་ནི། སངས་རྒྱས། ཕྱག་ན་རྡོ་རྗེ།
རྒྱལ་པོ་རབ་གསལ་ཟླ་བ། བྲམ་ཟེ་ཛི་ན་མི་ཏྲ། སྭ་སྟི་ཕཱ་ལ། སྒྲ་གཅན་ཟིན། པྲ་ཛྙཱ་པཱ་ལི་ཏ།་་་་་ ཤེས་རབ་བསྐྱངས། ཡེ་ཤེས་རྡོ་རྗེ། པྲ་ཧི་ཏ།་་་་་ རབ་ཏུ་ཕན་པ། སློབ་དཔོན་ཀུན་དགའ་སྙིང་པོ།
རབ་འབྱོར་བསྐྱངས། ཁ་ཆེ་དྷརྨ་ཕཱ་ལ། ལོ་ཆེན་རིན་ཆེན་བཟང་པོ། གཉལ་པ་ཉི་ཤེས། སྣུར་ཉི་མ། འོད་ཟེར། གཤེན་རྡོ་རྗེ་སེང་གེ རྒྱ་གསར་པ། འབྲོ་ཛི་ཏི་པ། སྙེ་མདོ་པ་བསོད་ནམས་དཔལ།
གཉལ་པ་ཆོས་གྲགས། བྱ་རིན་ཆེན་འོད། བློ་ཆེན་སངས་རྒྱས་སྲས། བག་སྟོན་གཞོན་ནུ་ཚུལ་ཁྲིམས། བླ་མ་ཚུལ་རྒྱལ་བ། བླ་མ་དཔལ་ལྡན་པ། རྡོ་རྗེ་འཆང་ཀུན་དགའ་བཟང་པོ། མཁས་གྲུབ་དཔལ་ལྡན་རྡོ་རྗེ། ཆོས་རྗེ་མགོན་པོ་དབང་ཕྱུག གཉན་ལོ་གྲགས་པ་བློ་གྲོས།
རྗེ་པྲ་ཛྙཱ་དྷྭ་ཛ། ཐར་རྩེ་ནས་ནམ་མཁའ་དཔལ་བཟང་། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། ཡང་ན། རྡོ་རྗེ་འཆང་ཀུན་དགའ་བཟང་པོ། རྗེ་དཔལ་རྡོར་པ། ར་ཆེན་ཡོན་ཏན་དཔལ་བཟང་། འཇམ་དབྱངས་ནམ་མཁའ་བརྟན་པ། དགེ་ལེགས་བཤེས་གཉེན། རྗེ་ཤེས་རབ་རྒྱལ་མཚན་པ་མན་འདྲ།
དཀྱིལ་འཁོར་ཕྱི་མ་བཅུ་གཅིག་གི་བདག་མདུན་སྒྲུབ་ཚུལ། དཀྱིལ་འཁོར་བཅུ་གཉིས་ཀྱི་དབང་བསྐུར་བའི་ཕྱག་ལེན། དེའི་སྟ་གོན་གྱི་ཟུར་འདེབས་དང་བཅས་པ་རྗེ་སངས་རྒྱས་རིན་ཆེན་པས་མཛད་པ་རྣམས་ཐོས་སོ། ༈ །ཡང་དཔལ་ཀྱེ་རྡོ་རྗེའི་ཆོས་སྐོར་གྱི་གཙོ་ཆེའི་ཆོས་སུ་གྲགས་པའི་འཕགས་ཡུལ་གྱི་གཞུང་འགྲེལ་རྣམས་ཐོས་པ་ལ། ཐོག་མར་ཌོམྦྷི་པས་མཛད་པའི་བདག་མེད་མའི་སྒྲུབ་ཐབས་བདུད་རྩི་འོད། ༡ རྫོགས་རིམ་ལྷན་ཅིག་སྐྱེས་གྲུབ། ༢ ཚོགས་འཁོར་འདུ་བ་བསྒྲགས་པ་དང་བཅས་པ་རྣམས་འབྲོག་འགྱུར། ༣ དེ་ཉིད་བཅུ་པ་མར་མེ་མཛད་དང་དགེ་བློའི་འགྱུར། ༤ ཕྱག་གཉིས་མའི་སྒྲུབ་ཐབས་ཨ་ལ་ལ་བཛྲས་མཛད་པ། ༥ དྲན་པ་གཅིག་པ་གརྡྷ་རི་པས་མཛད་པ།
༦ དཔའ་བོ་གཅིག་པའི་སྒྲུབ་ཐབས་བསོད་སྙོམ་པས་མཛད་པ། ༧ དཀྱིལ་ཆོག་བཟང་པོ་ཡོངས་བཟུང་། ༨ རིགས་བསྡུས་ཀྱི་སྒྲུབ་ཐབས། ༩ སྒྲུབ་ཐབས་ཡན་ལག་དྲུག་པ། ༡༠ བདག་མེད་མ་ལྷ་མོ་བཅོ་ལྔའི་སྒྲུབ་ཐབས། ༡༡ སྒྲུབ་ཐབས་དེ་གསུམ་ལ་དགོས་པའི་གཏོར་མའི་ཆོ་ག ༡༢ འགྲེལ་པ་ཀུ་མུ་ཏི་རྣམས་མི་ཐུབ་ཟླ་བས་མཛད་པ་འབྲོག་འགྱུར། ༡༣ དཀྱིལ་འཁོར་གྱི་ཆོ་ག་རིན་ཆེན་འབར་བ་དཔའ་བོ་རྡོ་རྗེས་མཛད་པ་འབྲོག་མིའི་འགྱུར། ༡༤ སློབ་དཔོན་མཚོ་སྐྱེས་རྡོ་རྗེས་མཛད་པའི་དཀྱིལ་ཆོག་ནས་གླིང་མ། ༡༥ སྒྲུབ་ཐབས་མཚོ་སྐྱེས།
༡༦ མར་མེའི་རྩེ་མོ་ལྟ་བུའི་རྫོགས་རིམས། ༡༧ ཚོགས་འཁོར་དམ་ཚིག་ལྔ་པ། ༡༨ བསྟོད་པ་ཉི་ཤུ་པ་རྣམས་འབྲོག་མིའི་འགྱུར། ༡༩ འགྲེལ་པ་པདྨ་ཅན་ཁུ་དངོས་གྲུབ་ཀྱི་འགྱུར་རྣམས་ཐོས། ༢༠ ཡང་སྐབས་ཀྱི་འགྲེལ་ཆུང་བརྒྱད་དུ་གྲགས་པ་ལ། ནག་པོ་པས་མཛད་པའི་གླེང་གཞིའི་འགྲེལ་པ། ༢༡ སྒྲོལ་མ་ཅན་གྱིས་མཛད་པའི་ཀླུའི་འགྲེལ་པ། ༢༢ པདྨའི་ཞལ་སྔ་ནས་མཛད་པའི་གླུའི་ཁོ་ན་ཉིད་གསལ་བ། ༢༣ མངོན་པར་རྟོགས་པའི་རིམ་པ། ༢༤ ཀྱཻ་རྡོ་རྗེ་དེ་ཁོ་ན་ཉིད་ཀྱི་རིམ་པ།
༢༥ དུར་ཁྲོད་ཀྱི་འགྲེལ་པ་ཆེ་ཆུང་གཉིས། ༢༦། ༢༧ བརྡའི་འགྲེལ་པ་རྣམ་པར་ངེས་པ་རྣམས་དང་། ༢༨ སློབ་དཔོན་ནག་པོ་པས་མཛད་པའི་དཀྱིལ་འཁོར་གྱི་ཆོ་ག་གཞུང་འགྲེལ། ༢༩ སྒྲུབ་ཐབས་དེ་ཉིད་གསལ་བ། ༣༠ ཕྱག་བཅུ་དྲུག་པ་དཔའ་གཅིག ༣༡ བདག་མེད་མའི་སྒྲུབ་ཐབས། ༣༢ ཚོགས་འཁོར་གྱི་ཆོ་ག་རྣམས་འགོས་འགྱུར། ༣༣ ཕྱག་གཉིས་པ་དཔའ་གཅིག ༣༤ ཏ་ར་ཀླ་ཤུ་དང་།
ཚུལ་ཁྲིམས་གྲགས་ཀྱི་འགྱུར། རབ་གནས་ཀྱི་ཆོ་ག་དང་། ༣༥ སྦྱིན་སྲེག་ཆོ་ག་ག་ཡ་དྷ་ར་དང་འགོས་འགྱུར། ༣༦ གཤིན་གྱི་ཆོ་ག་ཉི་མ་རྒྱལ་མཚན་གྱི་འགྱུར། ༣༧ རོ་སྲེག་ཆོ་ག་དང་མཆོད་རྟེན་གྱི་ཆོ་ག་སྟེ་གཞུང་དེ་རྣམས་དམ་ཚིག་རྡོ་རྗེའི་སློབ་མ་ནག་པོ་ཤནྟ་བྷ་དྲས་མཛད་པ་དང་། ༣༨། ༣༩ དེ་དག་གི་རྒྱབ་རྟེན་དུ་དཀའ་འགྲེལ་རྣལ་འབྱོར་རིན་པོ་ཆེ་སྦྱོར་ཕྲེང་དང་། ཡང་རྫོགས་རིམ་ཐེག་ཆེན་ཞེས་བྱ་བ་འགོས་ཀྱི་འགྱུར་དང་། ཕྱག་རྒྱ་བཞི་པ་ཞེས་བྱ་བའི་ལུས་དཀྱིལ་གྱི་སྒྲུབ་ཐབས་དགྲ་ལས་རྣམ་རྒྱལ་གྱིས་མཛད་པ། ག་ཡ་དྷ་ར་དང་།
གྱི་ཇོའི་འགྱུར་རྣམས་ཀྱང་ཐོས་པའི་བརྒྱུད་པ་ནི། རྡོ་རྗེ་འཆང་ཀུན་དགའ་བཟང་པོ་ཡན་ཆད་ནི་གཞན་དུ་བཙལ་དགོས། དེ་ནས་རྡོ་རྗེ་འཆང་ཀུན་དགའ་བཟང་པོ། མུས་ཆེན་དཀོན་རྒྱལ། རྒྱལ་ཚབ་ཀུན་དབང་པ། མཁས་གྲུབ་དཔལ་རྡོར་བ་གཉིས་ཀས་རྗེས་སུ་བཟུང་བ་འདྲེན་མཆོག་དཀོན་མཆོག་འཕེལ་བ། ཆོས་རྗེ་དགེ་ལེགས་བཤེས་གཉེན། རྗེ་ཤེས་རབ་རྒྱལ་མཚན། ཐར་རྩེ་ནས་ནམ་མཁའ་དཔལ་བཟང་། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ།
༈ །ཡང་ལྕེ་བསྒོམ་ཁ་སྐྱོང་བྲག་པས་མཛད་པ་སོགས་རིན་སྤུངས་སྐོར་གསུམ་ལས། ཐོག་མར་དཔེ་ཆོས་རིན་སྤུངས་དང་། དེའི་འགྲེལ་པ་གཉིས་ཀྱི་ལུང་ཐོབ་པའི་བརྒྱུད་པ་ནི། ལྕེ་བསྒོམ་འདུལ་བ་རྡོ་རྗེ། སྨོན་ལམ་མགོན། རིན་ཆེན་ཡེ་ཤེས། རྒྱལ་སྲས་ཐོགས་མེད་པ། རྒྱ་མ་པ་ཡོན་ཏན་འོད། ཧོར་ཀ་བཞི་པ་སེང་གེ་རྒྱལ་མཚན། རྣལ་འབྱོར་གྱི་དབང་ཕྱུག་དཔལ་ལྡན་བཟང་པོ།
བྱང་སེམས་སྦྱིན་པ། བླ་མ་ནམ་མཁའི་མཚན་ཅན། ར་སྟོན་ཡོན་ཏན་དཔལ་བཟང་། མཁན་ཆེན་བསོད་ནམས་ལྷུན་གྲུབ། རྗེ་ལྷ་མཆོག་སེང་གེ རྗེ་ཤེས་རབ་རྒྱལ་མཚན། ཐར་རྩེ་ནས་ནམ་མཁའ་དཔལ་བཟང་། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། ཡང་ན་རྒྱལ་སྲས་པ། འགྲོ་མགོན་དཔལ་ལྡན་ཡེ་ཤེས།
ཧོར་ཀ་བཞི་པ་མན་ཆད་འདྲའོ། ། གཏམ་རྒྱུད་རིན་སྤུངས་དང་མན་ངག་རིན་སྤུངས་གཉིས་ཀྱི་ལུང་ཐོབ་པའི་བརྒྱུད་པ་ནི། འགྲོ་མགོན་དཔལ་ལྡན་ཡེ་ཤེས། ཧོར་ཀ་བཞི་པ་མན་ཆད་གོང་བཞིན་ནོ། ། ཡང་བརྒྱུད་པ་ལུགས་གཅིག་ནི། ཐར་རྩེ་ནས་ནམ་མཁའ་དཔལ་བཟང་གི་རྗེས་སུ། རྗེ་དཔལ་ལྡན་དོན་གྲུབ། རྗེ་ནམ་མཁའ་སངས་རྒྱས། སྦས་པའི་རྣལ་འབྱོར་ཀུ་ས་ལི་པ། མ་ཧོ་པ་དྷྱ་ཡ།
དེ་ལས་ཨ་ནནྡས་ཐོས་སོ། ༈ །ཡང་ཤེས་རབ་ཀྱི་ཕ་རོལ་ཏུ་ཕྱིན་པའི་བསྟན་བཅོས་མངོན་པར་རྟོགས་པའི་རྒྱན་གྱི་ལུང་ཐོབ་པའི་བརྒྱུད་པ་ནི། བཅོམ་ལྡན་འདས་ཐུབ་པའི་དབང་པོ། རྒྱལ་བ་བྱམས་པ་མགོན་པོ། འཕགས་པ་ཐོགས་མེད། མཁས་མཆོག་དབྱིག་གཉེན། འཕགས་པ་རྣམ་གྲོལ་སྡེ། བཙུན་པ་རྣམ་གྲོལ་སྡེ། མཁས་མཆོག་མཆོག་གི་སྡེ། མཁས་མཆོག་འདུལ་བའི་སྡེ།
མཁན་པོ་རྣམ་སྣང་མཛད་བཟང་པོ། སློབ་དཔོན་སེང་གེ་བཟང་པོ། སངས་རྒྱས་ཡེ་ཤེས་ཞབས། པཎྜི་ཏ་གུ་ན་མི་ཏྲ། པཎྜི་ཏ་རིན་ཆེན་བཟང་པོ། ཤར་ཕྱོགས་པ་ཟླ་བ་བཟང་པོ། བསྟན་སྐྱོང་འབུམ་ཕྲག་གསུམ་པ། རྔོག་ལོ་ཙཱ་བ་བློ་ལྡན་ཤེས་རབ། འདྲེ་ཆེན་ཤེས་རབ་འབར། ཨར་བྱང་ཆུབ་ཡེ་ཤེས།
འདུལ་འཛིན་དཀར་མོ། དཀར་ཆུང་རིང་མོ། ཞང་ཡེ་པ། གཉལ་ཞིག་འཇམ་པའི་རྡོ་རྗེ། ཟད་རིང་དར་མ་ཚུལ་ཁྲིམས། བོ་དོང་བ་བརྩོན་འགྲུས་རྡོ་རྗེ། ཁྲོ་ཕུ། སེམས་དཔའ་ཆེན་པོ་བསོད་ནམས་སེང་གེ ལྷོ་པ་གྲུབ་པ་སེང་གེ ཁྲོ་ཕུ་ཚད་མའི་སྐྱེས་བུ་བསོད་ནམས་མགོན།
ཐམས་ཅད་མཁྱེན་པ་བུ་སྟོན་རིན་ཆེན་གྲུབ། དེ་ལ་ཐུགས་སྲས་ལོ་ཙཱ་བ་སྒྲ་ཚད་པ་རིན་ཆེན་རྣམ་རྒྱལ་དང་། མཁས་པ་ལུང་མང་པ་དང་། དྷརྨཱ་ཤྲཱི་གཉིས་ཀྱིས་གསན། དེ་གཉིས་ཀ་ལ་མི་ཕམ་གཡག་གི་མཚན་ཅན་སངས་རྒྱས་དཔལ་གྱིས་གསན། དེ་ནས་རོང་སྟོན་ཆེན་པོ་ཤཱཀྱ་རྒྱལ་མཚན་དཔལ་བཟང་པོ། བྱམས་མགོན་གཉིས་པ་དོན་ཡོད་དཔལ་བཟང་པོ། ཡོངས་རྫོགས་གནས་ལྔ་མཁྱེན་པའི་པཎྜི་ཏ་ཤཱཀྱ་མཆོག་ལྡན་དྲི་མེད་ལེགས་པའི་བློ་གྲོས། ལས་ཆེན་ཡེ་ཤེས་ལྷུན་གྲུབ། འཇམ་མགོན་གྲུབ་པའི་དཔའ་བོ་དཔལ་ལྡན་ཀུན་དགའ་གྲོལ་མཆོག
ཆོས་རྗེ་ཀུན་དགའ་མཆོག་ལྡན། ཐར་རྩེ་ནས་ནམ་མཁའ་དཔལ་བཟང་། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། ཡང་ན། རྗེ་ཐར་རྩེ་བའི་རྗེས་སུ། རྗེ་ནམ་མཁའ་སངས་རྒྱས། ཀུ་ས་ལི་པ་པཎྜཻ་པ། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། འདིར་སྨྲས་པ། ཛི་ན་སྱ་བི་ཧ་ར་བ་ལོ་ཀི་ཏ་ཛྙཱ་ནི་ཀ་རུ་ཎ་དྷེཾ།་་་་་
རྒྱལ་བའི་གཙུག་ལག་ཀུན་གཟིགས་མཁྱེན་བརྩེའི་གཏེར། ། བི་ཤུདྡྷ་ཤི་ལ་ཀཱ་ཥ་ཡ་མཾ་ལཾ་ཀ་ར་ཤོ་དྷ་ན།་་་་་ རྣམ་དག་ཚུལ་ཁྲིམས་ངུར་སྨྲིག་རྒྱན་གྱིས་མཛེས། ། ཨ་བྷཏྟ་ཨ་ཙྪིནྟ་ཀརྨ་ཝ་ཏི།་་་་་ རྨད་བྱུང་རྒྱུན་མི་ཆད་པའི་འཕྲིན་ལས་ཅན། ། བཛྲ་དྷ་ར་ཙུ་ཌ་ལཾ་ཀ་ར་ན་མ།་་་་་ རྡོ་རྗེ་འཛིན་པའི་གཙུག་རྒྱན་དེ་ལ་འདུད། ། འདྲེན་མཆོག་བཟང་པོའི་ཞབས་ལ་བྱིས་པའི་དུས། ། དབང་སོགས་དམ་ཆོས་སྒོ་སྐལ་ཅུང་ཟད་མནོས། ། མང་པོའི་གསུང་གི་བདུད་རྩི་མ་ཐོབ་པའི། །
སྐལ་དམན་བདག་ལ་ཐུགས་རྗེས་བསྐྱབ་ཏུ་གསོལ། ། ནམ་མཁའ་ལྟ་བུའི་གསན་པ་མཐའ་ཡས་ཀྱི། ། དཔལ་ལྡན་བླ་མ་རྣམས་ཀྱི་འཕྲིན་ལས་རྒྱུན། ། བཟང་པོར་མཛད་པའི་སྐྱེས་ཆེན་ཁྱེད་ལྟ་བུའི། ། ཟབ་རྒྱས་ཆོས་ཀྱི་རྒྱ་མཚོར་བདག་གྱུར་ཅིག ། ཆོས་ཀྱི་རྗེ་དཔལ་ལྡན་བླ་མ་དམ་པ་རྣམས་ལས་དམ་པའི་ཆོས་ཇི་ལྟར་ཐོས་པའི་ཚུལ་ལེགས་པར་བཤད་པ་ཟབ་རྒྱས་ཆོས་ཀུན་གསལ་བའི་ཉིན་བྱེད་ཅེས་བྱ་བ་ལས། འདྲེན་མཆོག་ནམ་མཁའ་དཔལ་བཟང་པོའི་ཞལ་སྔ་ནས་རྗེས་སུ་བཟུང་བའི་སྐབས་ཏེ་བཞི་པའོ།། །། མངྒ་ལཾ།། ༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།། PAGE * MERGEFORMAT 6 ཨ་མྱེས་ཞབས།
རྗེ་ཐར་རྩེ་ནས་ནམ་མཁའ་དཔལ་བཟང་པོས་རྗེས་སུ་བཟུང་བའི་ཚུལ་གྱི་སརྒ། PAGE * MERGEFORMAT 5
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
