གསུང་འབུམ། ངག་དབང་ཀུན་དགའ་བསོད་ནམས།
པོད ༢༤༣
མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས་ཀྱི་མྱ་ངན་འདས་བྱུང་ལུང་བསྟན་མནལ་ལམ་མ།
༄༅། །མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས་ཀྱི་མྱ་ངན་འདས་བྱུང་ལུང་བསྟན་མནལ་ལམ་མ་བཞུགས།། ཨོཾ་སྭསྟི་སིདྡྷཾ། བདག་གི་བླ་མ་མཁན་ཆེན་ཐམས་ཅད་མཁྱེན་པ་ངག་དབང་ཆོས་ཀྱི་གྲགས་པ་དེ་ཉིད་བླ་བྲང་རྫོང་དུ་སྐབས་ཤིག་རྣམ་རྒྱལ་གྱི་གཟུངས་འདྲེན་པའི་ཐུགས་དམ་ཡུན་རིང་དུ་མཛད་པས། མནལ་ལམ་དང་འོད་གསལ་འདྲེས་པའི་ངང་ལས་སྔགས་བན་གྱི་རྣམ་པ་ཞིག་བྱུང་ནས། ལོ་གྲངས་བདུན་ཅུའི་བར་དུ་འཚོ་འགྱུར་གྱི། ། དེ་ནས་ཀྱང་ནི་ཟླ་གསུམ་ཡི་དམ་ལྷར། ། རྩེ་གཅིག་གསོལ་བ་བཏབ་ན་གྱ་གསུམ་དུ། ། འཚོ་བར་འགྱུར་མོད་འོན་ཀྱང་སྔ་མ་ལ། ། ཞིང་གཞན་འབྱོན་པའི་སྐུལ་བ་པོ་ཉིད་བཟང་། ། ཟེར་ནས་གར་སོང་ཆ་མེད་དུ་སོང་ཞིང་།
དེ་ནས་སླར་འབྲུག་ལོའི་ཟླ་བ་བཅུ་གཉིས་པའི་ཚེས་བཅོ་ལྔའི་ཐོ་རངས་ཀྱི་ཆ་ལ་རྗེ་བཙུན་རིན་པོ་ཆེ་གྲགས་པ་རྒྱལ་མཚན་ཉིད་གསལ་བར་བྱོན་ནས། དེའི་གསུང་ལས། བུ་ས་ཀའི་ཟླ་བར་རིག་པ་ཡར་འཕོ་བྱ། ། གསེར་མདོག་ཅན་ན་གཞན་དོན་རྒྱ་ཆེ་སྟེ། ། ཁོ་བོའི་བསྟན་པ་ཞིང་ཁམས་དེ་རུ་ཁྱོད། ། སྐྱེ་བ་བདུན་དུ་ཁོ་བོས་རྗེས་སུ་བསྐྱང་། ། ཞེས་གསུངས་ནས་བྱང་ཕྱོགས་ལ་ཕེབས་སོང་བས། རྗེ་ཉིད་ཀྱི་ཐུགས་ལ། ད་ལྟ་རང་འགྲོ་དགོས་པ་འདུག་སྙམ་པ་ལ། ཡང་དེ་མ་ཐག་ཐུགས་ལ་ས་ཀའི་ཟླ་བར་གསུངས་པས་སླར་འགྲོ་དགོས་རྒྱུར་འདུག་སྙམ་པ་བྱུང་གསུངས་པ་རྗེ་དེ་ཉིད་ཀྱི་ཞབས་པད་ཡུན་རིང་འབྲལ་མེད་དུ་བསྟེན་པའི་ཆོས་རྗེ་བླ་མ་བ་སོགས་ཞལ་སློབ་བརྫུན་མི་ཟེར་བ་དག་གི་ངག་ལས་ཐོས་པ་བཞིན།
རྗེ་ཐམས་ཅད་མཁྱེན་པ་དེ་ཉིད་ལ་སྙིང་ནས་དད་པའི་བློ་གྲོས་ཅན་ས་སྐྱ་པ་སྔགས་འཆང་ངག་དབང་ཀུན་དགའ་བསོད་ནམས་ཀྱིས་ཤིན་ཏུ་མྱུར་བར། དཔལ་ས་སྐྱའི་བཞི་ཐོག་བླ་བྲང་གི་འོད་གསལ་སྣང་བར་སྦྱར་བ་འདིས་ཀྱང་། བདག་ཅག་དཔོན་སློབ་ཀྱི་འདི་ཕྱིའི་དོན་ཐམས་ཅད་ཡིད་བཞིན་དུ་འགྲུབ་པའི་རྒྱུར་གྱུར་ཅིག དེ་དེ་བཞིན་དུ་གྱུར་ཅིག དེ་ལས་གཞན་དུ་ནམ་ཡང་མ་གྱུར་ཅིག ། ཀ་ལྱཱ་ན་ཝརྡྷནྟུ། དགེ་ལེགས་འཕེལ་བར་གྱུར་ཅིག། །། ༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།། PAGE * MERGEFORMAT 2 ཨ་མྱེས་ཞབས། མཁན་ཆེན་ངག་དབང་ཆོས་གྲགས་ཀྱི་མྱ་ངན་འདས་བྱུང་ལུང་བསྟན་མནལ་ལམ་མ།
PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
