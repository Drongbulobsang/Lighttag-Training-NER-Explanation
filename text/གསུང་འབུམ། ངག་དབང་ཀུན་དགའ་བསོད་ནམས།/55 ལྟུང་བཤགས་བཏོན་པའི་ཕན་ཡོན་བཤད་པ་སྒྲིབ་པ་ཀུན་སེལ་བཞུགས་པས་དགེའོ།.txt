གསུང་འབུམ། ངག་དབང་ཀུན་དགའ་བསོད་ནམས།
པོད ༥༥
ལྟུང་བཤགས་བཏོན་པའི་ཕན་ཡོན་བཤད་པ་སྒྲིབ་པ་ཀུན་སེལ་བཞུགས་པས་དགེའོ།
༄༅། །ལྟུང་བཤགས་བཏོན་པའི་ཕན་ཡོན་བཤད་པ་སྒྲིབ་པ་ཀུན་སེལ་བཞུགས་པས་དགེའོ།། རྣམ་དཀར་དགེ་ལེགས་ཐུབ་བསྟན་གངས་རིའི་ངོས། ། རྣམ་དཔྱོད་རྩལ་ལྡན་སྟོབས་བཅུ་མངའ་བའི་གར། ། རྣམ་གྲོལ་ཟབ་དོན་གཡུ་རལ་ཆེར་ངོམ་པའི། ། རྣམ་མང་དགའ་སྟོན་འགྱེད་མཛད་དེར་ཕྱག་འཚལ། ། ཞེས་མཆོད་ནས། ལེགས་བཤད་ཅུང་ཟད་ཞིག་བརྗོད་ན། ། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པ་རྫོགས་པའི་སངས་རྒྱས་དཔལ་རྒྱལ་བ་ཤཱཀྱ་ཐུབ་པ་ལ་ཕྱག་འཚལ་ལོ། ། ཞེས་བརྗོད་པའི་ཕན་ཡོན་གྱིས། བསྐལ་པ་ཁྲི་ཕྲག་གཅིག་ཏུ་བསགས་པའི་སྡིག་པ་ཐམས་ཅད་འདག་གོ །
རྡོ་རྗེ་སྙིང་པོ་གོང་མཚུངས། རིན་ཆེན་འོད་འཕྲོས་བསྐལ་པ་ཉི་ཁྲི་ལྔ་སྟོང་དུ་བསགས་པའི་སྡིག་པ༞ ཀླུ་དབང་གི་རྒྱལ་པོས་བསྐལ་པ་བརྒྱད་དུ་བསགས་པའི་སྡིག་པ༞ དཔའ་བོའི་སྡེས་ངག་འཁྱལ་བྱས་པའི་སྡིག་པ༞ དཔལ་དགེས་ཡིད་ཀྱི་བསགས་པའི་སྡིག་པ༞ རིན་ཆེན་མེས་དགེ་འདུན་གྱི་དཀོར་ལ་འབགས་པའི་སྡིག་པ༞ རིན་ཆེན་ཟླ་འོད་ཀྱིས་བསྐལ་པ་གཅིག་ཏུ་བསགས་པའི་སྡིག་པ༞ མཐོང་བ་དོན་ཡོད་པས་བཏབ་པའི་སྡིག་པ༞ རིན་ཆེན་ཟླ་བས་མ་བསད་པའི་སྡིག་པ༞ དྲི་མ་མེད་པས་ཕ་བསད་པའི་སྡིག་པ་འདག དཔལ་སྦྱིན་གྱིས་དགྲ་བཅོམ་པ་བཀུམ་པའི་སྡིག་པ༞ ཚངས་པས་དགེ་འདུན་གྱི་དབྱེན་བྱས་པའི་སྡིག་པ༞ ཚངས་པའི་བྱིན་གྱིས་དེ་བཞིན་གཤེགས་པའི་སྐུ་ལ་ངན་སེམས་ཀྱིས་ཁྲག་ཕྱུང་བའི་སྡིག་པ༞ ཆུ་ལྷས་དགྲ་བཅོམ་པ་སུན་དབྱུང་བའི་སྡིག་པ༞ ཆུ་ལྷའི་ལྷས་བྱང་ཆུབ་སེམས་དཔའ་ངེས་པ་ལ་གནས་པ་བསད་པའི་སྡིག་པ༞ དཔལ་བཟང་གིས་སློབ་པ་འཕགས་པ་བསད་པའི་སྡིག་པ༞ ཙནྡན་དཔལ་གྱིས་དགེ་འདུན་འདུ་བའི་སྒོ་བཀག་པའི་སྡིག་པ༞ གཟི་བརྗིད་མཐའ་ཡས་ཀྱིས་མཆོད་རྟེན་བཤིག་པའི་སྡིག་པ༞ འོད་དཔལ་གྱིས་ཞེ་སྡང་གི་ཀུན་ནས་བླངས་པའི་སྡིག་པ༞ མྱ་ངན་མེད་པའི་དཔལ་གྱིས་འདོད་ཆགས་ཀྱི་ཀུན་ནས་བླངས་པའི་སྡིག་པ༞ སྲེད་མེད་ཀྱི་བུས་བསྐལ་པ་ཁྲིར་བསགས་པའི་སྡིག་པ༞ མེ་ཏོག་དཔལ་གྱིས་བསྐལ་པ་འབུམ་དུ་བསགས་པའི་སྡིག་པ༞ ཚངས་པའི་འོད་ཟེར་གྱིས་བསྐལ་པ་སྟོང་དུ་བསགས་པའི་སྡིག་པ༞ པདྨའི་འོད་ཟེར་གྱིས་ཡང་གོང་མཚུངས། ནོར་དཔལ་གྱིས་བག་ཆགས་ཀྱི་སྡིག་པ༞ དྲན་པའི་དཔལ་གྱིས་ལུས་ཀྱི་སྒོ་ནས་བསགས་པའི་སྡིག་པ༞ མཚན་དཔལ་ཤིན་ཏུ་ཡོངས་གྲགས་ཀྱིས་སངས་རྒྱས་འབྱུང་བ་མཉེས་པར་མ་བྱས་པའི་སྡིག་པ༞ དབང་པོ་ཏོག་གི་རྒྱལ་མཚན་གྱི་རྒྱལ་པོས་ཕྲག་དོག་བྱས་པའི་སྡིག་པ༞ ཤིན་ཏུ་རྣམ་པར་གནོན་པའི་དཔལ་གྱིས་སྡིག་གཞན་བྱེད་དུ་བཅུག་པའི་སྡིག་པ༞ གཡུལ་ལས་ཤིན་ཏུ་རྣམ་པར་རྒྱལ་བས་ང་རྒྱལ་གྱིས་ཀུན་ནས་བླངས་པའི་སྡིག༞ རྣམ་པར་གནོན་པ་གཤེགས་པའི་དཔལ་གྱིས་ཕྲ་མ་བྱས་པའི་སྡིག་པ༞ ཀུན་ནས་སྣང་བ་བཀོད་པའི་དཔལ་གྱིས་སྡིག་པ་གཞན་གྱིས་བྱས་པ་ལ་རྗེས་སུ་ཡི་རང་བྱས་པའི་སྡིག་པ༞ རིན་ཆེན་པདྨའི་རྣམ་པར་གནོན་པས་ཆོས་སྤོངས་ཀྱི་ལས་བསགས་པའི་སྡིག་པ༞ དེ་བཞིན་གཤེགས་པ་རིན་པོ་ཆེའི་པདྨ་ལ་རབ་ཏུ་བཞུགས་པ་སངས་རྒྱས་རི་དབང་གི་རྒྱལ་པོ་ལ་ཕྱག་འཚལ་ལོ། ། ཞེས་བརྗོད་པའི་ཕན་ཡོན་གྱིས་དམ་ཚིག་ཉམས་པའི་སྡིག་པ་ཐམས་ཅད་འདག་གོ ། འདི་ཉིད་ཇོ་བོ་རྗེས་མདོ་ནས་བསྡུས་པས་ཁུངས་བཙུན་ཞིང་ཕན་ཡོན་ཆེ་བས་ལྟུང་བཤགས་ཆག་མེད་མཛོད། ལྟུང་བཤགས་རྒྱུན་དུ་སྟོན་པའི་ཕན་ཡོན་གྱིས། ། བདག་གཞན་ཕ་མ་ཉེ་འབྲེལ་ཚེ་འདས་རྣམས། ། ངན་སོང་འཁོར་བའི་སྡུག་བསྔལ་ལས་གྲོལ་ཏེ། ། བླ་མེད་རྫོགས་པའི་སངས་རྒྱས་མྱུར་ཐོབ་ཤོག །
འདི་ཡང་བཀའ་གདམ་པའི་དཔེ་སྙིང་ཞིག་ལ་བརྟེན་ནས་ས་སྐྱ་པ་ངག་དབང་ཀུན་དགའ་བསོད་ནམས་ཀྱིས་བྲིས་པའོ། ། དགེ་བ་འདི་འཕེལ་བར་གྱུར་ཅིག། །། ༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།། PAGE * MERGEFORMAT 2 ཨ་མྱེས་ཞབས། ལྟུང་བཤགས་བཏོན་པའི་ཕན་ཡོན་བཤད་པ་སྒྲིབ་པ་ཀུན་སེལ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
