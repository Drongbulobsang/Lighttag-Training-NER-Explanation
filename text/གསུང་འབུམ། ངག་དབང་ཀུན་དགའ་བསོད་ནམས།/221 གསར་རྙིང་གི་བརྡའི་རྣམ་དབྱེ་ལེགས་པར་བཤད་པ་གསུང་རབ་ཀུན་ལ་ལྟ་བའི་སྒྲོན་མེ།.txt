གསུང་འབུམ། ངག་དབང་ཀུན་དགའ་བསོད་ནམས།
པོད ༢༢༡
གསར་རྙིང་གི་བརྡའི་རྣམ་དབྱེ་ལེགས་པར་བཤད་པ་གསུང་རབ་ཀུན་ལ་ལྟ་བའི་སྒྲོན་མེ།
༄༅། །གསར་རྙིང་གི་བརྡའི་རྣམ་དབྱེ་ལེགས་པར་བཤད་པ་གསུང་རབ་ཀུན་ལ་ལྟ་བའི་སྒྲོན་མེ་ཞེས་བྱ་བ་བཞུགས་སོ།། རྒྱ་གར་སྐད་དུ། ཤྲཱི་ཝན་གུ་རུ་མཉྫུ་བཛྲ་ཡེ་ན་མ། བོད་སྐད་དུ། དཔལ་ལྡན་བླ་མ་འཇམ་པའི་རྡོ་རྗེ་ལ་ཕྱག་འཚལ་ལོ། ། རྗེ་བཙུན་བླ་མ་མཆོག་དང་དབྱངས་ཅན་བདག ། གཉིས་མེད་ཞབས་ལ་སྤྱི་བོས་གུས་བཏུད་ནས། ། སྙིགས་དུས་སྐད་གཉིས་སྨྲ་བའི་གཙུག་གི་རྒྱན། ། ཞ་ལུ་ལོ་ཆེན་ཆོས་སྐྱོང་བཟང་པོ་ཡི། ། ཐུགས་ཀྱི་སྲས་མཆོག་སྨིན་གྲུབ་ལོ་ཙཱ་བས།་་་་་
ངག་དབང་རིན་ཆེན་བཀྲ་ཤིས་དཔལ་བཟང་པོ། ། མཛད་པའི་གསར་རྙིང་བརྡ་ཡི་ཁྱད་པར་རྣམས། ། སྟོན་བྱེད་ལེགས་བཤད་ལི་ཤིའི་གུར་ཁང་ལ། ། སྐད་གཉིས་སྦྱར་བའི་མཆན་བུ་ཡོད་མེད་དང་། ། ཚིག་སྣ་རིང་ཐུང་འདྲ་མིན་འགའ་སྣང་བ། ། ཕན་ཚུན་ཞུས་དག་བགྱིས་པའི་ལེགས་བཤད་གཏམ། ། གསུང་རབ་ཀུན་ལ་ལྟ་བའི་སྒྲོན་མེ་འདི། ། བློ་གསལ་ཡོངས་ཀྱི་དགའ་སྟོན་ཉིད་དུ་སྤེལ། ། དེ་ཡང་འདིར་བརྡ་་་་་་སྃ་ཀ་ཏ། གསར་་་་་་ན་ཝ།
རྙིང་་་་་་པུ་རཱ་ཎ། གི་ཐ་སྙད་བཤད་པ་ཐུ་མི་སམྦྷོ་ཊ་་་་་་ལྷོ་གཉལ་པ་ཐུ་མི་སྣང་གྲགས་ཀྱི་བུ་ཨ་ནུ་སྟེ་སམྦྷོ་ཊ་དང་། སམྦྷ་དྲ་སོགས་རྒྱ་སྐད་དུ་བཞེད་པ་བྱུང་ཡང་། ས་འབོར་པོ་ཞིག་འདུག་པས་ས་འབོར་རང་ཡིན་པ་འདྲ། གང་ནང་བོད་སྐད་དུ་སྣང་ངོ་། ། དང་། བཙད་པོ་ཁྲི་སྲོང་ལྡེའུ་བཙན་གྱི་དུས་དང་པོར་བྱས་པའི་འགྱུར་རྣམས་ནི་དང་པོའི་བཀས་བཅད་ཀྱིས་བསྒྱུར་བ་སྟེ། ལུང་སྡེ་བཞི་དང་མདོ་སྡེ་ཁ་ཅིག་དང་། ཤེར་ཕྱིན་གྱི་མདོ་ཁ་ཅིག་སྟེ་སྐད་གསར་བཅད་ཀྱིས་གཏན་ལ་ཕབ་པ་རྣམས་སོ། ། དེ་ལ་ནི་གང་ལ་གག་དང་།་་་་་
ཡཿ ཅི་ཕྱིར་ལ་ཇི་རོབ་དང་།་་་་་ ཀམསྨཱ་ཏ། ཇི་སྙམ་ལ་ཇི་ལྟར་དང་།་་་་་ ཡ་ཐཱ། རྩེ་མོ་ལ་སྤྱི་མོ་དང་།་་་་་ ཨུརྡྷན། ཤིན་ཏུའམ་རབ་ཏུ་ལ་ཏེ་པོར་དང་།་་་་་ ཨ་དྱརྠ་ཞེས་པའི་བྷྲྃ་ཤི། ཡང་ཝཱ་དྷྃ་ཞེས་པ་བསྒྱུར་བའི་ཏེ་བོར་ནི་དམ་པ་དང་།
སྲ་བ་དང་། དྲག་པ་དང་། དྲག་པ་དང་ཚབས་ཆེ་བ་རྣམས་ལ་འཇུག་པ་དང་། རྐྱེན་སྨན་ལ་རྐྱེན་་་་་་པྲ་ཏྱ་ཨོ་ཥ་དྷི། རྩི་དང་། ལྟག་པ་ལ། གླག་་་་་་ཀྲྀ་ཀཱ་ཊི་ཀ པ་དང་། སྤོས་་་་་་དྷུ་པ། དང་སྤོས་ཕོར་ལ།་་་་་
དྷུ་པ་ཀ་ཊཙྪུ། པོག་དང་པོག་ཕོར་དང་། བསལ་བ་་་་་་ནི་རཱ་ཀྲྀ་ཏ། ལ་བསྩལ་བ་དང་། སོགས་་་་་་ཨཱ་དི། པ་ལ་སྩོགས་པ་དང་། བསུ་བ་ལ་བསྩུ་བ་དང་།་་་་་ པྲ་དྷུད་མ་ན། དྲི་བསུང་ལ་་་་་་ཨ་མོ་ད། དྲི་བསྩུངས་དང་།
བསངས་པ་ལ་བསྩངས་པ་དང་། རྫོགས་སོ་་་་་་ས་མཱསྟ། ལ་རྫོགས་སྷོ་དང་། གཡོགས་པ་ལ་ཡོགས་པ་དང་།་་་་་ ཙྪཱ་ད་ཡ་མཱ་པ། གོ་ཆ་ལ་་་་་་ཎརྨའམ་ནཱདྡྷ། གོ་ཅ་དང་། བྲག་་་་་་པྲ་ཏི་བྲུ་ཏ། ཆ་ལ་བྲག་ཅ་དང་། རིན་པོ་ཆེ་ལ་་་་་་རཏྣ།
རིན་པོ་ཅེ་དང་། དཀོན་་་་་་རཏྣ། མཆོག་ལ་དཀོན་ཅོག་དང་། རིན་ཆེན་ལ་རིན་ཅེན་དང་། ཁྱིམ་་་་་་གྲྀ་ཧ། ལ་སྡུམ་པ་དང་། དབུས་ལ་་་་་་མ་དྷྱ། ལ་དབུང་དང་། འགྲོ་་་་་་པ་ཏི། བ་ལ་འགོམ་པ་དང་།
གྲུབ་་་་་་སིདྡྷ། པ་ལ་རེད་པ་དང་། འགྲེལ་་་་་་བྲྀཏྟི། པ་ལ་འགྲོལ་བར་བསྒྱུར་བ་སོགས་ཤིན་ཏུ་མང་བར་ཡོད་དེ། རྒྱས་པར་ན་གསུང་རབ་རྣམས་སུ་བལྟའོ། ། ཡང་དེ་དག་ཏུ་ད་དྲག་དང་། དཔྱིད་བླ་ར་བ་སོགས་དེའ་ལའ་ནིའ་ཞེས་པ་ལྟ་བུ་མཐའ་རྟེན་སྦྱར་བ་ནི་སུམ་རྟགས་ཀྱི་དགོངས་པ་དོན་ལ་ཐོབ་པ་གཞིར་བཅས་ནས་ཡི་གེ་ཉུང་བའི་སླད་དུ་བཞག་པ་དང་། ཡང་མྱེད་དང་མྱིད་སོགས་ཡ་བཏགས་པ་དང་། རལ་གྲི་ལ་རལ་གྱི་སོགས་ནི་ལོ་ཙཱ་བ་ཁ་ཅིག་གི་ཡུལ་སྐད་ཤོར་བར་གྲགས་པ་ཡིན་ནོ། ། གཉིས་པ་སྐད་གསར་བཅད་ལ་ནི་དེ་དག་གི་ཟླས་དྲངས་པ་ཇི་སྐད་བཤད་པ་རྣམས་དང་།
གཞན་ཡང་གསུང་རབ་ལ་གྲགས་པའི་མིང་ཕལ་ཆེ་བ་རྣམས་སོ། ། བཀས་བཅད་གཉིས་པ་ནི་མངའ་བདག་ཁྲི་རལ་པ་ཡན་ཆད་དུ་ཀ་ཅོག་ཞང་གསུམ་ལ་སོགས་པས་མཛད་པ་ཡིན་ནོ། ། བཀས་བཅད་གསུམ་པ་ནི་ལྷ་བླ་མ་ཡེ་ཤེས་འོད་ཀྱི་དུས་ཀྱི་སྒྲ་བསྒྱུར་གྱི་ལོ་ཙཱ་བ་ཆེན་པོ་རིན་ཆེན་བཟང་པོ་ནས། དཔང་ལོ་ཙཱ་བ་ཆེན་པོ་དང་། སྙིགས་དུས་ཀྱི་སྐད་གཉིས་སྨྲ་བ་གཅིག་པུ་བ་ལོ་ཆེན་དྷརྨཱ་པཱ་ལ་བྷི་དྲའི་བར་དུ་བྱོན་པ་རྣམས་ཡིན་ལ། ལོ་ཆེན་་་་་་རིན་ཆེན་བཟང་པོ། གྱིས་ནི་ཉི་ཟླ་ལ་གཉི་ཟླ་དང་། བསྟན་བཅོས་ལ་བསྟན་འཆོས་དང་། སྟུག་པོ་ལ་འཐུག་པོ་དང་། ཉི་ཤུ་དང་སུམ་ཅུ་དང་སུམ་བརྒྱ་རྣམས་ལ་གཉིས་བཅུ་དང་གསུམ་བཅུ་དང་གསུམ་བརྒྱ་དང་།
བསམ་གཏན་ལ་བསམ་བརྟན་སོགས་འཆོས་པར་མཛད་ཀྱང་། བཀས་བཅད་བར་བ་བཞིན་དུ་གནས་པ་མང་ཞིང་། དེའི་བརྡའི་ཁྱད་པར་གསུང་རབ་རྣམས་སུ་འབྱུང་བ་འདི་སྙེད་ཅིག་མཆིས་ཏེ། ཀྭ་་་་་་ཧེ། དང་གག་་་་་་ཡཿ ནི་སྐྱེ་དང་གང་། སྐྱོར་སྐྱོར་ནི་་་་་་མུ་ཧུརྨུ་ཧུཿ ཡང་ཡང་། བླ་འོག་ནི་་་་་་ཨུརྡྷཱ་དྷཿ སྟེང་འོག
བླ་སྐྱལ་བ་ནི་་་་་་ཨ་བྱ་ཡ། མི་ཟད་པ། རྩ་ལག་ནི་་་་་་བནྡྷུ། གཉེན། གཉའ་བོ་ནི་་་་་་པཱཀྵ། དཔང་པོ། རིད་པ་་་་་་གྲྀ་ཥ། དང་སྦེག་པ་ནི་་་་་་གྲྀ་ཤ དངོས་ངན་པ་དང་ཤ་ཆུང་བའམ་སྐེམ་པར། གྱ་བ་ནི་་་་་་ནཥྚ།
ཉམས་པ། གྱག་པ་ནི་་་་་་མ་ཐུ་ར། བརླག་པ། ཡེ་འབྱམས་ནི་་་་་་ཤུ་ནྱ་ཏ། སྟོང་ཉིད། དབལ་ནི་་་་་་ཀེ་ཏུ། ཏོག་དང་རྩེ་མོ་དང་། ཤ་ཉམས་དང་མེའི་དྲོད། ངོ་ག་ནི་སྣང་ངོ་། གྃ་ཡོ་ནི་་་་་་ནི་ཀ་ཊ།
ཉེ་འཁོར། དམྱུས་བྱུང་ནི་ཚི་ཚད་དམ་ཡི་ཆད། ཐེན་ཚེར་ནི་ཅེ་རེ། ག་ཞ་ནི་་་་་་ཧཱ་ས། བཞད་བགད་ཀྱི་སྒྲ། ཡ་ལད་ནི་་་་་་ཝརྨི་ཏ། གོ་ཆ་སྤྱི་དང་། སྐབས་ཐོབ་ཀྱི་རྨོག་གི་མིང་ལ་འཇུག་པའང་ཡོད། གནའ་ནི་་་་་་པྲ་མ་ཐ། ཐོག་མའམ་སྔོན།
ཡོད་དོ་ཅོག་དང་འགྱུར་རོ་ཅོག་ལྟ་བུའི་ཅོག་ནི་མཐའ་དག་གི་དོན། གྱུར་ཅིག་གུ་ལྟ་བུའི་གུ་ནི་སྨོན་པའི་ཚིག སྦྲེབས་པ་ནི་་་་་་ཤུཥྐ། སྐེམས་པ། གསང་ཁུང་ནི་བཤང་ལམ། མདུང་དོར་ནི་་་་་་དྱུ་ཏ། རྒྱན་འགྱེད། ཆམ་དུ་ནི་་་་་་སརྦ་ཏྲ། གཏན་དུ། ནོད་པ་ནི་་་་་་ལབྡྷ།
ཐོབ་པའམ་བཞག ཐ་ཚིག་ནི་་་་་་ཨི་དྱརྠ། ཚིག་གི་དོན། བསྟི་བ་ལ་ནི་་་་་་ཡ་ཏི། ངལ་གསོ་བ། བརྣག་པ་ནི་་་་་་སྃ་ཀལྤ། བསམ་པ། སྨྱང་བ་ནི་་་་་་པྲ་ཏི་ས་དྱ། བརྐྱང་བ། ནམ་ཞར་ནི་་་་་་ཀ་ཏཱ་པི།
ཡང་། འོན་ཏང་ནི་་་་་་ཨ་སི་ཏ། འོན་ཀྱང་། བཀྲི་བ་ནི་་་་་་ནེ་ཡ། དྲངས་པའི་ཁྲིད་པ། དབྲག་ནི་་་་་་ཨནྟ་ར། བར། གཟགས་པ་ནི་་་་་་པྱནྡ། ཟགས་པ། ཕྱམ་ཕྱད་ནི་་་་་་པ་ལ་ཏཱ།
མཉམ་ཉིད། བགྲོ་བ་ནི་་་་་་སང་གཱི་ཏི། གླེང་བ། རྨ་ག་ཆད་ནི་་་་་་ཨ་བླ་ཏམྤ་ཀ ཡང་དག་པའམ་ཕལ་པོ་ཆེ་དང་སྙན་གྱི་གོང་རྒྱན། བསྟར་་་་་་ཀུཎྚི་ཡ། བ་་་་་་སེམས་ལ་སྒོམ་དང་ཡོད་པ་ལའང་འཇུག ནི་ཇི་དོར་ལེགས་དང་བཟབས་པ་སྤྲས་པ་དང་། གཏིང་ཕྱིན་ནི་་་་་་ཨནྟ་ག དཔྱིས་ཕྱིན་པ།
བྲོ་ནི་་་་་་ཤ་པ་ཐ། མནའ། ཆང་ཁྱུ་ནི་་་་་་པ་ཡཱུ་ཧ། ཚོགས་པ། སྤ་ལོ་ནི་་་་་་པྲ་ཏི་བྷཱ་ན། སྤོབས་པ། ཐ་རྃ་ནི་་་་་་ཁ་ལ། ངན་པ། དབྱེ་ནི་་་་་་སྡྱཱ་ལི། ཐང་།
བརྙང་བ་ནི་་་་་་ཨ་ཏི་ཤ་ར། འཁྲུ་བ། བསྙིལ་བ་ནི་་་་་་ན་ཤ་ནཱི་ཡ། དོར་བའམ་ཕྱིར་བསྐྲད་པ། མཐོང་ག་ནི་་་་་་པ་རཱ་བི། བྲང་། གླམ་ནི་་་་་་སྡྱཱུ་ལ་ཀལྤ་ལ། སྣབ་བུ་འཐུག་པོ། ལག་པ་བསྙལ་བ་ནི་ལག་པ་དཀྲུས་པ། ཁྲ་ཁྲོ་ཅན་ནི་་་་་་ཀ་ཊུ་ན།
སྤྲོ་ཐུང་བ། མཐོ་ནན་ནི་་་་་་པྲ་ཐ་མ། ཐོག་མ། རུང་ཁུས་ཟ་བ་ནི་་་་་་ཙཎྚ། གཏུམ་པ། ཇེ་ནི་་་་་་ཨཱ་དི། དང་པོ་དང་རེ་ཤིག་ཅེས་པ་ལའོ། ། གཞི་བོ་ནི་་་་་་ཨཱ་དྷཱ་ར། གཞི་མ། ཇི་འོས་ནི་འཚམས་པ།
གནོང་མི་བཀུར་བ་ནི་་་་་་ཨ་ན་བྷྱུ་པ་ག་མ། ཉེས་པ་ཁས་མི་ལེན་པ། བསྒོ་བ་རྣར་གཟོན་པ་ནི་་་་་་ལ་ཛྙཱ་བི་ཧེ་ཐ་ན། བསྒོ་བ་ལ་མི་ཉན་པ། འཆབ་བ་ནི་་་་་་གུཔྟ། གསང་བའམ་སྦེད་པ། འཛན་དཀའ་ནི་་་་་་དུརྻོ་ག སྦྱོར་དཀའ། འཁུ་བ་ནི་་་་་་དྲོ་ཧ། ཞེ་སྡང་བ།
བཅབས་པ་ནི་་་་་་གུཔྟི་ཏ། སྦས་པ། གྱ་ཚོམ་ནི་་་་་་སཱ་ཧ་སཱ། མ་བརྟགས་པ། རྣ་བླག་ནི་་་་་་ཤྲུ་ཏེ་ཡ། རྣ་བ་གཏོད་པ། ཐ་ཆད་ནི་་་་་་ཀུ་ཊི་ལ། ངན་པ། སྩེལ་བ་ནི་་་་་་ནི་རཱ་ཀྲྀ་ཏ། སེལ་བ།
འཕྱེ་བ་ནི་་་་་་བྷུ་ཛ། འགྲོ་བ། སྨྲང་ཚིག་ནི་་་་་་གུཧྱ་ལྭ་ཙ། གསང་ཚིག་དང་སྨྲ་བ་ཙམ་ལའང་འཇུག་གོ ། སྨྲེང་བ་ནི་་་་་་བཱ་དཱི། སྨྲ་བ། སྨྲེ་བ་ནི་་་་་་པ་རི་དེ་བ་ག ངན་པ་སྨྲ་བ། སྨྲེ་སྔགས་་་་་་དུརྺཀྱ། ཀྱང་དེ་ཉིད་དོ། །
རྨས་པ་པ་ནི་་་་་་པྲྀཙཎ་། དྲིས་པ། མི་འཇབ་པ་ནི་་་་་་པ་རུ་ཥ། རྩུབ་པ། དྲལ་བ་ནི་་་་་་བི་ག་ཏ། བཅོམ་པའམ་ཞིག་པ། བླ་ཐང་ནི་་་་་་ཨུཏ་དྷྭ་དྷ། སྟོད་སྨད་དམ་ཕྱི་ནང་། བསོད་པ་ནི་་་་་་པྲ་ཎི་ར། བཟང་པོའམ་ལེགས་པ།
བསྟབས་པ་ནི་་་་་་དརྟ། བྲིམས་པའམ་བྱིན་པ། བསྟབ་པ་ནི་་་་་་དཱ་ནཱ། འགྲེམ་པའམ་སྟེར་བ། བྱེར་བ་བ་ནི་་་་་་ག་ཏ། སོང་བ། བརྟ་བ་ནི་རྒྱས་པར་བྱ་བ། བརྟས་པ་ནི་་་་་་སྥཱི་ཏ། རྒྱས་པ། དེ་ཀོ་ནི་་་་་་ཨི་དཱ་ཏཱི་མ།
ད་ནི། འདི་ཀོ་ནི་་་་་་ཨི་དྃ། འདི་ནི། བཀོན་པ་ནི་་་་་་ཀྲཱུ་ར། ཁྲོ་བ། ཇི་ཀ་ནི་བརྟག་པ། ཁྱོ་ཤུག་ནི་་་་་་ཛསྨ་ཏཱི། བཟའ་འཚོ། གཞོལ་བ་ནི་འབབ་པ། ཉིས་ན་ནི་རྣམ་པ་གཉིས།
སུ་ན་ཞེས་པ་ལྟ་བུ་ཡང་ན་བ། ཐ་བ་ནི་་་་་་སྟམ་བྷ། རེངས་པ། མཐར་གྱི་ནི་་་་་་ཨེནྟ་ན། རིམ་གྱིས། གཞར་ཡང་ནི་ནམ་ཡང་དང་སླར་ཡང་། མནོས་པ་ནི་་་་་་ཨཱ་ཤ་ཡི་ཏ། བསམ་པ། གྱ་ནོམ་པ་ནི་་་་་་བྷ་ཡངྐ་ར། ཕུན་སུམ་ཚོགས་པ།་་་་་
པྲ་ཎཱི་ཏ་སྣང་བའི་སྐད་དོད་པུ་ཏྲི་ཤ་ཡོད་པས་ལེགས་པའི་དོན་ཀྱང་ཡིན་ནོ། ། ཕྱད་པར་ནི་་་་་་གཏ་ཏན། རྒྱུན་པར། བསྣམས་པ་ནི་་་་་་དྷ་ར། ཐོགས་པ། ཤང་དག་ནི་ཤ་སྟག འཇུད་པ་ནི་་་་་་ཝརྟ་རི། འཇུག་པ། རྔུབ་པ་ནི་འདུས་པའམ་འཇུག་པ། ཚམ་རྔམ་ནི་འཇིགས་སྟངས།
བབ་བབ་་་་་་ས་དྷ་སཱ། བམ་བཅོལ་ནི་་་་་་ཀ་ཏ་སི། མ་བསམ་པར་སྨྲ་བའམ་འཕྲལ་བ། ཕྱང་ཡར་ནི་ཕྲིན་ལས། སྣམ་ལོགས་ནི་ཟུར་དང་རྒྱབ་བསྒྲེལ།་་་་་ བྱ་དྱ་ར། གཞི་ནི་ལོགས་སམ་འཕྲེད་དམ་འཆོལ་བ་གོ་རིམ་བུ་མི་གནས་པ། ཉོས་པ་ནི་་་་་་ཨནྡ། ཟས། རོད་པ་ནི་་་་་་བཱ་ས།
གོས། ཡོངས་་་་་་སརྦ་ཐ། ཡེ་ནི་་་་་་རྣམ་པ་ཐམས་ཅད་ཀྱི་ཐམས་ཅད་དུ་ཞེས་པ་ལྟ་བུའང་ཡིན་ནོ། ། ངེས་པར་རམ་རྣམ་པ་ཀུན་ཏུ། བསྟིར་མེད་ནི་་་་་་ཨ་ཝི་ཙི། མནར་མེད་དམ་ངལ་གསོ་མེད་པ། སྦྲིབས་པ་ནི་་་་་་ཀྵུབྡྷ། ལྟོགས་པ། བྲུ་བ་ཚ་བ་ནི་་་་་་ཀྵུ་དྷི་ཏ། བཀྲེས་པ།
བས་་་་་་ཀྲརྶན། པ་་་་་་ཀཏྶཧྱ། ནི་་་་་་བས་པ་དགེ་སློང་གིས་ཀྱང་བགྱི་བར་དཀའ་དེ་ལྟ་བུ། ཟད་པའམ་མཐའ་དག་པ། བརྟན་པ་ནི་་་་་་ཆོས་ཐམས་ཅད་ཐུགས་སུ་ཆུད་ཅེས་པ་ནི་ལྟ་བུ་རྒྱུ་དང་ཧེ་བསྒྱུར་བ། ངེས་གཟུང་། རྃ་ཤག་ནི་་་་་་བྷུ་ཏ། འབྱོར་བ། མནངས་པ་ནི་་་་་་བྷོ་ག ནོམ་པའམ་སྲིད།
མཐའ་གྲུ་དང་ཐ་གྲུ་ནི་་་་་་བེ་སུ་མྱ། རྒྱ་ཁྱོན། མནབ་རྩལ་ནི་་་་་་བྷོ་ཛ་ན། ཁ་ཟས། གཡེར་པོ་ནི་་་་་་པ་ཊུ། མཁས་པའམ་གྲིམས་པ། ཁོས་རང་ཆབ་མི་འཚལ་བ་ནི་་་་་་ཙྪནྡ་ཨ་ཝི་ནཱ་ཤ འདུན་མ་ཆུད་མི་ཟ་བ། ཇི་རོབ་ནི་་་་་་ཀསྨཱ། ཅི་ཕྱིར།
བསྐྱུད་པ་ནི་་་་་་སྨ་སམྨོ་ཥ། བརྗེད་པ་པ། ཁད་ཀྱིས་ནི་དལ་བུས། བྱུར་ནི་་་་་་མཉྪ། མྱ་ངན། ཡོལ་གོ་ནི་་་་་་པཱ་ཏྲ། སྣོད། བསྙེངས་པ་ནི་་་་་་བྷ་ཡ། འཇིགས་པ། བསྙེམས་པ་ནི་་་་་་གརྦྷ་དང་དརྦ།
ང་རྒྱལ། ཡུག་པ་དང་ཡོབ་ཡོབ་ནི་་་་་་པཱ་ད་དང་། ཙ་ར་ཎ་དང་། ཨཾ་ཧྲི་དང་། ཨཾ་གྷྲི་ཞེས་པ་རྣམས་སོ། ། རྐང་པ། སུག་པ་ནི་་་་་་ཧསྟ་དང་། པཱ་ཎི། ལག་པ། ནེམ་ནུར་ནི་་་་་་བི་ཙི་ཀིཏྶ།
ཡིད་གཉིས། རྒྱ་ཅང་ནི་་་་་་ཨཥྐུཉྩ་ཀཾ སྐ་རགས། གོར་བུ་ནི་་་་་་ཙ་ཏུ་ར་པྲ་ཀ གྲུ་བཞི། གྱི་ན་དང་གྱིན་འདའ་ནི་་་་་་ཧཱི་ན་ད་དང་ཨ་ནརྠ། དམན་པའམ་དོན་མེད་དམ་རང་བཞིན་པ། བརྟད་པ་ནི་་་་་་ཨཏྤི་ཀཱ། གློ་བུར། མི་ཡོག་ནི་་་་་་ཨ་ཚཱ་ད་ནཱ།
མི་ཁེབས་འུབས་པ་ནི་་་་་་ས་མཱ་ཛ། འདུས་པ། ཁུད་པ་ནི་་་་་་ཡཽ་ཏ་ཀྃ སྐྱེམས་རྫོངས། སླགས་པ་ནི་་་་་་བྱུ་ན། བཀོད་པ། ཕྱང་ཆད་ནི་་་་་་ནི་ཡ་མ། ཐག་ཆད། ལ་གོར་ནི་་་་་་ཛ་བ་དང་ལ་ཧུ། མགྱོགས་པའམ་སྐྱེན་པ།
མུར་འདུག་ནི་་་་་་ཏཱིརྦ། མུ་སྟེགས། ཅོ་འདྲི་ནི་་་་་་མ་ཌམྭ་ཧ། ཐོ་འཚམ། གཞེར་བ་ནི་་་་་་སེ་ཝི་ཏ། བསྟེན་པ། ཡེལ་འཕྱོས་ནི་་་་་་ཡུ་ག་གདྡྷ། ཟུབ་གམ། འདུ་འཕྲོད་ནི་་་་་་ས་མཱ་གྲི། ཚོགས་པ།
ཕྱ་ལེ་བ་་་་་་པཱ་ཏ། མཉམ་པ། ཆིབ་པ་ནི་་་་་་བྱཱན། ཁྱབ་པ། ཁོས་པ་ནི་་་་་་ཙྪནྡ། འདུན་པ། མོལ་བ་ནི་་་་་་ཀ་ཐྃ། གཏམ་མམ་གྲོས། དོ་ཐོན་ནི་་་་་་པྲ་ས་བཱཽ། ནན་གྱི།
ཚུད་མོ་མཁན་ནི་་་་་་ཁ་ཏ་རུ་པ་ཀ་དུ། རྐོས་མཁན། གོ་འདུན་ནི་་་་་་གོཥྛ། ཚོགས་ཤིང་འདུ་བ། གཞུར་བརྟག་ནི་ཟུར་ཟ་བ། ཉེར་བསྡོགས་ནི་་་་་་སཱ་མནྟ་ཀ སྟ་གོན། ཉག་ཕྲན་ནི་་་་་་ཤྭ་ར། མདའ། གོར་མ་ཆག་པ་ནི་་་་་་ནིཿསྃ་ཤེ་ཡའམ།
ས་ཥཱ་ཎ་བྷངྒ། ཐེ་ཚོམ་མེད་པ། གོར་མ་་་་་་གོར་མ་ཧོ་སྟེ་ཧོ་བཅག་པའི་དོན། བཀུམ་པ་དང་དེ་ཉིད་དོ། ། གནམ་རུ་ནི་་་་་་དྷ་བུའམ་ཙཱ་པ། གཞུ། སྤྲུག་པ་ནི་་་་་་ཀྵ་ཡ། ཟད་པ། བཀར་བཏགས་ནི་ཁྲིམས་བསྒྲགས་པ། ཕུང་ཀྲོལ་ནི་་་་་་ཨ་ནརྠ།
དོན་མེད། ལྷགས་པ་ནི་་་་་་སྨརཱི་ཏ། གཏད་པ། ཕྱར་་་་་་བི་ཀྵེ་ས། གཡེང་ནི་་་་་་རང་ཉིད་ཀྱིས་འདོད་པའི་ཆོས་གཞན་ལ་ངོམ་ཞིང་སྒེག་པའི་དོན་ཀྱང་ཡིན་ནོ། ། རྣམ་གཡེང་། སྒམ་པ་ནི་་་་་་གམ་བྷཱི་ར། ཟབ་པ། བགམ་པ་ནི་ཉམས་སད་པ། མནབས་པ་ནི་་་་་་ཝསཏྲི་ཏ།
གྱོན་པ། རྩེག་ལོག་ནི་་་་་་ཀྵུ་དྲ། ཕྲན་ཚེགས་སམ་སྲེད་ཞེན་ཆེ་བ། ཚར་ཕྱིན་ནི་་་་་་སཱ་ག་ར། མཐར་ཕྱིན། དབབ་པ་ནི་་་་་་ཨཱ་བེ་ཤ འབེབས་པའམ་བཞག་པ། གཟས་པ་ནི་་་་་་ཨུརྦྷུ་ར་ཎ། བརྡེག་པར་བརྩམས་པ། ཕོན་པོ་ནི་་་་་་ས་མཱུ་ཧ།
ཚོགས་པ། འཛེར་བ་ནི་་་་་་ཨཱ་ཧ། སྨྲས་པའམ་ཟེར་བ། འཆེལ་བ་ནི་་་་་་པཀྵའམ་ཨཱ་མྃ་བ། ཞེན་པའམ་འཆང་བ། ཐ་རམས་ནི་་་་་་པཱརྞ། གཏམས་པ། ཕྱིས་བུ་ནི་་་་་་བྷཱ་ཛ་ན། སྣོད། རྩེ་ཕྱིབས་ནི་་་་་་ཨནྟ་ག
མཐར་ཕྱིན། གླལ་བ་ནི་་་་་་བི་ཛྀ་བྷ། ཁ་གདངས་སམ་རྣམ་པར་བསྒྱིངས་པ། ཀླུབས་པ་ནི་ཕུབ་པའམ་གྱོན་པ། གཡེམ་པ་ནི་་་་་་ཀཱ་མ། འདོད་པ། མུ་ཅོར་ནི་་་་་་མུ་ཁ་ར། ཁ་ཟེར་བ་དང་ཁ་དྲག་པ། གནམ་པོ་ནི་་་་་་ཨཱརྫ་ཝ། དྲང་པོ།
འཁོར་ཟུག་ནི་་་་་་ཙཀྲ་ཝ་ར། འཁོར་ཡུག ཆབས་གཅིག་པ་ནི་་་་་་སྨརྡྷྃ། ལྷན་ཅིག་པ། ཆུབ་པ་ནི་་་་་་བོ་དྷི། རྟོགས་པ། གོ་འདུན་ནི་་་་་་ནཱ་ནཱ། སྣ་ཚོགས་སམ་གང་མོས། མོང་དུ་ཆུད་པ་ནི་་་་་་ཨ་ཝ་ག་ཏི། ཁོང་དུ་ཆུད་པ།
རླིབས་པ་ནི་་་་་་བི་པུ་ལ། རྒྱ་ཆེ་བ། མཆིལ་པ་ནི་་་་་་ཨངྐུ་ཤ ལྕགས་ཀྱུ། ལྕགས་ཀྱོ་ཞེས་པའང་དེ་ཉིད་དོ། ། འགྱེད་པ་ནི་་་་་་ཀཽ་གྲྀ་ཏྱ། འགྱོད་པ། ཟང་་་་་་ཨཱ་མི་ཥ། ཟིང་ན་་་་་་ཟང་ཟིང་གི་སྦྱིན་པ་གཙོ་བོར་ཤ་སྟེར་བའི་དོན་དུ་བཤད་དོ། ། ཤའམ་ཟས།
འགྱེར་བ་ནི་་་་་་སརྫན། སྤོང་བ། གེར་མ་ནི་་་་་་ཨཽ་ཏཱ་ཏི་ཀ རགས་མ། རུམ་ནི་་་་་་ཀུཀྵ། ལྟོ་བའམ་ཕག ཕོམ་པ་ནི་་་་་་གྷ་ཊ། བུམ་པ། ཏྲོན་པ་ནི་་་་་་པྲ་ཏི་ས་ར་ཎ། འདོད་པའམ་རྗེས་སུ་འབྲང་བ།
འཕྱོ་བ་ནི་་་་་་བིསླ་ཝ། ལྡིང་བ། འགེམས་པ་ནི་་་་་་ནཱ་ཤི་ར། འཇོམས་པ། སྙུགས་སུ་ནི་་་་་་ཨཱ་ཡཱ་མ། ཡུན་དུ། དབྲོག་པ་ནི་་་་་་ཧ་ར། འཕྲོག་པ། གླེབ་པ་ནི་་་་་་ནཱི་ཀྲནྟ། མནན་པ།
རྗེན་པ་ནི་་་་་་ནཀྴའམ་ཨ་ཙེ་ལང་འདུག གཅེར་བུའམ་རྐྱང་པ། གལ་གྱི་ནི་ནན་གྱིས་སམ་རྒྱལ་གྱིས། བསྟུ།་་་་་ འཇེན་པ་ནི་་་་་་ཡིད་ལ་འཐད་པ་དང་རྣ་བར་འཐད་པ་ལྟ་བུ་ལ་འཇུག དངོས་པོ། རླུགས་ནི་་་་་་བི་ཏིཀྟ། ལུག་པ་སྟེ་ཟས་མ་ཞུ་བ་ཕྱིར་བྱུང་བ། ནོངས་པ་ནི་་་་་་དོ་ཥ། ཉེས་པ།
འཕྱེ་བོ་ནི་་་་་་ཨུ་ར་ག གོང་པོའམ་ཡན་ལག་མེད་པར་ལྟོ་བས་འགྲོ་བ། ཚུར་ཤེག་ནི་་་་་་ཨེ་ཧི། ཚུར་ཤོག ལྕེ་བརྟེན་ནི་་་་་་བྱ་པ་དེ་ཤ བརྗོད་པའམ་སྙད་འདོགས་པ། སྲིབ་པ་ནི་་་་་་ཙྪཱ་རི་ཏ། བསྒྲིབ་པའམ་གྲིབ་རི་དང་མཚན་མོ། སློག་པ་ནི་་་་་་ཙརྨ། པགས་པའི་གོས།
སྔོད་པ་ནི་་་་་་ཀྵི་པ། འཕེན་པ། ཁོལ་མའམ་བ་གླང་མིག་ནི་་་་་་ག་ཝཀྵ། སྐར་ཁུང་།་་་་་ འདིར་དཀར་གསལ་ཟེར་བ་དང་མུན་དཀར་ཟེར་བ་དང་བསྟུན་ན་དས་ཕུལ་ཐོབ་པ་ལྟར་སྣང་ཡང་སྐར་ཚོད་ལྟ་བའི་རེའུ་མིག་བཞག་པ་ལས་བཏགས་པའི་བརྡ་བཙན་པར་བྱས་པའོ། ། འགྲེམས་པ་ནི་འགྱེད་པ། གསེག་ཤང་དང་གསིལ་བྱེད་ནི་་་་་་ཁཀྑ་ར་དང་སིཀྑ་རི་ཡང་ཟེར། ཁར་སིལ། སྤྱི་གཏོར་ཅན་ནི་་་་་་ཨུཥྞི་ཥ། གཙུག་ཏོར་ཅན།
གསོང་པོར་སྨྲ་བ་ནི་་་་་་པུརྦཱ་བྷི་ལཱ་བཱི། སྔར་སྨྲ་བའམ་དྲང་པོར་སྨྲ་བ། དོ་ཀེར་ཅན་ནི་་་་་་ཨཥྞི་ཥ། ཐོར་ཅོག་ཅན། དཔེ་འཁྱུད་ནི་་་་་་མུཥྚི། ཆོས་སྟོན་འོས་པ་ལའང་སྦ།་་་་་ ཁུ་ཚུར་སྦ་བ་ལྟ་བུ་དཔེར་བྱས་པའོ། ། འགེབ་པའི་གཏམ་དང་བཀའ་མཆིད་ནི་་་་་་པཱྃ་ཀ་ཐྱྃ། ཡང་དག་པའི་གཏམ། འཁྱུད་དཔྱད་ནི་་་་་་མུཥྚི་ཀ་ཡ།
མཉམ་བཞག་ཕྲན་བུ་སྦས་ཏེ་འཆད་པ། མུར་ཐུག་པ་ནི་་་་་་སརྻནྟ། མཐར་ཐུག ཕོལ་བ་ནི་་་་་་བོ་དྷ། རྟོགས་པ། ལ་བཟླས་ནི་་་་་་ནི་ཡ་མ། ཐག་བཅད་པ། ལ་ཟློ་ནི་་་་་་ནི་ཡ་མ། མཐའ་འགེགས་པའམ་ཐག་གཅོད་པ། མི་ཆ་བ་ནི་་་་་་ཨ་ཛྙཱ་ན།
མི་ཤེས་པ། ཆ་མེད་ནི་རྒྱུས་མེད། གཏོལ་མེད་པ་ནི་ཐབས་མེད་པའམ་རྒྱུས་མེད་པ། ཅི་གར་ནི་་་་་་ཡ་ཐཱ། ཇི་ལྟར། ཅིས་ཕྱིན་ནི་་་་་་ཨནྟ་ག མཐར་བྱིན། གར་ཅིག་ནི་་་་་་མཿ གང་ཞིག སྨྱན་ཀ་ནི་་་་་་པཱྃ་ཙ་རི་ཏ།
གཉེན་ཀ འབགས་པ་ནི་་་་་་ནཱ་ཤི་ཏ། ཉམས་པ། དམུན་པ་ནི་་་་་་ཛ་ཌ། བླུན་པ། ཤོ་བེ་ནི་་་་་་མི་ཐྱ། རྫུན་ཤོབ་ཀྱང་དེ་ཉིད་དོ། ། ཤིད་ཟན་ནི་་་་་་ཤྲཱརྡྷ་དཻ་ན། རོ་ཟས་སམ་གཤིན་ཟས། ཤིད་ནི་གཤིན་པོ་ལ་དམིགས་ཏེ་དགེ་བ་བསྒྲུབ་པ།
ཕྲུ་མ་ནི་་་་་་ནི་ཀྵིསྟི་ཏ། ཕོ་བྲང་ངམ་དམག་སྒར། སྤོང་པ་ནི་་་་་་ཀྲཱྀ་ཌ་སྡྱ། རྩེ་པ། བརྟུན་པ་ནི་་་་་་ཨཱ་ཏཱ་པཱི། བརྩོན་པ། སྒོ་འཕར་ནི་་་་་་ཀ་པཱ་ཊ། སྒོ་གླེགས། སྤྱོས་པ་ནི་་་་་་ཀྲོ་དྷ། སྡིག་པའམ་ཁྲོས་པ།
སྙོམ་པ་ནི་་་་་་རནྟྲི། གཡེལ་བ། དབྱེ་ཚོང་ནི་་་་་་ཀྲྀ་ཏཱ་གཱ་ཏ། ཚོང་། ཐང་ལ་ནི་་་་་་སྃ་ཀཱྀརྞ། བཀྲམ་པ། བསླན་པ་ནི་་་་་་ནི་ཀྵསྟ་ཏ། བསྡུས་་་་་་འགྲེལ་པ་དོན་གསལ་དུ་དེའི་ཕྱོགས་སུ་བསླན་པ་ཞེས་པ་ལྟ་བུ། པའམ་ཕྱོགས་གཏོགས། ཚོགས་ཕོར་ནི་་་་་་པཱུརྞ།
རྫོགས་པར། བདར་བ་ནི་བཅད་པའམ་གཞོགས་པ། གཟེངས་པ་ནི་་་་་་ཨུཏྟེ་ཛ་ན། བརྐྱངས་པའམ་གཟི་བྱིན། འཆེག་པ་ནི་་་་་་བྷངྒ། འཇིགས་པ། གློས་པ་ནི་་་་་་མོ་ཧཱ། རྨོངས་པ། སྨེག་མེད་ནི་་་་་་ཨཱ་སརྦ་ད། གཏན་མེད།
གཡེན་སྤྱོ་ནི་་་་་་བི་ཌམྭ་ཡ་རི། ཅོ་འདྲི་བའམ་སྡང་བར་བྱེད་པ། གཡམ་ནི་་་་་་པྲ་སངྒ། ཞར། རྨེད་པ་ནི་་་་་་ཨ་དྷྱེ་ཡ། གསོལ་བ། སློང་ཕོར་ནི་་་་་་པཱ་ཏྲ། ལྷུང་བཟེད། བྱ་མ་རྟ་ནི་་་་་་ཨ་ཝ་ཙ་ར་ཀ ཉན་རྣའམ་བང་ཆེན།
བྲོ་འཚལ་བ་ནི་་་་་་རོ་ཟ། ནད་པ། ད་བུར་ནི་སྲེག་གནས། བསེལ་བ་ནི་་་་་་ཨ་ནུ་ག་མ་ན། སྐྱེལ་མ། གཙུག་ལག་ནི་་་་་་ཨརྵ། སྡེ་སྣོད། བསོད་ནམས་ནི་་་་་་པུ་ཁལླི་ཀཱ། འདོད་པ་ལ་ལྷག་པར་ལོངས་སྤྱོད་པའི་མིང་། བསྙད་པ་ནི་་་་་་ཨཱ་ཁྱཱ་ཏ།
བཤད་པ། བསྩང་བ་ནི་བསང་བ། གོ་རེ་ནི་རྫོགས་པ། བརླང་པོ་ནི་་་་་་པ་རུ་ཥ། རྩུབ་མོ། གཞོགས་སྟེགས་ནི་་་་་་ཨངྒི་ཏ། ཟུར་མིག་གམ་སྒེག་ཆོས། ཤུར་བུ་ནི་་་་་་ཀ་ཎི་བནྡྷ། སྐ་རགས། འཛན་མོ་ནི་་་་་་བེ་ཤྱ།
བགྲོད་བྱ་སྟེ་བུད་མེད། འཇུད་འཐུན་དང་འདོད་འགྲོ་ནི་་་་་་དཱ་རི་ཀཱ། སྨད་འཚོང་། ལ་གི་སླ་ནི་་་་་་པ་ཏི། ལས་དེ་དང་དེ་ལ་བསྐོས་པ། འཛན་ཕོ་ནི་་་་་་བེ་ཤ་ཀ བགྲོད་བྱེད་དེ་སྐྱེས་པ། སྐ་རགས་ཕོག་གུ་ཅན་ནི་་་་་་ཀཙྪཱ་ཧ་ར། སྐ་རགས་རྒྱན་ཅན། འཐབ་ཀྲོལ་ནི་གནོད་རྒྱུད་འགྲེ་བ་ནི་་་་་་ཀ་ལྤི།
གཡོ་བ། ལྕགས་ཕོད་ནི་སྐ་རགས་ཀྱི་རྒྱན། ཁོང་སྙོམས་པ་ནི་ཡིད་མི་དགའ་བའམ་སྒྱིད་ལུག་པ། དཀྱུས་མོ་ནི་འགྱོངས་པའམ་རྒྱུག་པ། དང་ལ་ནི་་་་་་པུཥྐ་རི། རྫིང་བུ། ཀླབ་པ་ནི་་་་་་ཀམྤ་ལ། ལ་བ། དྃ་དྱ་ནི་ཁྲིམ། ཞ་སྒྲེ་ནི་རྣ་མེད།
ལྟག་སྒྲེང་ནི་ལྟག་ཐེར། གོར་མོ་ནི་་་་་་ཀྲོ་དྷི། སྡང་སེམས། སྣ་སྒྲང་ནི་མདེའུ། འབུག་པ་ནི་་་་་་ཨུཙྪ་ཡ། བསླང་བ། པུས་མཁྱུད་ནི་་་་་་ཡོ་ག་པཊྚ། སྒོམ་ཐག གཡར་ནི་་་་་་མུ་ཁ ཁའམ་གདོང་ངམ་མདུན། ཧྭགས་ནི་་་་་་ཁཎྜ།
བུ་རམ་གྱི་དྭངས་མའམ་ཤ་ཁ་ར། གལ་ལ་ཞེས་ཀྱང་་་་་་འགྲེལ་པ་ཟླ་ཟེར་དུ། གྲགས་པ། ཐགས་རན་ནི་་་་་་རནྟྲ། བཏགས་པ། སྨས་པ་ནི་་་་་་གརྡྱ། ཉམས་པ། ངན་ནི་་་་་་སྡྱཱ་ན། མཐུངས། དངར་ནི་་་་་་སིངྐྟི།
གྲལ་ལམ་ཕྲེང་བ། གསུག་པ་ནི་་་་་་བྷྲྀ་ཏྱ། རྔན་པ། བརྔན་ཞེས་པ་ནི་མཆོད་པ། རྣམ་འདལ་ནི་རྣམ་འདུད། འགྱེད་པ་ནི་་་་་་ཏྱ་ག གཏོང་བ། དབྲེས་པ་ནི་་་་་་པ་རི་བྲྀརྟི། རྗེས་པ། བསེན་ཁུས་པ་ནི་་་་་་བནྡྷུ་བཉྩི་ཏ།
གཉེན་བསླུས་པ། བརྒྱད་བཀག་ནི་ཁ་སྨྲས་སམ་བཀྱོན་པ། འོ་ནི་་་་་་ཨི་དམ། འདི་ནི། བཟླུགས་པ་ནི་་་་་་པྲྀཙྪ། ཞུས་པའམ་དྲིས་པ། སོ་ཟོས་ཀྱང་ཞེས་པ་ནི།་་་་་ བི་ན་ཏ། ཇི་ལྟར་ཐོགས་ཀྱང་ཞེས་པ་སྟེ། ཡུལ་སྐད་ལ་སོ་མཐོ་ཡང་ཟེར།
སྤྱོན་པ་ནི་་་་་་ཨེ་ཧི། འབོད་པའི་བརྡའ་ཚུར་ཤོག་ཅེས་པ་ལྟ་བུའོ། །་་་་་ བྱོན་ཞེས་པ་སླེབ་ཟིན་པའི་དོན་ཏེ་དེང་སང་བརྡ་ནོར་བ་མང་ངོ་། ། འབྲོངས་པ་ནི་་་་་་ཨུ་པ་ལ་ཌི་ཏ།་་་་་ བཤེས་སྤྲིང་དུ་མཐོ་རིས་བུ་མོ་འབྲོངས་ཤིང་དགའ་བ་དང་ཞེས་པ་ལྟ་བུ། ཉེ་བ་བསྟེན་པ། མི་སློན་ནི་་་་་་ཨ་ནི་བཱ་ཏི་ཏ། མི་ཟློགས། སྨག་ནི་་་་་་ཨནྡྷ། མུན་པ།
གོ་ར་ནི་་་་་་བནྡྷཱ་ག་ར། བཙོན་ར། ཡ་མ་བརླ་ནི་་་་་་ཝ་ཤི་ཀ སྙིང་པོ་་་་་་ཨ་སྒ་ར། མེད་པའམ་མི་བདེན་པ། སླད་རོལ་ནི་ཕྱི་རོལ། ཆང་ཐུབ་ནི་་་་་་པུརྒ་བ། གང་ཟག དོག་ལ་ནི་་་་་་ཨ་གྲ་ཏ། མདུན།
གེལ་པ་ནི་་་་་་ད་ལ། ཡལ་བ། འཕག་པའམ་ཆ་བ་ནི་་་་་་བྦ་ཧྱ། འཇུག་པ། རན་པ་ནི་་་་་་སལླ་བ། ལྕུག་ཕྲན། རེང་བུ་ནི་་་་་་ག་དྱ། འབྲེལ་མེད་དམ་རྐྱང་པ། མི་འགོང་ནི་་་་་་ཨ་ལཱི་ནི། མི་ཞུམ།
ཐན་ཀོར་ནི་་་་་་པཱ་མནྟ། ཉེ་འཁོར། བོག་རེ་་་་་་ཧརྨཱི། ནི་བ་གམ། མ་སྟེས་ནི་མ་ལེགས། སྟེས་དབང་ནི་་་་་་བེ་ག སྟབས་ཤུགས། གནའོ་ནི་་་་་་ཨཱ་དི། སྔོན། སྣ་བོ་ནི་་་་་་པྲ་དྷཱ་ན།
གཙོ་བོ། མི་གུ་ནི་་་་་་ཨ་མཱི་ན། མི་ཞུམ། ཉེའུ་གྱི་ནི་བཅུད་ཚོར། ཉེན་ནི་་་་་་མཱུ་ལ། རྨང་། བེ་ནོ་ནི་་་་་་གྲ་ཧ་ན། འཛིན་པ། བསྲོ་ཁང་ནི་་་་་་ཛོནྟ་ཀ ཁྲུས་དང་སྐུ་མཉེ་དང་།
དྲིལ་ཕྱི་དང་མེ་དང་སྟན་རྣམས་ཀྱི་མིང་ངོ་། ། འདི་ལ་སྲོ་གང་ཞེས་པའང་སྣང་ངོ་། ། ཇེང་ནི་་་་་་སྭ་ར། རྒྱུད་མངས་སམ་དབྱངས། རྨང་ལམ་ནི་་་་་་སྭསྣ། རྨི་ལམ། གྱ་ཐོ་ནི་་་་་་ཀུཎྜ་ལི། རྣ་རྒྱན། ལན་བོན་ནི་་་་་་ཨུཀྟོཏྟ་ཏ། ལན་སློན།
མདོང་མོ་ནི་མཇུག་དོའི་ནང་། རྣིལ་ནད་ནི་སྙིལ་གྱི་ནད། རྔུབ་རེ་ནི་ཧཱུབ་རེ། ཆུ་བྲུབ་པ་ནི་ཁོལ་བའམ་སྦ་ཀློང་།་་་་་ ཨུཙྪུཥྨ། ཉུག་རུམ་ནི་་་་་་ཀོཉྩུ་ཀཱི། རླིག་ཕྱུང་སྟེ་བཙུན་མོའི་འཁོར་དུ་འབྱུང་ལ། ཞོགས་མ་ནི་་་་་་ཨཏྟ་ར་ཝཱ་ཡ་ན། སྟེང་གཡོགས། གཞའ་བ་ནི་་་་་་ར་ཏི།
མགུ་བ། གཞའ་ཚོན་ནི་་་་་་ཨིནྟྲ་དྷ་ནུ། འཇའ་ཚོན། བསྐྱད་པ་ནི་་་་་་ཨ་ན་ལམ་པི་ཛ་ཏ། བསད་པའམ་གྲན་པ། ཕྱི་བི་ནི་་་་་་ཝཱ་ཛྱ། ཕྱི་རོལ། ཕ་བི་ནི་་་་་་པཱ་ར། ཕ་རོལ། དགོན་དུང་ནི་་་་་་ཛྃ་ག་ལ།
ཆུ་མེད་པ། ཚ་སྒོ་ཅན་ནི་་་་་་ཨཱུ་ཥ་རཱ། བ་ཚ་ཅན། མོང་བརྟུལ་ནི་་་་་་ཛ་ཊ། བླུན་པོ། ལུང་བོང་དང་བན་གླང་ནི་་་་་་ག་བ། བ་གླང་། ཕོལ་མིག་ནི་་་་་་ཙཀྲ། འཁོར་ལོ། མཚུན་ནི་ཁ་ཧྱ།
ལྷའམ་ཕ་མེས། འཆེས་པ་ནི་་་་་་ཨ་བྷྱུ་པ་ག་མ། ཁས་ལེན་པ། འཕེའུ་ནི་་་་་་ཨཱ་ཧ། གསོལ་པ། གཞའ་གསང་ནི་་་་་་ཤ་ཤྭ་ཏ། གཡུང་དྲུང་ངམ་ཕྲིན་ལས།་་་་་ ཀརྨ། དྃ་དེཾ་ནི་་་་་་པྲ་ཏི་ཛྙཱ། དམ་བཅའ།
ཕྱང་ཕྲུལ་ནི་་་་་་ཨཱ་བྷ་ར་ཎ། རྒྱན་ནམ་སྤུད་པ། དབུ་རྨོག་ནི་་་་་་བརྨི། དབུ་འཕང་། ཡིད་སྨོན་ནི་་་་་་མ་ནོ་ར་ཏི། ཡིད་དགའ། གཉི་ཟེར་ནི་་་་་་པུདྱཾ་ཤུ། ཉེ་ཟེར། སྦོན་པ་ནི་་་་་་ཁཱ་ད། ཟ་བ།
རྙོང་བ་ནི་་་་་་པྲ་ས་རི་ཏ། བརྐྱང་བ། དབྱེར་བ་ནི་་་་་་ག་བ། འགྲོ་བ། འདྲིད་པ་ནི་་་་་་གི་སཾ་བཱ་དི། བསླུ་བ། གཟོད་མ་ནི་་་་་་ཨཱ་དི། དང་པོ། རིལ་ནི་་་་་་སརྦ། ཐམས་ཅད།
གཟེབ་ནི་་་་་་པཉྩ་ར། གུར། ཀློང་དུ་གྱུར་པ་ནི་་་་་་ཨ་བ་བོ་དྷ། དབང་དུ་གྱུར་པ། བཅིབས་པ་ནི་་་་་་ཨཱ་རཱུ་དྷ། ཞོན་པ། མི་བཟད་པ་ནི་དྲག་པོ་དང་། དྲག་ཤུལ་དང་མི་སྡུག་པ། གཅམ་བུ་ནི་་་་་་ཀརྟི་མ། བཅོས་མ།
བརྐམ་པ་ནི་་་་་་ལོ་མུ་བ། འདོད་ཞེན། བརྐམ་ཆགས་ནི་་་་་་ལུཔདྷ། འདོད་པ་ཆེ་བ། འཆོབས་ཤིག་ནི་་་་་་གུ་ཧྱ། གསོངས་ཤིག གཉོད་ཀ་ནི་འཁོས་ཀ གཡུང་བ་ནི་་་་་་ཌོམྦྷི། ཞན་པ། བརྟུན་ངས་པ་ནི་་་་་་ར་བྷ་ས།
གཟོ་ལུམ་དང་རང་བཟོ། གཞིབ་པ་ནི་་་་་་ར་པཱ་མཱ་དཱ་ཡ། འཇིབ་པ། གླགས་པ་ནི་་་་་་ཨ་བ་རཱ་ད། འཇུག་པའམ་འགྲོ་མཚམས། དང་པོ་སྟེ་ནི་་་་་་ག་ཏྭ། སོང་སྟེ། འདོང་བ་ནི་་་་་་ག་མ་ན། འགྲོ་བ། པུ་པ་ཀ་ར།་་་་་
དཔོན་པ་ནི་་་་་་མི་རྟག་པ་ཉིད་ཀྱི་མདོར་འབྱུང་། མཁོ་བའམ་ཕངས་པའམ་ཡིད་དུ་འོང་བ། བཙོག་པོ་ནི་་་་་་ཨ་ནོརྒ ཕོ་བཙོག རྙོང་ནི་་་་་་ཛཱ་ལ། གལ། ཏ་ལ་ལ་ནི་་་་་་ཨུལྐ། སྒྲོན་མ། བསྙུངས་པ་ནི་་་་་་ས་ལེ་ཁ། ཉུང་ངུར་བྱས་པ། གཉེན་སྲིང་ནི་ཉེ་རིང་།
སྦེད་བྱེད་ནི་་་་་་པ་ཥཱ་ཎ། རྡོ་བ། ཇིས་ན་ནི་་་་་་ཀེས་ན། ཅིས་ན། དཀོས་ཐག་ནི་ཉམ་ཐག སྔ་མཁོ་ནི་་་་་་སུརྦ་ཝ་ར། སྔར་བཞིན། ལྐོག་ཤལ་ནི་་་་་་བཱསྣ། བ་གླང་གི་ལྐོག་མའི་པགས་པ་འཕྱངས་བ། ཀ་ཀུ་དང་།་་་་་
ནོག་ནི་་་་་་ནོག་ཅེས་པ་བ་གླང་གི་སོག་པའི་སྟེང་གི་འབུར་པོ་ལ་འདོད་པ་དང་། རྭ་ལ་འདོད་པ་དང་། མཇུག་མ་ལ་འདོད་པ་སོགས་པ་མ་ཟིན་པའི་འཁྲུལ་གཏམ་རྒྱུད་མར་འབྱུང་སྣང་ཡང་། མངོན་བརྗོད་སྣ་ཚོགས་གསལ་བར་རྐན་ལ་བཤད་པ་དང་། ནོག་གི་སྐད་དོད་ཀ་ཀུ་ད་ལ་ཀ་ཀུ་ད་གསུམ་པ་དང་བཞི་པ་སོགས་ཀྱི་ཐ་སྙད་སྒྲའི་ཡི་གེ་རྣམས་སུ་འབྱུང་བའང་རྐན་གཉེར་གྱི་དོན་དེ་ལེགས་བཤད་དོ། ། རྐན། སྒྱུར་ཏེ་ནི་་་་་་ཀྵི་པྲ། མྱུར་ཏུ། འོན་གཅིག་ནི་་་་་་དེ་ཧི། བྱིན་ཅིག
ལྡེམ་པོ་ནི་དྲང་པོ་མིན་པ། ཉིད་ཏོར་ནི་་་་་་ནི་ཡ་མ། ངེས་པར། བྱོས་ཤིག་ནི་་་་་་ཀུ་རུ། གྱིས་ཤིག རངས་པ་ནི་་་་་་ཏུཥལྭ། དགའ་བ་དང་རིལ་པོ། ཁོང་འཁྱིད་ནི་ཁོང་འབྱིན། གཏུ་ལུམ་ནི་་་་་་པྲ་མཱ་དྱྃ། གཟི་བ།
གྱུ་བ་ནི་་་་་་སརྤི་ཏྃ། བཀུར་བ། ཕོ་ཐེག་ཆེ་བ་ནི་་་་་་ཨུནྣ་ཏ། ཁེངས་པ། ཕོག་སྙ་ཆེ་བ་ནི་སྲན་ཆེ་བ། རྨེ་བ་ནི་་་་་་བཱ་ཏི། སྨྲ་བ། རྨུན་པོ་ནི་་་་་་ཛ་ཊ། བླུན་པོ། འཕན་པ་ནི་་་་་་ཁཎྜི་ཏ།
ཆག་པའམ་ཉམས་པ། ཆུའི་དོང་ནི་་་་་་ཏཱི་ར། ཆུའི་ངོགས། གྲིའི་དོང་ནི་གྲིའི་སོ། ཡོན་མཁར་ད་ནི་་་་་་ཨ་ས་མྱཀ ཡང་དག་མིན་པ། འོར་འགའ་ནི་་་་་་ཀེ་ཙི་ཏ། རེས་འགའ། འབྲས་བུ་འབོག་ནི་བརྩོན་འགྲུས། འབོགས་པ་ནི་་་་་་བཱི་ག་ཧྱེ།
བརྒལ་བ། འབོག་པ་ནི་་་་་་མུརཙྪ། བརྒྱལ་བ། བྱ་བསྐོན་ནི་་་་་་ཛཱ་ལ། བྱ་རྒྱ། གཉིག་ཏུ་ནི་་་་་་ཨེ་ཀཱནྟ། གཅིག་ཏུ། བློང་བ་ནི་་་་་་ཙི་ཧྭ་ལི་བྷུ་ཏཱ། རྨུགས་ཤིང་སོང་བ། བློ་བློང་ནི་ཡི་མུག་གམ་རིག་པ་མི་གསལ་བ།
གློང་གློང་ཡང་ཟེར། གཞེན་འདེབས་དང་གཞེན་བསྐུལ་ནི་དྲན་བསྐུལ། མཆད་པའམ་བང་སོ་ནི་་་་་་བ་པཱ་ཏྲི། དུར་གྱི་གནས། ཕོལ་ཏེ་ནི་་་་་་ཧི་ཏ། ཕན་ཏེ། འུང་ནས་ནི་འདི་ནས། ཉིད་གྲུལ་ནི་་་་་་ཀུ་ཛཱ་ཏི། རིགས་ངན། རྔད་མོ་ནི་སྨོད་མོ།
རང་ཉམས་ནི་་་་་་པྲ་ཀྲྀ་ཏ། རང་བཞིན། འགྲན་ཏོ་ནི་་་་་་སྤ་རྡྷ། འགྲན་ཟླ། ཡིབས་སུ་ནི་་་་་་ཨ་ཝསྡྱཱ་ན། དབྱིབས་སུ། བླ་ཁྱེད་ནི་་་་་་དརྤ། དྲེགས་པ། འོན་ཏང་ནི་་་་་་ཀིནྟུ། འོན་ཀྱང་།
འོར་བ་ནི་་་་་་སྤྱོད་འཇུག་ལས་འཇིགས་པ་འོར་ལས་རིངས་པར་ཚུར་ཤོག་ལྟ་བུའོ། ། བོར་་་་་་པྲ་ཏི་བི་ནི་པྲི་ཛ། བ། ཕ་ལོག་ནི་་་་་་པཱ་ར། ཕ་རོལ། གྱིམ་ཤིང་ནི་་་་་་རཱུདྱ་དང་ཝཱ་དྱཾ། རོལ་མོ། ཆོ་ལོ་ནི་་་་་་དྱུ་ཏ། རྒྱན་པོ།་་་་་ ཨི་ཏཿ
ཟུས་ནས་ནི་ཟུག་ནས། བློན་འདེབས་ནི་ཆོས་སྟོན་ནམ་ཟུར་ནས་གྲོས་འདེབས། གདས་པ་ནི་་་་་་ཨཱ་ཧ། སྨྲ་བའམ་ཞུས་པའམ། ཞུ་བ་སྣ་རུ་ནི་་་་་་པྲཀྵ། ན་རོ། འགྲོང་པ་ནི་་་་་་ཡོ་ནི། རྨའི་སྒོ། མཆི་འབྲང་ནི་་་་་་དཱ་རི། ཆུང་ལ།
མ་དྲངས་པ་ནི་་་་་་ཨ་བི་ན་ཡ། མ་དུལ་བ། གཞོངས་ནི་་་་་་ཛ་ན་པ་ཏ། ལྗོངས། བུས་པ་ནི་་་་་་བཱ་ལ། བྱིས་པ། འཇེབས་པ་ནི་་་་་་པྲ་ན་ཡིད། འགྲོགས་པའམ་ལེགས་པའམ་སྙན་པ། ནན་ཏུར་ནི་་་་་་དཎྜ། ཆད་ལས།
ཡུས་ཉེ་ནི་་་་་་ས་ཏྱ། བདེན་ཏེ། ཞ་འབྲིང་དང་ཞམ་འབྲིང་ནི་་་་་་ཨུ་པ་སྡྱཱ་པ་ན། ཞབས་འབྲིང་།་་་་་ ཉེ་གནས། རྨེན་ངན་ནི་་་་་་དུཿཤྭ་ཀུ་ན། ལྟས་ངན། གཏི་བ་ནི་་་་་་བ་ད་ན། སྨྲ་བ། སླད་བཞིན་ནི་ཕྱི་བཞིན།
གཤོར་བ་ནི་་་་་་པ་རུ་ཥ། རྩུབ་པ། གཤོར་ནི་སྣོད། འཕྱེན་པ་ནི་འཁྱམས་པ། ཀླག་ཅོར་ནི་ཅ་ཅོ། ཤེན་པ་ནི་་་་་་བ་དྷ་ཀ་བཤན་པ། འོར་ཅིག་ནི་་་་་་པྲ་ཏི་བི་ནི་པྲྀ་ཛི། བོར་ཅིག རྙིས་པ་ནི་་་་་་པུ་རཱ་ཎ། རྙིང་པ།
སྨྱ་བ་ནི་་་་་་མནྡ། ཞན་པ། ལེའུ་གློན་ནི་་་་་་བཙཏྟེ་ར། ལན་འདོན་པ། འདྲག་མཐིལ་ནི་་་་་་ཧསྟ་ཏ་ལ། ལག་མཐིལ། བུམ་བུ་ནི་་་་་་གྷ་ཊཱམྤ། བུམ་ཆུང་། རྩིག་ནི་་་་་་བྲིཏྟ། རྩིག་པ།
བྲུང་ཀྱང་ནི་་་་་་སརྦཱ་ཡིད། ཀུན་ཀྱང་། རེ་རྨ་ནི་་་་་་སཏྲི། བུད་མེད། ནན་ཏུར་ནི་་་་་་ཨ་ནུཥཏྤཱ་ན། ནན་ཏན། ཡུད་ནི་་་་་་ནི་དྲ། གཡུར་ཀྱང་ངོ་། ། གཉིད་སྨྲེའུ་ཆུང་ནི་འཛག་སྣོད། པར་ཏང་དང་དྲེའུ་རྔོག་ནི་་་་་་ཙི་ལི་མི་ནི་ཀཱ།
སྟན་ཁྲའོ། ། མྱུགས་ནས་ནི་་་་་་ནི་ཀྵིསཏྭཱ། བཅུགས་ནས། དཀུ་སྟེ་ནི་་་་་་ཤེ་ཥ། ལྷག་སྟེ། མ་ལ་ནི་་་་་་ཝ་ཏ། ཀྱེ་མའམ་ཀྱེ་ཧུད། འདོད་འགྲོ་ནི་སྨད་འཚོང་། ངོག་ནི་ནོན་ནོ། ། མདུན་བདར་བ་ནི་་་་་་སུ་རསྐྲྀ་ཏ།
མདུན་ནས་སྲོད་པའམ་མདུན་དུ་བགྱིས་པ། ཐོང་གོར་ནི་་་་་་བིཎྜིན། གར་བུ། ལག་རུབ་ནི་་་་་་ཛ་ཝ། འགྱོགས། ལྡོང་པ་ནི་ལོང་བ། དམིགས་བུ་ནི་ལོང་ཁྲིད་དོ། ། ངོག་ན་ནི་་་་་་ག་ཏ། སོང་ན། མོད་་་་་་ཨ་ཀྲྀ་ཤ
མི་དམའ་བ་ནི་་་་་་ཁྱོད་ཀྱི་ཚུལ་ཁྲིམས་མ་ཉམས་མོད་མི་དམའ་ཞེས་པ་ལྟ་བུ་སྟེ། འདི་མ་གོ་བའི་འགྲེལ་བྱེད་མང་པོས་རྨོད་མི་མངའ་ཞེས་བཅོས་པར་སྣང་ངོ་། ། དཔངས་མཐོ་བའམ་ཕྲ་མོ་མ་ཡིན་པ། རྙོང་བྱུག་པ་དང་སྐྱང་ནུལ་ནི་་་་་་ལེ་བ། ཞལ་བ། ཞལ་ཞལ་ཡང་དེ་ཉིད་དོ། ། ཡུགས་ཤིག་ནི་་་་་་ལིཔྟ། བྱུག་ཤིག ཟ་ཕོད་ནི་་་་་་གྷསྨ་ར། ལྟོ་ཆེ་བ།
འཛེར་ཏོ་ནི་་་་་་ཀི་མ། ཟེར་ཏོ། ། ལྟུང་རུས་ནི་ལྟུང་འབྲས། དུགས་ཁང་ནི་ཁྲུས་ཁང་། དཔྱ་བ་ནི་་་་་་ཨུཙྪ་ར་ཎ། འཕྱ་བ། སྔ་ཟ་ནི་་་་་་སུརྦ། སྔ་བ། ཚང་མང་ནི་་་་་་མ་ཧཱ་ན་སྃ། ནག་ཚང་ངམ་མེ་ཁང་།
ཁུ་ཤ་ནི་་་་་་མཱྃ་ས་དྲ་བ་ཏྭྃ། ཤ་ཁུ། ཐམ་ལག་ནི་་་་་་ཨུ་པ་དེ་ཤ མན་ངག ལན་ཀ་ནི་་་་་་བེ་བི་ཀ ཁ་ཁྱེར་རམ་སྟེགས་བུ། གཞགས་པ་ནི་་་་་་མཎྜི་ཏ། བརྒྱན་པ། དྲུབ་ནི་་་་་་པཱུ་ཙ། འཚམས་པ།
དྲུབས་པ་ནི་་་་་་པཱུ་ཙི་ཏ། འཚེམ་པ། དེ་མོ་ནི་་་་་་ཀཱདྱ། དགོས། རྣམ་ཕྱི་ས་ནི་ཕྱི་ས་ཁང་པ། སྐུན་་་་་་སྡྱཱ་ལཱི། བུ་ནི་གཞོང་བུ། གད་ནི་རྐང་རྟེན། ཅི་ཆོག་ནི་་་་་་ཀི་མསྟི། ཅི་ཡོད།
ཐ་གི་ནི་་་་་་ཤཱནྟ། ཞི་བ། གྱུ་གུ་ཅན་ནི་་་་་་ཤནྟ། གཅེར་བུ་བ། གཟར་ཐག་ནི་དཔྱད་ཐག སླས་ནི་་་་་་ཨནྟཿསུ། བཙུན་མོའི་འཁོར། གྱོ་རལ་ནི་ས་ཞག བཤུལ་ནི་་་་་་ཝརྟ། ལམ།
མད་པ་ནི་་་་་་ས་ཏྱ། བདེན་པ། སྤྱན་པ་པ་ནི་་་་་་གོམྨི་ཀ བྱ་ར་བ། ཆེམས་ནི་འཕྲིན། འདུན་ཁང་ངམ་བཀང་ས་ནི་འདུག་པ། འདུན་པ་ནི་་་་་་ས་བྷཱ། ཚོགས་པ། ཚིག་གུ་ནི་་་་་་ཨསྡྱི། འབྲུའི་སྙིང་པོ།
སྐྱེས་ཕྲན་ནི་་་་་ད་ཧྲ། དར་ལ་བབ་པ། དྲེགས་པ་ནི་་་་་་ཨནྨཱུ་ལ། བྲེགས་པ། སྐྱོས་པ་ནི་་་་་་ཧཱི་ན། ཉམས་པ། ཆུ་འདལ་བ་ནི་་་་་་ཤོ་ནཾ་རུ་ད་ཀ དལ་པོར་འདུག་པའི་ཆུ། ཉུལ་བ་ནི་བུལ་བའམ་འགོར་བ། ཆན་པ་ནི་་་་་་གོ་ལོ་མ་ཀཾ་ཞེས་པ་དང་།
ཕྱེ་བོ་དང་གྲི་གུ། གཞར་བ་ནི་་་་་་ཨ་ནུ་ཀཱུ་ལ། འཐུན་པ། ལྡང་སྒ་སྐ་དང་བསེ་ཁ་སྒོ་ནི་་་་་་ཤ་ར་བྷ་སྟེ། རྐང་པ་བརྒྱད་པའི་མིང་། ཆེད་འགའ་ནི་་་་་་ཀ་པྱ་ཙིཏ། རེས་འགའ། སྐྱོ་སྔོགས་ནི་་་་་་ཁོ་ཊ་ནའམ་ཁེ་ཊ་ཡེ། འཁྲུགས་པ། བགས་ཀྱི་ནི་་་་་་ཀྲ་མེ།
རིམ་གྱི། ནོད་པ་་་་་་ལནྡྷ། ནི་ལེན་པའམ་ཐོབ་པ། རླ་བརྙན་ནི་སྣོན་པ། ཚང་ཐུར་ནི་་་་་་བཱསཏྲ་མྱཱ་ནའམ་བ་ས་ཀོ་ཥ་ཎ། ཆོས་བྲུབས། བརྙན་པ་ནི་གཡར་བ། བརྙས་པ་ནི་་་་་་པ་རཱ་བྷ་བ་བསྒྱུར་བའི་བརྙས་པ་ནི་ཆས་ཆོད་ཀྱི་དོན། གཡས་པ། ཡུ་བུ་ནི་་་་་་ཝ་ཡམ།
རང་རེའམ། བདག་ཅག ཁོམ་པ་ནི་་་་་་ཀྵ་ཎ། དལ་བ། ཕོ་ལོང་ནི་་་་་་ཀནྡུ། དྲུ་གུ། ཕྱག་ལས་ལ་ཁོམ་ནི་་་་་་བནཏྟ། ར་རོ་བ། དགུམ་པ་ནི་་་་་་བ་དྷ་ཀ གསོད་པ།
འགུམ་པ་ནི་་་་་་མ་ར་ཏ། འཆི་བ། བཀུམ་པ་དང་གུམ་པ་ནི་་་་་་མ་རི་ཏ། བསད་པ་དང་ཤི་བ། རྨེད་དུ་ནི་་་་་་ཨཱ་ཙ་ནི། གསོལ་དུ། འཁོབ་པ་ནི་་་་་་ཁ་ལ། ངན་པ། རྫི་བི་རླུང་་་་་་བཱ་ཡུ། འཁྲུན་རིང་ནི་་་་་་ཨཱ་རོ་ཧ་དཱིརྒི།
ཆུ་རིང་ངམ་དཀྱུས་རིང་། བརྣོགས་པ་ནི་་་་་་གུཔྟ། བསྡམས་པའམ་སྦས་པ། མནགས་པ་ནི་་་་་་ཀྵནྟི། བཟོད་པའམ་སྲན། དྲལ་པོ་ནི་་་་་་བྷ་ཏཱ། མིང་ཕོ། ཆེ་ཞེ་ནི་་་་་་བྷ་ག་ཝི། ཨ་ལྕེའམ་སྲིང་མོ་ལ་འཇུག་གོ ། འབྱེས་པ་ནི་་་་་་བི་ཝཀྵ།
མཛེས་པའམ་ཡོམས་ཕྱེད་པ། སྤུ་་་་་་ཡོ་གྱམ། ལ་བབ་པ་ནི་་་་་་སྤྲུལ་པ་བརྟགས་པ་ལ་སྤུས་ཕབ་པ་ཟེར་བ་ཡང་ཡོད། རུང་བ། མི་ཆོག་ནི་་་་་་ཨ་ཤཱཀྱ། མི་ཕོད། ཤིང་ཐགས་ནི་་་་་་ཁོ་ཊ་ཀ ལྕོག རྩང་ནན་ནི་་་་་་པི་ཝ། བཏུང་བ།
འཐམས་པ་ནི་་་་་་ཨཱ་སཀྟ། བྱམས་པ། འཁམས་པ་ནི་་་་་་མཱརྪ། བརྒྱལ་བ། སྡུམ་མཚེས་ནི་ཁྱིམ་མཚེས། དབང་ཐང་ཆེ་བ་ནི་་་་་་སོ་བྷཱ་གྱ། སྐལ་བ་ཆེ་བའམ་སྐལ་བ་བཟང་བ། མ་ན་ས་ནི་མ་ལངས། ནངས་ཀྱི་ནི་་་་་་པྲ་མ་ཐ། སྔོན་གྱི།
གཡེར་བག་ནི་་་་་་དགེ་སློང་མས་གནས་གཡེར་བག་ཅན་དུ་མི་སྡོད་པར་བཤད་པ་ལྟ་བུའི། སྣང་ཡལ་ཅན། བརླམས་པ་ནི་བསྐྱོད་པ། སྒྲེ་བོ་ནི་ས་རྗེན། འོད་པ་ནི་་་་་་ཨསྟི། ཡོད་པ། མིག་གི་རྔུ་མ་ནི་མིག་གི་སྐྱོ་མའམ་དྲི་མ། སྦུལ་དུ་ནི་་་་་་གརྟ། དོང་དུ། ཕྱུགས་ཕྱུང་ནི་་་་་་ཀུ་མཱ་ར།
གཞོན་ནུ། བྱ་མོ་ལབ་ནི་མཆོད་རྫས། ལན་ཀན་ནི་་་་་་ཀྲ་མ་ཤཱིརྵ། པུ་ཤུ། རྒྱུན་ལུགས་ནི་་་་་་ག་མ་ན། རྒྱུ་འགྲུལ། གཡར་འདྲེན་ནི་་་་་་ཨཱ་ཝ་ཧ་ནྃ། སྤྱན་འདྲེན། གཡར་ལེན་ནི་་་་་་ཨ་བྷཕུ་པ་ག་མ། ཁས་ལེན།
གཡར་དམ་ནི་་་་་་པྲ་ཏཱི་ཛྙཱ། དམ་བཅའ། གཡར་ལམ་ནི་་་་་་པཱུརྦ། མདུན། གཡར་ཁྲལ་ནི་་་་་་མུ་ཁ་དཎྜ། ཁ་ཁྲལ། གཡར་ཚ་ནི་་་་་་ལཛྫ། ངོ་ཚ། གཡར་ཁམས་ནི་་་་་་དྷཱ་ཏུ། སྐུ་ཁམས།
གཡར་ངོ་ནི་་་་་་མུ་ཁ། གདོང་། སྒེའུ་ཆུང་ནི་་་་་་ས་ར་ཎ། འགྲོ་བ། སྒེའུ་གཤེར་ནི་་་་་་ཨར་ཧྲ། ཁ་འདམ་སྟེ། བཅའ་སྒལ་དང་རོ་ནུབ་ཆ་མཐུན་ཞིག་གི་མིང་། དྲུང་ནི་་་་་་མཱུ་ལ། རྩ་བ། འགྱུར་བྱེད་ནི་་་་་་པཉྩ་ལ།
སྤྲ་ཆལ། མི་ངས་ནི་་་་་་ཛྭ་ར། མི་ནད་དམ་རིམས་ནད། ཞལ་ཚུས་ནི་་་་་་བཱཻ་ཝི་དྱ། ཞལ་ཟས། ལོང་བུ་ནི་་་་་་དྲུ་མ་ཕ་ལ། ཤིང་ཏོག འོས་པ་ནི་་་་་་ཤིར་ཀྲནྠ། གཅེར་བུ་པ་རྩེན་པ་ནི་་་་་་ཀྲྀ་ཊ། རྩེ་བའམ་རོལ་པ།
བླ་གབ་ནི་་་་་་ཨུརྡྷ་ཙ་ད་ན། སྟེང་གཡོགས། ཐོམས་ཤིག་ནི་་་་་་ཙེ་ཏ་རུ། སོམས་ཤིག མཐོལ་བ་ནི་་་་་་པྲ་ཏི་དེ་ཤ སྨྲ་བའམ་མི་སྦེད་པ། གཤོས་པ་ནི་་་་་་མཻ་ཐུ་ན། འཁྲིག་པ། གཏམ་འདྲེས་པ་ནི་་་་་་ཨ་ལཔྟ་ཀ ཕེབས་པར་སྨྲ་བ།
སྨོས་འདྲི་ནི་་་་་་པྃ་སྟུ་ཏ་ཀ གྲོགས་པོ། ལྟག་འོག་ནི་་་་་་པཱུརྦ་པཤྩ་ཏ། སྔ་ཕྱིའམ་གོང་འོག སྤུན་པ་ནི་བསྟུན་པ། ཐོག་ཐོག་ནི་་་་་་ཨཱ་དི། དང་པོ། རེག་ཟིག་ནི་་་་་་ཊིསྤ་ན། ཟིན་བྲིས། བོན་པ་ནི་་་་་་ཛཱ་པ།
བཟླས་པ། ནེའུ་ལྡང་ནི་་་་་་མཽ་མོ་ས་མ། ན་ཟླ། སྒོག་པ་ནི་་་་་་ར་སུ་ནིའམ་ལ་ཤུ་ན། སྒོག་སྐྱ་སྟེ། ཀུན་དོང་ནི་་་་་་པ་ལཱ་ཎུ། བཙོང་སྟེ། ཀེའུ་ནི་རི་སྒོག ཧབ་ཤང་མཚེའུ་ནི་་་་་་ཨིནྡྲ་ཧཱསྟ། དབང་ལག
ལིག་ཤིང་ཝེར་ནི་ཛཱ་ཏི་སྟེ་སྣ་མེ་ཏོག ཀྲུ་ཀྲུ་ཀྲེས་ནི་ཙ་ཏྲ་ཀ བྱ་ཧོང་ནི་་་་་་མཉྫི་ཥྠ། བཙོད་མདོག སླད་ཚ་ནི་་་་་་བི་ཌ། མི་གཙང་བའམ་བཤང་བ། ཐོབ་ཀྱིས་འཇལ་བ་ནི་་་་་་ནཻཥྤི་ཤི་ཀ་སཏྭྃ། ཐབས་ཀྱིས་གཞན་ནོར་འགུག་པ། ཤ་ཆགས་པ་ནི་་་་་་གུ་རུ། བློ་ལ་ཡོད་པའམ་བབ་ཐོབ་ཡོད་པ་དང་འཐུག་པའམ་བརླིང་བ།
ངག་འཁྱལ་ནི་་་་་་བིནྣ་ལཱ་ཡ། འབྲེལ་མེད་དུ་སྨྲ་བ། རུང་ཁུས་ཟ་བ་ནི་་་་་་ཙཎྜ། གཏུམ་པ། ཀྱལ་ཀ་ནི་་་་་་པྲ་ལཱ་པ། ཀུ་རེའི་ཚིག བསྟང་བ་ནི་་་་་་པཱ་ན་ཐྱ།་་་་་ མངོན་རྟོགས་རྒྱན་དུ་བསྟང་བས་ཡོངས་སུ་མ་བཟུང་དང་ཞེས་པ་ལྟ་བུའོ། ། མགོན་དང་གྲོགས་སུ་བཅས་པ། བསྟིང་ཚིག་ནི་་་་་་ཁྱད་པར་ལོ་མའི་རྟོགས་བརྗོད་དུ།
བུད་མེད་ཕྱག་འཚལ་བུད་མེད་འདུད་ཅེས་པ་ལྟ་བུ། སུན་འབྱིན་པའི་ཚིག་སྟེ་མི་ངན་པ་ལ་ཡ་མཚན་ཅན་ཞེས་བརྗོད་པ་ལྟ་བུའོ། ། དུས་པོ་ཆེ་ནི་འཛིན་པ་ཆེ་བ། སྟོངས་པ་ནི་་་་་་ས་ཧཱ་ས་ཡ་ཀ ཕན་པའི་གྲོགས། དཀོར་དང་ཀ་ཅ་ནི་་་་་་དྷ་ནའམ་དྲ་པྱ། ནོར་གྱི་སྤྱི་མིང་། དཀྱེལ་ཆེ་བ་ནི་་་་་་བུདྡྷི་པྲྀ་ཐུ། ཁོང་ཡངས་པ། ཆུ་གང་ནི་་་་་་གྲ་ཧི་ཀ་སྙིང་སྟོབས།
བཀྲབས་པ་ནི་་་་་་བྷ་ཊ། མང་པོའི་ནང་ནས་འདམས་པ། བསྐྲུན་ནི་་་་་་ཨུརྤཱ་དི་ཏ། བསྐྱེད་པའམ་བཙུགས་པ། སྐྲུས་པ་ནི་་་་་་ཙྪེ་ད། གཅོད་པ། བསྐྲུན་པ་ནི་་་་་་པྲ་ཏི་གརྫ། འགྲན་པ། བསྐྲུ་བ་ནི་གཞན་ལ་ཐབས་ཀྱིས་བཤད་པ། བསྐ་བ་ནི་གར་བའམ་རོའི་ཁྱད་པར།
སྐྱིན་གོར་ནི་གངས་སྦལ་ལམ་རྩང་པ། མི་འགོང་བ་ནི་་་་་་ཨ་བྷ་ཡ། མི་སྐྲག་པ། དབོས་པ་ནི་སྦོས་པ། ད་ན་འཐེན་ནི་གཞན་གྱི་ནོར་ཁྱེར་བ་ཕྱིར་མི་གཏོད་པ། ཟིལ་དངར་ནི་་་་་་ཨ་མྲི་ཏ། བདུད་རྩི། གཅོམ་བསྐྱུངས་ནི་འཇིགས་ནས་སྐད་ཆུང་ངུར་སྨྲ་བའམ་ཁ་རོག་འདུག་པ། མན་ནི་་་་་་བེ་ལ། ཚོད་དུས།
འཇུངས་པ་ནི་་་་་་ཀ་དརྻྃ། ཞེན་ཆགས་ཆེ། ཉིང་་་་་་འདི་འབུམ་ཊིཀ་རྣམས་སུ་ཉིང་ཤ་ཟ་བ་རང་ཤ་རང་གིས་ཟ་བ་ལ་བཤད། ཤ་ནི་་་་་་པྲ་ཏི་མཱང་པ། རང་ཤ ཇུ་བོ་ནི་་་་་་ཤ་ིབ། རྡོ། ལག་ཉ་ནི་བྱིན་ལེན་མ་བྱས་པར་ལེན་པ། ཉེ་རེག་ནི་་་་་་སྦཱ་ན། ཁྲུས་མཆིག་དང་།
མཆིག་གུ་ནི་ཡས་བསྟུན་དང་མས་བསྟུན། ཤ་ཀོན་ཞུགས་པ་ནི་་་་་་བཻ་རི། འཁོན་ཡོད་པ། མཉེལ་བ་ནི་་་་་་ཤྲ་མ། ངལ་བ། ཕྱག་བརྙན་ནི་འཁོར་གཡོག སྤྱོ་བ་དང་བརྒྱད་པ་ནི་་་་་་པ་རི་བྷ་ཥ། འཐབ་པའམ་སྨད་པ། གཏམས་པ་ནི་་་་་་པཱུརྞ། ཁེངས་དང་བཅོལ་བ།
བལྟམས་པ་ནི་་་་་་ཛཱ་ཏི། སྐྱེས་པའམ་འཁྲུངས་པ། བརྟུལ་ཕོད་པ་ནི་་་་་་པ་ར་ཀྲ་མ། སྙིང་སྟོབས་ཆེ་བ།་་་་་ བརྟུལ་ཞུགས་ཞེས་པ་འང་དོན་འདི་ཞེས་དཔེར་ན་ཤ་མི་ཟ་བའི་བརྟུལ་ཞུགས་ནི་ཤ་ཟ་བའི་སྤྱོད་པ་བསྡུས་ནས་མི་ཟ་བའི་སྤྱོད་པ་ལ་ཞུགས་པའོ། ། སྐད་དོད། པྲ་ཏ། བརྟུལ་བསྡུས་པའམ་ཇམ་དགུར་ནི་་་་་་མྲྀ་ཏུ། གནམ་མཚན་མོ་གུང་ལ་སོགས་སོ། ། གདུགས་ནི་་་་་་དི་ཝ།
ཉི་མའམ་ཉིན་བར་ཁོ་ལག་ནི་་་་་་པ་རི་ཎེ་ཧ། ཞེང་ངམ་སྦོམས། བདའ་བ་ནི་་་་་་སྭཱ་ར། ཞིམ་པ། འདྲེན་མ་ནི་་་་་་བི་ཤྭའམ་ཤ་བ་ལ། སྣ་ཚོགས་སམ་འདྲེས་པའམ་ཁྲའོ། ། བླ་རྡོལ་ནི་བླ་བཅོལ། མནག་དཀའ་དང་མནོག་ཆུང་ནི་་་་་་དུཿས་ཧ། སྲན་དཀའ་དང་ཁེ་ཆུང་བ། འཕྲེལ་བ་ནི་་་་་་ལ་ལཱ་ཊ།
དཔྲལ་བ། ཕྱངས་ངེ་ནི་་་་་་ཀྵ་མ། འཇལ་ལེ། བྱུག་རིས་ནི་་་་་་བི་ཏ་ར། གྲལ། རྩེ་་་་་་ཀལྤི་ཀ་ར་ཞེས་པའམ་ཀརྒྱ་རི་ཞེས་པའོ། ། རྒོད་དང་ལྷག་འབངས་དང་ནང་བྱན་ནི་གཡོག འཚོག་བཟང་བ་ནི་་་་་་པུཥྚི། ཉམས་རྒྱས་པའམ་ཡན་ལག་དང་ཉིང་ལག་རྒྱས་པ། མཚལ་ལུ་ནི་རྟིང་དཀར།
འཚལ་མ་ནི་ཟས། འཚལ་ནི་་་་་་ཛྙཱ། ཤེས་པའམ་ཆོག་པའམ་འདོད།་་་་་ ཀཀྵ། པ། ཁུམས་པ་ནི་ཐོས་པའམ་ཤེས་པ། ནུ་རྫི་ནི་ཉིང་ཁུ། བཞེས་པ་ནི་་་་་་ནི་ཥནྣ། རྡོད་པའམ་བཞུགས་པ། བསྐལ་བ་ནི་་་་་་བི་པྲ་གྲྀཧྣ།
བར་ཆོད་པའམ་རྒྱང་རིང་། གཞིབ་པ་ནི་འཇིབ་པ། མ་བརྟབས་པ་ནི་་་་་་ཨ་ཏཱ་ར། མི་རིང་བ། རླམ་ཁྱེར་ནི་ཧྃ་ཁྱེར། བརྟགས་པ་ནི་་་་་་སྃ་བྷུ་མ། གུས་པའམ་སྒྲིན་པ། གསུད་པ་ནི་སྒྲེགས་པ། བཤུང་བ་ནི་་་་་་སྃ་ས་ནམ། ཤུ་ཏ་ཞེས་སཾ་ཛྙ།
ངོས་ཀྱི་སྐྱོན་བརྗོད་པའམ་ཤུབ་བུས་སྨོད་པ། དགོང་པ་ནི་་་་་་བི་གདྡྷ། སྨད་པ། སྐྱེལ་བདར་ནི་སྐྱེལ་གླ། དྲི་དཀུ་བ་ནི་་་་་་ཇི་ལྟར་མནམས་ན་རབ་དཀུ་ལ་ཞེས་པ་ལྟ་བུ། དྲི་མི་ཞིམ་པའམ་དྲི་ཚ་བ། མ་གཞུག་་་་་་ཀིང་ཀ་ར། དང་ཅི་བགྱི་ནི་གཡོག་པོ། ཤིན་ཏེ་མ་ནི། སྙིགས་མ་མེད་པའམ་ཆུད་ཟའམ་ཉམ་ཆུང་།
སག་རྩ་་་་་་ཨརྫཱ། སྐྱེས་པ་ནི་སྦུངས་བསྐྱེད་པ། སྐྱོ་མ་ནི་་་་་་པི་ཤུ་ན། ཕྲ་མ། སྲིལ་ནི་་་་་་དི་པཱི་ཀ སྲོག་ཆགས། སྐྱུ་རུམ་ནི་་་་་་བྱཉྫ་ན། ཚོད་མ། བྱ་ན་ནི་་་་་་བྱཉྫ་ན། ཚོད་མའམ་སྤགས་མ།
སྤུན་པ་ནི་བསྲེས་པ། སྤེན་་་་་་བྷཱུ་ཥཱ་ཎ། ཏོག་ནི་་་་་་རས་སྤེན་ཏོག རྒྱན།་་་་་ ཅན། སྤ་བ་ནི་་་་་་སཽ་ར་ཏྱ། མཛེས་པའམ་བྱིན་ཆགས་པ། བོག་རེ་ནི་་་་་་ཧརྨི། དྲ་བ་དང་བ་གམ། སྤྱོམས་པ་ནི་་་་་་སྤྱོམས་དང་བཅབས་པར་མི་བྱའོ་ཞེས་པ་ལྟ་བུ།
ངོམ་པའམ་བདག་བསྟོད། ལ་གཅན་པ་ནི་་་་་་ཀོལྨཱི་ཀ ལའི་ཚུགས་པ། ཤོ་ཤྃ་པ་ནི་་་་་་ཤུལྒང་། ཡུལ་གྱི་ཚུགས་པ། གྲུ་བཙས་པ་ནི་་་་་་ཏཱ་ར་པལྤི་ཀ གྲུ་ཚུགས་པ། དོན་མཐུན་ནི་་་་་་པཱརྠྃ། ཚོགས་པ། མགྲོན་པོ་དང་དེ་ཉིད།
སྟ་ཟུར་ནི་་་་་་ཛ་གྷ་ན། དཔྱི་མགོ སྤོན་པ་ནི་་་་་་ཏྱཱ་ག གཏོང་བ། ཡུན་པ་ནི་་་་་་མི་ཐྱ། རྫུན་པ། རྗེ་བཙུན་ནི་་་་་་བྷཊྚཱ་ཀ་ར། རྗེ་བཙུན། དགགས་ནི་་་་་་ཝཱཀ ངག
བླ་ནི་་་་་་ཨ་ལྃ། རུང་ངམ་བཟོད་དམ་ཆོག ཀླད་ནི་་་་་་ཨུ་པཱ་རི། གོང་ངམ་སྟེང་། དབྱིག་ནི་་་་་་ཧྀ་ར་ཎྱ། ནོར། སོ་ཏོ་ནི་་་་་་དནྟུ་ར། སོ་ཟིང་། སྤྱི་ཅེར་ནི་་་་་་ཁ་ལི་ཏྱྃ། སྤྱི་ཐེར།
བཟླམས་པ་ནི་་་་་་པཎྜི། བསྡུས་པ། རྗེད་པ་དང་་་་་་མཱ་ན་བ། རིམ་གྲོ་་་་་་སརྐ་དང་། དང་བཙུན་པར་བཙུན་པར་བྱ་བ་ནི་་་་་་གཽ་ར། བཀུར་སྟི་དང་མཆོད་པའི་རྣམ་གྲངས། བཀུས་ཏེ་བོར་བ་ནི་་་་་་པུ་རི་མུཀྵ། ཁུ་བ་བཏོན་པའི་སྙིགས་མ་ལྟ་བུ། ཆབ་མི་འཚལ་བ་ནི་་་་་་ཨ་བྷྀ་པྲ་ན་ཤ་ན། ཆུད་མི་ཟ་བ།
ཕྱིད་ནི་་་་་་ག་ཏ་ཡཽ་བ་ན། དར་ཡོལ་བའམ་རྒན་པོ། སླེ་འདམས་པ་ནི་་་་་་སྃ་བྷིནྣ་བྱཉྫ་ན། མཚན་མ་ཆད་པ། མཚན་པར་བརྡོལ་བ་ནི་་་་་་བྷ་གནྡ་ཏ། མོ་མཚན་གྱི་ནད། དམུས་པ་ནི་ཚི་ཆད་པ། སྨེག་ནི་ཉམས་དང་འཁོས་ཀ ཁ་ཅིག་ཏུ་རྩ་བའམ་ལྷག་མ། དཔྱི་བརྡོལ་ཆེ་བ་ནི་་་་་་དྷཱརཥྱ།
དཔྲལ་ཀོ་འཐུག་པ། སྨྲིག་ནི་གོས་ཚོས་མ། ངུར་སྨྲིག་ནི་་་་་་ཀ་ཥཱ་ཡ། གོས་དམར་སེར།་་་་་ ལ་གྲགས་ཀྱང་ཚོས་སྙིགས་མས་བཙོས་པའི་དོན་ཡིན། ག་་་་་་ཏྲ་སུ། གོན་་་་་་ཀུ་རུ་བིནྡའང་ཟེར། དང་ཚོན་མོ་སྟེང་ནི་ཞ་ཉེ། རོ་ཉེ་ནི་ཞ་ཉེ་ནག་པོར་ཡན་ལག་བརྒྱད་པའི་འགྲེལ་པར་་་་་་ཟླ་ཟེར། བཤད།
ཉེ་ཞོ་མེད་ནི་་་་་་སྭསྟི་ཀ ལེགས་པའམ་སྐྱོན་མེད་པའམ་བཀྲ་ཤིས་པ་ལ་སོགས་པ་སྟེ་རྒྱས་པར་ནི་སྔ་འགྱུར་གྱི་གསུང་རབ་རྣམས་རྒྱ་ཆེར་བཀླགས་པ་ལས་ཤེས་པར་འགྱུར་གྱི། མཐའ་དག་པ་ནི་ཡི་གེའི་ལས་སུ་ཆེ་ལ། འོན་ཀྱང་ཅུང་ཟད་བརྗོད་པས་བློ་གྲོས་ཀྱི་འཇུག་པ་འཕེལ་བའི་ཐབས་སུ་མཐོང་ནས་བཅོམ་ལྡན་རིག་པའི་རལ་གྲི་དང་། དབུས་པ་བློ་གསལ་ལ་སོགས་པས་མཛད་པའི་ཡི་གེ་ལས་ཀྱང་ཇིར་རིགས་པར་བསྡུས་ཤིང་། དཔལ་ལྡན་བླ་མ་ལོ་ཆེན་གྱི་གསུང་ལས་འབྱུང་བའང་བསྣན་ཏེ་བྲིས་པའོ། ། ཡང་འདིར་ལེགས་སྦྱར་གྱི་སྐད་ཟུར་ཆག་པས་བརྡ་རྙིང་པར་འཁྲུལ་བ་འགའ་ཞིག་སྣང་སྟེ། ཨས་ཞེས་པ་ཆུའི་སྐད་དོད་ཡིན་པ་དང་། མར་ཆུང་ངུ་ལ་སྟོ་ཀ་ཞེས་པ་ཆུང་ངུའི་སྐད་དོད་ཡིན་པ་དང་། ཀོལ་མ་ཞེས་པ་ཟན་དྲོན་གྱི་མིང་དུ་ཡོད་པའང་ཀུལྨཱ་ཥ་ཟུར་ཆག་པ་དང་།
སྨན་དཔྱད་ལས་ནི་མོན་སྲན་སྔེའུ་ཆུང་ལ་སོགས་པ་བཙོས་ནས་ཤིང་ཀུན་ལ་སོགས་སྤོད་དུ་བཏབ་པའི་ཐུག་པ་ལ་འདོད་དོ། ། ཨ་ཎུ་ཞེས་པ་ཆུང་ངུའམ་ཕྲ་མོའི་སྐད་དོད་ཡིན་པ་ལ་ཨ་ནུ་ཞེས་གྲགས་པ་དང་མི་ཁེངས་པ་ཆེ་བ་ལ་མི་འགར་པོ་ཞེས་ཟེར་བའང་གརྦ་ཞེས་པ་ང་རྒྱལ་གྱི་སྐད་དོད་ཟུར་ཆག་པ་དང་། མི་སྒྲོབ་ཆེ་བ་ཞེས་པའང་ཨཱ་ཊོ་པ་ཞེས་པ་བརྗིད་པའི་བསྒྱིངས་པ་ཟུར་ཆག་པ་དང་། ཀིང་ཀ་ར་ཞེས་པ་ཅི་བགྱི་སྟེ་ལས་བྱེད་ཕོ་ཉའམ་གཡོག་གི་སྐད་དོད་ཟུར་ཆག་པས་གིང་པ་དང་། གྱིང་ཕོ་དང་གྱིང་མོ་ཞེས་གྲགས་པ་དང་། སྡྱུ་ལ་ཞེས་པ་སྦོམ་པོ་དང་རགས་པ་དང་རྒྱ་ཆེ་བའི་སྐད་དོད་ཟུར་ཆག་པས་ཐུལ་ཆེ་བ་ཞེས་གྲགས་པ་དང་། རྡྷཱུ་ལི་ཞེས་པ་ཟུར་ཆག་པས་རྡུལ་ཞེས་པ་དང་། བྷཱུ་ཀ་ཟུར་ཆག་པས་བུ་ག་ཞེས་པ་དང་། བྲཧྨ་ཊ་ཞེས་པ་ཚངས་པར་ལས་དབྱུང་བ་སྟེ་ཟུར་ཆག་པས་བྲམ་ཟེར་དང་། ཕལྐ་ཞེས་པ་རི་མོའི་སྐད་དོད་ཟུར་ཆག་པས་འཕལ་ཀ་དང་།
ཀལྤའང་བསྐལ་པ་ཞེས་བོད་ཀྱི་བརྡར་མཛད་པ་དང་། ལཀྵྨཱི་ཀ་ར་ཞེས་པ་དཔལ་མཛད་དེ་ཟུར་ཆག་པས་ལེགས་སྨིན་ཀ་ར། པཎྜི་བ་བསོད་སྙོམས་པ་ཞེས་པ་དེ་ཟུར་ཆག་པས་པེན་ཉ་བ་དང་པེན་ད་པར་མངོན་པ་དང་། བི་ཧཱ་ར་ཞེས་པ་གཙུག་ལག་ཁང་པ་ཞེས་པ་སྟེ་ཟུར་ཆག་པས་དཔེ་ཧར་དང་དཔེ་ཀར་དུ་འབོད་པ་དང་། ཨིནྡྲ་ནཱི་ལ་ཞེས་པ་དབང་སྔོན་ཏེ་ཟུར་ཆག་པས་ཨནྡ་རྙིལ་ཞེས་པ་དང་། ཨ་མི་ཏྭ་བྷ་ཞེས་པ་འོད་དཔག་མེད་ཟུར་ཆག་པས་ཨ་མི་དེ་ཝ་ཞེས་པ་དང་། ཨཱརྻ་བ་ལོ་ཀི་ཏ་འཕགས་པ་སྤྱན་རས་གཟིགས་ཞེས་པ་ཨཱརྻ་པ་ལོ་དང་། པུསྟ་ཀ་གླེགས་བམ་གྱི་སྐད་དོད་ཟུར་ཆག་པས་པོ་ཏི་ཞེས་པ་དང་། པུ་ཏྲ་ཛི་་་་་་ཁ་ཅིག་ཚིག་སྒྲ་ལེགས་པ་ལ་བསམ་ནས་བོ་དྷི་ཙིཏྟ་ཞེས་པ་བྱང་ཆུབ་ཀྱི་སེམས་ཞེས་པ་ནི་ནོར་བའོ། ། བ་བུའི་མཚོ་བ་ཞེས་པ་ཟུར་ཆག་པས་བོ་དེ་ཙེ།
རུ་རཱཀྵ་ཞེས་པ་དང་དྲག་པོའི་མིག་ཅེས་པ་ཟུར་ཆག་པས་རག་ཤ་དང་། སིན་དུ་ར་ཞེས་པ་ལ་ལི་ཁྲིའི་སྐད་དོད་ཟུར་ཆག་པས་སེ་འདུར་ར་དང་། ཀུངྐུ་མ་ཟུར་ཆག་པས་གུར་གུམ་དང་། གུགྒུ་་་་་་གདོན་འཇོམས། ལ་ཟུར་ཆག་པས་གུ་གུལ་དང་། སྐད་དོད་ཟུར་ཆག་པས་འབུམ་པ་དང་། འབི་འབི་ཞེས་པ་དང་། གཉྫི་ར་ཞེས་པ་མཛེས་ལྡན་ཏེ་ཟུར་ཆག་པ་འགན་འཇི་ར་དང་། ན་གུ་ལ་ཞེས་པ་རིགས་མེད་དེ་ཟུར་ཆག་པས་ནེའུ་ལེ་ཞེས་པ་དང་། པ་ཏཱ་ཀ་ཞེས་པ་ཟུར་ཆག་པས་བསན་དང་།
སཱཙྪ་དམ་པའི་གཟུགས་བརྙན་དེ་ཟུར་ཆག་པས་ཚ་ཚ་ཞེས་པ་དང་། མུཀྟི་ཀ་གྲོལ་བ་ཅན་ཏེ་ཟུར་ཆག་པས་མུ་ཏིག་དང་། ཀེ་ས་ར་ཞེས་པ་རལ་བ་སྟེ་ཟུར་ཆག་པ་པས་གེ་སར་དང་། བྱཉྫ་ཎ་ཞེས་པ་ཚོད་མ་དང་ཟས་ཀྱི་སྤགས་ལ་ཟུར་ཆག་པས་བྱ་ན་དང་། བྷེ་ཀ་སྦལ་པ་ལ་འཇུག་པ་ལ་མི་གཅེར་བུ་འཛིངས་པ་ལ་སྦེ་ཀ་ཞེས་ཟུར་ཆག་པ་དང་། རྡིག་ཅེས་པ་ངན་པའི་སྐད་དོད་ཟུར་ཆག་པས་མི་གླེན་པ་ལ་དིག་པ་དང་། ས་ཧོ་ར་ཞེས་པ་རྒྱ་གར་གྱི་རིགས་ཡན་གར་བ་ཞིག་གི་མིང་ཟུར་ཆག་པས་ཟ་ཧོར་དང་། ཀོ་ཊ་ར་ཞེས་པ་སྣོད་ཀྱི་སྐད་དོད་ཟུར་ཆག་པས་ཀ་ཏོ་ར་དང་། ལ་ཧུ་ཞེས་པ་ཡང་བའམ་མྱུར་བའི་སྐད་དོད་ཟུར་ཆག་པས་ལ་མོ་དང་ལ་གོར། མ་ཧཱིརྵ་པ་ཉལ་གྱི་སྐད་དོད་ཟུར་ཆག་པས་མ་ཧེ་དང་།
བཟླས་པའི་སྐད་དོད་ཛ་ཡ་ང་ཛསྟི་ཟུར་ཆག་པས་འཛབ་ཅེས་སྔགས་ཀྱི་མིང་དུ་འཁྲུལ་བ་དང་། གོ་ལ་ཟླུམ་པོའི་སྐད་དོད་ཟུར་ཆག་པས་གོ་ར་ཞེས་པ། རིན་པོ་ཆེ་དུ་མ་ཕྱོགས་གཅིག་ཏུ་བཞུ་བ་ལ་གསེར་དམར་པོར་གྲགས་པ་ཛྷཻ་ཀྵི་མ་ཞེས་པ་ཟུར་ཆག་པས་ཟེ་ཁྱིམ་དང་། མགྲིན་པའི་སྐད་དོད་གྲཱྀ་བ་ཞེས་ཟུར་ཆག་པས་གྲེ་བ་དང་། ཏྲི་ཀ་ཞེས་པ་རི་མོ་ཉིས་རིམ་དང་ཁྲོན་པའི་མུ་ཁྱུད་ཀྱི་སྐད་དོད་ཟུར་ཆག་པས་པྲི་ཀ་དང་། དགོག་ཏུ་ཕྱིན་པ་ནི་རྒས་པ། སྒྲོན་མའི་སྐད་དོད་ཏ་ལ་ལ་ཟུར་ཆག་པས་ཏལ་ཙམ་དང་ཏལ་སྦྱིན་ཞེས་སོགས་མཐའ་ཡས་པ་སྣང་ཞིང་། ཡང་ཁ་ཅིག་ལེགས་པར་སྦྱར་བའི་སྐད་ཤན་མ་ཕྱེད་པར་བོད་སྐད་ཀྱི་འབྲུ་བསྣན་པ་མཐོང་སྟེ་དེ་ཡང་། སནྡྷེ་པ་ཞེས་པ་རྒྱ་མཚོ་ལས་བྱུང་བ་སྟེ། ཚ་དང་རལ་གྲི་དང་།
རྟ་སོགས་ལ་འཇུག་པས་སྒྲ་དོན་སྐབས་ཐོབ་ཀྱིས་ཤེས་དགོས་པ་ལ། སེན་མོའི་བརྡ་སེ་གོལ་དུ་འཆད་པ་དང་། ཨ་ཀ་རུའི་མིང་གི་རྣམ་གྲངས་ཤིམ་ཤ་པ་ཞེས་པའི་ཤིམ་གྱི་ཀླད་ཀོར་ང་ཡི་དུ་ཀླག་པ་ནི་བོད་སྐད་ཀྱི་ཤིང་དུ་འཁྲུལ་ནས་ཤ་བའི་ཤིང་ཟེར་བ་དང་རི་བོ་ཏ་ལའི་ས་ཡིག་ཁ་གསུམ་སྟེ་རི་བོ་ཏ་ལར་འདོད་པ་དང་། བོ་ཊ་ལའང་ཟེར། བོད་སྐད་གྲུ་འཛིན། སིཧླ་ཞེས་པ་ཚིམ་བྱེད་དེ་ཏུ་རུས་ཀ་དང་མིང་གཅིག་པ་ལ་བསིལ་བ་ལ་ཞེས་པའི་བསིལ་སྨན་དུ་འདོན་པ་དང་། པིསྤ་ལཱི་ཞེས་གྲོག་མ་ལ་འཇུག་ཅིང་དེ་དང་འདྲ་བའི་སྨན་ནག་པོ་ལ་གྲོག་སྨན་པིསྤ་ལཱི་ཞེས་པ་ལ་དྲོད་སྨན་པི་པི་ལིང་དུ་འདོན་པ་དང་། ཤ་རཱི་རྃ་ཞེས་པ་གདུང་དང་སྐུ་ལ་འཇུག་པ་ལ། ཤ་ཞེས་པ་བོད་སྐད་དུ། རཱི་རམ་ཞེས་པ་རིང་བསྲེལ་གྱི་དོན་དུ་བཟུང་ནས་གདུང་ཉ་རཱི་རམ་དང་།
ཆུ་རཱི་རྃ་དང་། མེ་རཱི་རྃ་ཞེས་པ་དང་། བི་མ་ལ་མི་ཏྲ་ཞེས་པ་དྲི་མེད་བཤེས་གཉེན་ཡིན་པ་ལ་བྱེ་མའི་ནང་ནས་མིག་བཀྲ་བའི་གཏམ་རྒྱུད་དང་། ཏུ་རུས་ཀ་ཞེས་པ་གར་ལོག་གི་སྐད་དོད་ཡིན་པ་མ་ཤེས་པར་ངན་པ་ཙམ་གྱི་དོན་དུ་བསམས་ནས་བསྐལ་པ་དུ་རུ་ཀ་དང་། མེ་དུ་རུ་ཀ་དང་། ས་ཏུ་རུ་ཀ་སོགས་ཟེར་བ་དང་། ཨ་ཏི་ཡོ་ག་ཞེས་པ་ཤིན་ཏུ་རྣལ་འབྱོར་ཡིན་པའི་ཨ་ཏི་ཉིད་ཟབ་མོའམ་ཉིང་ཁུ་ལྟ་བུའི་དོན་དུ་རློམ་པས་ཟབ་ཏིག་དང་། ཡང་ཏིག་སོགས་དང་། དོ་ཧ་ཞེས་པ་ཟད་པའི་སྐད་དོད་ལ་གཉིས་ལ་དགོད་པ་དང་། ནཱ་རོ་པ་ཞེས་པ་རྩ་བཤད་པ་ཞེས་པའི་སྐད་དོད་ལ་ཨ་ན་ན་དང་རོ་རུ་སོང་ཞེས་པ་དང་།
ཏཻ་ལོ་པ་ལ་ཏིང་བརྡུང་ལ་ཏེ་ན་ཏེ་ཟེར་ལོ་ཞེས་སོགས་མང་དུ་འཆད་པ་ནི་བརྗོད་པའི་ལམ་ལས་འདས་པ་ལྟ་བུར་སྣང་མོད། ཤིན་ཏུ་མི་མཁས་པས་སྨྲ་བ་ནི་དགག་པར་ཡང་མི་ལྡང་ངོ་། ། ཞེས་མཁས་པ་དག་གསུང་ཞིང་། ཕལ་ཆེར་ནི་མཁས་པ་སྔ་མ་དག་གིས་བཀག་པ་ལྟར་རོ། ། ཡང་ཁ་ཅིག་ཏུ་ནི་རྒྱ་ནག་གི་སྐད་བརྡ་རྙིང་དུ་འཁྲུལ་བའང་སྣང་སྟེ། བློན་པོ་ལ་ཕྱིངས་སང་ཞེས་པ་དང་། དངུལ་རྫུས་མ་ལ་ཧ་ཡང་ཧ་ཞེས་པ་དང་། རྒྱ་ལ་ཧུང་ལ་དང་། གཞལ་ཡས་ཁང་སུམ་རྩེ། ཅོག་རྩེ་དང་ལུགས་རྒྱུ་མཚན་བསྙད་པ་ལ་གཡང་རྩེ་ཞེས་པ་དང་།
ཕི་ཆང་དང་། ཟས་ཀྱི་མིང་ལ་ཟིན་ཟན་དང་། ཅིང་ཕིང་དང་ཨས་མན་གུར་གུམ་སོགས་མང་དུ་སྣང་ལ། རྒྱལ་པོའི་ཞལ་ལ་གསེར་ཞལ་དང་། བང་ཆེན་ལ་གསེར་ཡིག་པ་དང་། གསེར་སྐྱེམས་སོགས་ཀྱང་རྒྱ་ནག་གི་བརྡར་སྣང་ཞིང་། ལ་ལ་ཧོར་གྱི་བརྡར་ཡང་སྣང་སྟེ་བཙུན་པ་ལ་པག་ཤི་དང་། དབང་ཆེ་བ་ལ་ད་ར་ཁ་ཆེན་དང་། དར་རྒན་བྱིན་སོགས་མང་དུ་སྣང་ལ། ཁ་ཅིག་བོན་པོའི་བརྡུར་ཡང་ཡོད་དེ་ལེགས་པ་ལ་གནམ་མཆོད་པ།
མི་ཤི་བ་ལ་གནམ་དུ་གཤེགས་པ་དང་། བསོད་ནམས་ཆེ་བ་ལ་གནམ་གྱིས་བསྐོས་པ་ཞེས་པ་དང་། དབང་ཆེ་བ་ལ་གནམ་སའི་བདག་པོ་ལ་སོགས་ཤིན་ཏུ་མང་ངོ་། ། ཁ་ཅིག་བོད་སྐད་མ་དག་པ་བརྡ་རྙིང་དུ་འཁྲུལ་བའང་མང་དུ་ཡོད་དེ། ཀུཎྜི་ལི་བོད་སྐད་དུ་བདུད་རྩི་ཐབ་སྦྱོར་ལ་བདུད་རྩི་ཐལ་སྦྱོར་དང་། ཨུཙྪུཥྨའི་བོད་སྐད་ཁོལ་པ་ལ་ཆོལ་བ་དང་། གཡར་དམ་ལ་གལ་གམ་དང་། རྨ་བྱའི་མིང་མདོངས་མཐའ་ཅན་ལ་མདོངས་ཐལ་ཅན་དང་། གཏའ་མ་ལ་གཏེ་པ་དང་། སྤྱོན་ཞེས་པ་ལ་བྱོན་ཞེས་པ་དང་།
ཞག་གི་སོར་རིས་ཞེས་སོར་མོ་གསུམ་གྱི་རི་མོ་ལ་ཞག་གི་ཟོ་རིས་ཞེས་པ་དང་། དྲིང་ཞེས་པ་ནི་ནེ་ཡ་དང་པྲ་ཏྱ་ཡ་བསྒྱུར་བ་གཞན་གྱི་འདྲེན་པའམ་རྐྱེན་གྱི་དོན་ཡིན་པ་དང་། བཀའ་དྲིན་ཞེས་པ་པྲ་པཱ་ད་ཞེས་པ་བསྒྱུར་བའང་མ་ཕྱེད་པ་དང་། མི་བློ་བསྲལ་ཅན་ལ་བློ་རལ་ཅན་ཞེས་པ་མཐའ་ཡས་ལ། ཁ་ཅིག་ནི་བོད་སྐད་ཉིད་ཞེ་སར་སྦྱར་བ་མ་གོ་བར་བརྡ་རྙིང་དུ་འཁྲུལ་བའང་སྣང་སྟེ། ཆུ་ལ་ཆབ་དང་།་་་་་ ཨ་ད་ཀ མེ་ལ་་་་་་ཨཀྞི། ཞུགས་དང་། རླུང་ལ་་་་་་ཝཱ་ཡུ།
སེར་བུ། ས་་་་་་བྷུ་མི། དོག་མ་དང་། རྡོ་ལ་་་་་་ས་ཥ་ཎ། གོར་མ་དང་། གནམ་་་་་་ཁྃ། ལ་དགུང་དང་། གནམ་ལོ་ལ་དགུང་ལོ་དང་། བདེན་པ་ལ་་་་་་སཏྱ། མད་པ་དང་།
བཞུགས་པ་ལ་་་་་་ནི་ཥཎྞ། བཞེས་པ་དང་། ལྟོ་བ་ལ་ཆལ་དང་། ཆབ་ཤོག ཆབ་སྲིད། ཆབ་འབངས། ཆབ་སྒོ་སོགས་ཀྱང་ཞེ་སའི་ཚིག་གོ ། ཡང་རྒྱ་སྣ་རུ་ཅན་སོགས་བརྡ་རྙིང་དུ་སྣང་ཡང་དེ་དག་ནི་གབ་ཚིག་ཏུ་མཛད་པ་ཡིན་གྱི། བརྡའ་རྙིང་ནི་མིན་ནོ། ། ལ་ལ་ནི་ཞང་ཞུང་གི་སྐད་དུ་སྣང་སྟེ་སླེ་ཏྲེས་དང་།
ཕྱེ་མ་ལ་ཏྲེ་སམ་དང་། ཞིབ་མོ་ལ་ཅུར་ནིས་སོགས་སྨན་དཔྱད་ཀྱི་སྐབས་སུ་མཐའ་ཡས་པ་སྣང་བ་དང་། དེར་ནི་ལེགས་སྦྱར་ཟུར་ཆག་པ་འང་མང་སྟེ། སཱུཀྵྨཻ་ལ་ཞེས་པ་ཨེ་ལེ་ཕྲ་མོའི་སྐད་དོད་ལ་སུག་སྨེལ་དུ་གྲགས་པ་སོགས་ཤིན་ཏུ་མཐའ་ཡས་མོད་ཀྱང་ཡི་གེ་མངས་པས་འཇིགས་པས་སྤྲོས་པ་བསྡུས་སོ། ། འོན་ཀྱང་འདི་ཙམ་ཞིག་བརྗོད་པ་མ་ཡིན་ན་ཚིག་མ་གོ་བས་དོན་ལ་འཁྲུལ་བ་མང་པོ་མཐོང་བས། དེ་དག་སླར་ཡང་གྱ་ཚོམ་དུ་གྱུར་ཏེ་གསུང་རབ་ཀྱི་དོན་ཕྱིན་ཅི་ལོག་ཏུ་འཆད་པར་འགྱུར་རོ། ། དེས་ན་འཆད་པ་དང་། རྩོམ་པ་དང་། ཞུ་ཆེན་གྱི་གྲྭར་མཆི་བ་དག་གིས་བརྡ་གསར་རྙིང་གི་བརྡའི་ཁྱད་པར་འདི་ཙམ་ཞིག་མི་ཤེས་སུ་མི་རུང་བར་བྱས་ཏེ་གསུང་རབ་དགོངས་འགྲེལ་དང་བཅས་པ་ཆུད་མི་གསོན་པ་ལ་བསླབ་པར་བྱའོ་ཞེས་འདོམས་པར་བྱེད་དོ། ། གངས་རིའི་ལྗོངས་འདིར་མཉམ་མེད་རྒྱལ་བའི་བཀའ། །
དགོངས་འགྲེལ་བཅས་པ་འགྱུར་རོ་ཅོག་རྣམས་ཀྱི། ། གསར་རྙིང་བརྡ་ཡི་ཁྱད་པར་མཐའ་ཡས་པ། ། ཆོས་སྤྱན་མངའ་བའི་འཇིག་རྟེན་མིག་རྣམས་ཀྱི། ། སྤྱོད་ཡུལ་ཡིན་ན་བདག་ལྟས་ཅི་ཞིག་རྟོགས། ། དེ་སླད་འཁྲུལ་པའི་ཆ་རྣམས་ཚིག་དང་དོན། ། ཇི་བཞིན་མཁྱེན་པའི་མཁས་པས་བཟོད་མཛད་དེ། ། ལེགས་བཤད་དགའ་སྟོན་འདི་ཡིས་མཉེས་པར་མཛོད། ། འདི་སྦྱར་དགེ་བས་བདག་ཅག་དཔོན་སློབ་རྣམས། ། དུས་འདིར་ཚེ་རིང་ནད་མེད་བསམ་དོན་འགྲུབ། ། བསྟན་པ་ཆེར་རྒྱས་དོན་གཉིས་མཐར་ཕྱིན་ཏེ། །
ཕྱི་མ་ལྷན་ཅིག་བདེ་བ་ཅན་བགྲོད་ཤོག ། དེ་སྐད་འདི་ནི་ས་སྐྱ་པ། ། ཤཱཀྱའི་དགེ་བསྙེན་པཎྜི་ཏ། ། ངག་དབང་ཀུན་དགའ་བསོད་ནམས་ཞེས། ། གྲགས་པའི་རྒྱལ་མཚན་ལེགས་འཛིན་པའི། ། དཔལ་ལྡན་སྐལ་བ་བཟང་པོ་ཅན། ། བོད་འདིར་འགྱུར་བའི་བཀའ་བསྟན་བཅོས། ། མ་ལུས་ལྟ་བར་འདོད་པ་ཡི། ། ཐོས་པས་ངོམ་པ་མེད་དེས་སྦྱར། ། དབུས་པ་བློ་གསལ་བཅོམ་རལ་དང་། །
པཎ་ཆེན་ཤཱཀྱ་མཆོག་ལྡན་སོགས། ། སྔོན་བྱོན་མཁས་པས་མཛད་པ་ཡི། ། བརྡ་་་་་་གསར་རྙིང་གི་རྣམ་དབྱེ་སྟོན་པའི། ཡི་བསྟན་བཅོས་མང་མཐོང་ཡང་། ། སྐྱོགས་སྟོན་་་་་་ནམ་སྨིན་དྲུག ལོ་ཙཱའི་གསུང་རབ་ཉིད། ། མཆོག་ཏུ་ངོ་མཚར་ཆེར་མཐོང་ནས། ། དེ་ཉིད་་་་་་ལ་སྐད་གཉིས་སྦྱར་བའི་མཆན་བུ་ཡོད་མེད་དང་ཚིག་སྣ་རིང་ཐུང་མི་འདྲ་བ་དུ་མ་འདུག་པའི་དཔེ་བཞི་ལྔ་ཙམ་འདྲ་བསྡུར་ཞུས་དག་བགྱིས་ནས་སྨིན་དྲུག་ལོ་ཙཱ་བ་ཉིད་ཀྱི་གསུང་རབ་ཀྱི་དགོངས་པ། ཇི་བཞིན་འདིར་བཀོད་པས། ། འདི་ལ་ཁོ་བོའི་རང་བཟོ་བྲལ། །
གསར་རྙིང་བརྡ་ཡི་རྣམ་དབྱེ་རྣམས། ། གསལ་བར་སྟོན་པའི་ལེགས་བཤད་ཀྱི། ། སྒྲོན་མེ་ཆེ་འདིས་སྲིད་མཐའི་བར། ། གསུང་རབ་ཕྱོགས་ཀུན་གསལ་གྱུར་ཅིག། །། སརྦ་མངྒ་ལཾ།། །། ༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།། PAGE * MERGEFORMAT 20 ཨ་མྱེས་ཞབས། གསར་རྙིང་གི་བརྡའི་རྣམ་དབྱེ་ལེགས་པར་བཤད་པ་གསུང་རབ་ཀུན་ལ་ལྟ་བའི་སྒྲོན་མེ། PAGE * MERGEFORMAT 19
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
