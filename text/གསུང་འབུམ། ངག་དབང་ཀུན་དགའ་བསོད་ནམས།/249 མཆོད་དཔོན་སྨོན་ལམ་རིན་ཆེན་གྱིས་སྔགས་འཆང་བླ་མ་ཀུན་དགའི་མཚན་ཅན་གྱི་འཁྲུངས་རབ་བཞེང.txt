གསུང་འབུམ། ངག་དབང་ཀུན་དགའ་བསོད་ནམས།
པོད ༢༤༩
མཆོད་དཔོན་སྨོན་ལམ་རིན་ཆེན་གྱིས་སྔགས་འཆང་བླ་མ་ཀུན་དགའི་མཚན་ཅན་གྱི་འཁྲུངས་རབ་བཞེངས་པའི་དཀར་ཆག
༄༅། །ལྷ་ཁང་ཆེན་མོར་མཆོད་དཔོན་སྨོན་ལམ་རིན་ཆེན་གྱིས་སྔགས་འཆང་བླ་མ་ཀུན་དགའི་མཚན་ཅན་གྱི་འཁྲུངས་རབ་བཞེངས་པའི་དཀར་ཆག་བཞུགས།། ཨོཾ་གྲུབ་པར་གྱུར་ཅིག བདེ་ཆེན་རྩེ་ལྔའི་རི་བོའི་ཕོ་བྲང་ནས། ། འཇམ་དཔལ་སྨྲ་བའི་སེངྒེས་འགྲོ་དོན་ཕྱིར། ། འཕགས་པའི་ཡུལ་དང་བོད་འདིར་མཁས་གྲུབ་ཀྱི། ། སྐྱེས་ཆེན་དུ་མར་སྤྲུལ་ཚུལ་འདི་ལྟར་ཏེ། ༡ ། མོའུ་འགལ་བུ་དང་ཤྲཱི་སིངྷའི་མཚན། ། ཞི་བ་འཚོ་དང་མི་ཐུབ་ཟླ་བ་སོགས། ། པཎྜི་ཏ་ཡི་སྐྱེ་བ་བཅུ་གཅིག་བརྒྱུད། །
སྒོ་མཐའ་ཡས་པའི་བློ་གྲོས་ལ་སོགས་པ། ༢ ། པཎ་གྲུབ་གཅིག་གིས་ལྷག་པའི་ལྔ་ཕྲག་ཏུ། ། སྤྲུལ་ནས་འཕགས་ཡུལ་འགྲོ་བའི་དོན་མང་མཛད། ། བོད་འདིར་ཆོས་བློན་མགར་བ་སྟོང་བཙན་དང་། ། སྣ་ནམ་རྡོ་རྗེ་བདུད་འཇོམས་ལོ་ཙཱ་བ། ༣ ། ལྕོག་རོ་ཀླུ་རྒྱལ་གྱི་ཇོ་ཟླ་འོད་དང་། ། ཁྱད་པར་ས་སྐྱའི་དཔལ་ལྡན་རྩེ་མོའི་ཞབས། ། གྲགས་པ་རྒྱལ་མཚན་མཆེད་དུ་ལེགས་སྤྲུལ་ནས། །
བདེ་གཤེགས་བསྟན་པ་ཡར་ངོའི་ཟླ་ལྟར་སྤེལ། ༤ ། ཕྱི་དུས་འགྲོ་མགོན་བསོད་ནམས་རྒྱལ་མཚན་དང་། ། ཐེག་ཆེན་ཆོས་རྗེ་ཀུན་མཁྱེན་གོ་རམ་ཆེ། ། ཀློང་ཆེན་རབ་འབྱམས་རྗེ་བཙུན་གོང་དཀར་བ། ། ཀུན་དགའ་རྣམ་རྒྱལ་ཞབས་དང་ཐམས་ཅད་མཁྱེན། ༥ ། མང་དུ་ཐོས་པ་ཀླུ་སྒྲུབ་རྒྱ་མཚོ་་་་་་རྗེ་འདི་དང་འཇམ་དབྱངས་དཀོན་མཆོག་རྒྱ་མཚོ་ཐུགས་རྒྱུད་གཅིག་པར་ཡང་མི་འགལ་ལམ་སྙམ་མོ། ། ཞེས། ། ས་སྐྱའི་ཡབ་ཆོས་རྒྱུད་གསུམ་མན་ངག་གམ། །
བསྟན་པའི་གསལ་བྱེད་མཆོག་ཏུ་སྤྲུལ་མཛད་ནས། ། དེ་ཉིད་ས་སྐྱའི་བསྟན་འཛིན་ས་སྐྱ་པའི། ༦ ། གདུང་རིགས་ནང་ནས་གདུང་རིགས་ཀུན་གྱི་རྒྱན། ། ཀུན་དགའ་རིན་ཆེན་དང་མཚུངས་ཀུན་དགའི་མཚན། ། མཁས་པའི་གཙུག་རྒྱན་མཁས་པའི་རྗེ་འདིར་སྤྲུལ། ། དེ་ལྟའི་འབྲེལ་ཚད་དོན་ལྡན་སྐྱེས་ཆེན་གྱི། ༧ ། འཁྲུངས་རབས་ལོགས་བྲིས་མཐོང་བ་དོན་ལྡན་འདི། ། འཛམ་གླིང་པེར་ཐོགས་རྒྱལ་པོ་བོན་གོང་པ། །
ཤེས་རབ་འབྱུང་གནས་གྲགས་པ་རིན་ཆེན་སོགས། ། མཆེད་གྲོགས་ལྔ་ཡིས་སོར་རྩེའི་འཕྲུལ་ལས་བསྐྲུན། ༨ ། འདི་ཡི་སྦྱིན་བདག་སྔགས་འཆང་བླ་མ་ཡི། ། ཞབས་འབྲིང་གོ་རེ་ལེན་གྱི་མཆོད་གཡོག་ནི། ། རང་ལོ་ཉེར་གསུམ་ལོན་པ་ནས་བརྩམས་ཏེ། ། བགྱིས་པའི་སྐལ་བ་མཆོག་དང་ལྡན་པ་ཡི། ༩ ། ཤཱཀྱའི་དགེ་སློང་སྨོན་ལམ་རིན་ཆེན་གྱིས། ། ཞེ་བརྒྱད་ལོན་པ་ལྕགས་མོ་ཡོས་ཀྱི་ལོ། །
མི་ཕྱེད་དད་པས་ཀུན་ནས་བསླངས་ཏེ་བསྒྲུབས། ། བསོད་ནམས་འདིས་མཚོན་དུས་གསུམ་དགེ་བའི་མཐུས། ༡༠ ། རྩ་བའི་བླ་མ་བསྐལ་བརྒྱར་ཞབས་བརྟན་ནས། ། ས་སྐྱའི་ཆོས་སྲིད་དཔལ་འབྱོར་རྒྱས་པ་དང་། ། བདག་ཀྱང་སྔར་བཞིན་ནད་མེད་ཚེ་རིང་ཞིང་། ། ཞབས་འབྲིང་ཞབས་ཏོག་བྱ་བ་མཐར་ཕྱིན་ཤོག ༡༡ ། མདོར་ན་དེང་ནས་བྱང་ཆུབ་མ་ཐོབ་བར། ། སྔགས་འཆང་བླ་མ་ཉིད་དང་མི་འབྲལ་ཞིང་། །
དག་པའི་ཞིང་སྐྱེས་ས་ལམ་མྱུར་བསྒྲོད་ནས། ། སྤྲུལ་པས་བླ་མའི་འཕྲིན་ལས་རྒྱས་བྱེད་ཤོག ༡༢ ། བླ་མ་ཀུན་འདུས་ཀུན་དགའ་བསོད་ནམས་དང་། ། ཡི་དམ་ཀུན་འདུས་རྡོ་རྗེ་རྣལ་འབྱོར་མ། ། ཆོས་སྐྱོང་ཀུན་འདུས་པུ་ཏྲ་ཆེན་པོ་ཡིས། ། དོན་ཀུན་འགྲུབ་པའི་བཀྲ་ཤིས་བདག་ལ་སྩོལ། ། ནན་གྱིས་བསྐུལ་བ་ལ་བརྟེན་ནས། ། བྷུ་སུ་ཀུ་ཡི་རྣལ་འབྱོར་པ། ། གདོད་ནས་རང་གྲོལ་དེ་ཡིས་སྨྲས།
༡༤ ། ཀ་ལྱ་ན་ཝརྡྷནྟུ། ། སརྦ་མངྒ་ལཾ།། །། ༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།། PAGE * MERGEFORMAT 2 ཨ་མྱེས་ཞབས། ལྷ་ཁང་ཆེན་མོར་སྔགས་འཆང་བླ་མ་ཀུན་དགའི་མཚན་ཅན་གྱི་འཁྲུངས་རབས་བཞེངས་པའི་དཀར་ཆག PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
