གསུང་འབུམ། ངག་དབང་ཀུན་དགའ་བསོད་ནམས།
པོད ༢༤༤
སྤྱན་སྔ་ཀུན་དགའ་དོན་གྲུབ་ཀྱི་བཀའ་ཆེམས་ཕྱག་བྲིས་མ་ལས་ཞལ་བཤུས་ཏེ་ཅུང་ཟད་གསལ་བར་བྱས་པ།
༄༅། །ཇོ་བོ་རྗེས་བོད་དུ་སྤྱན་དྲངས་པའི་ཐུབ་པ་འོད་ཟེར་འགྱེད་དང་ལུང་བསྟན་སྒྲོལ་མའི་ལོ་རྒྱུས་སྤྱན་སྔ་ཀུན་དགའ་དོན་གྲུབ་ཀྱི་བཀའ་ཆེམས་ཕྱག་བྲིས་མ་ལས་ཞལ་བཤུས་ཏེ་ཅུང་ཟད་གསལ་བར་བྱས་པ་བཞུགས།། ཨོཾ་སྭསྟི་སིདྡྷཾ། ཇོ་བོ་བཀའ་གདམས་པའི་ཆོས་གྲྭ་ཆེན་པོ་དཔལ་ལོ་དགོན་པའི་རྒྱལ་བ་འོད་ཟེར་འགྱེད་དུ་གྲགས་པ་འདི་ནི། ལྷ་སའི་ཇོ་བོ་རིན་པོ་ཆེ་བཞེངས་དུས། དེ་དང་དུས་མཉམ་དུ་འདི་འདྲ་བའི་སངས་རྒྱས་ཀྱི་སྐུ་བརྒྱ་དང་བརྒྱད་བྱུང་བའི་ནང་ཚན། སྐུ་རྒྱུ་ནི་རིན་པོ་ཆེ་རྣམ་པ་བཅོ་ལྔ་ལས་གྲུབ། ལྷ་བཟོ་མཁས་པ་བི་ཤྭ་ཀརྨས་མཛད། རབ་གནས་སངས་རྒྱས་ཉིད་ཀྱིས་ཞུགས། ལྷ་སའི་ཇོ་བོ་དང་སྐུ་ཚད་ལ་ཆེ་ཆུང་ཡོད་ཀྱང་། བྱིན་རླབས་ལ་ཆེ་ཆུང་མེད།
འདི་ཉིད་རྒྱ་གར་ཤར་གྱི་གཙུག་ལག་ཁང་ན་བཞུགས་པའི་དུས། གཙུག་ལག་ཁང་ལ་མེའི་གནོད་པ་བྱུང་བའི་ཚེ། ཇོ་བོ་ཨ་ཏི་ཤས་ཟད་པར་ཆུའི་ཏིང་ངེ་འཛིན་ལ་བཞག་ནས་སྐུ་འདི་གདན་དྲངས་པས། སྐུ་འདྲ་འདི་ཉིད་ཀྱིས་གསུང་བྱོན་ཏེ། ཨ་ཏི་ཤ་མེ་དགྲ་ལ་མེ་རང་བསྒོམ་དགོས་པ་ཡིན་གསུངས་པས། དེ་མན་ཆད་ཐུབ་པ་གསུང་འབྱོན་མར་གྲགས། ལོ་རྒྱུས་འདི་བཀའ་གདམས་པའི་བླ་མ་གོང་མ་ན་རིམ་གྱི་གསུང་རྒྱུན་དང་། ལོ་དགོན་པའི་གནས་བཤད་དང་། རྟེན་རྣམས་ཀྱི་དཀར་ཆག་ཏུ་འབྱུང་བ་ཡིན་ལ། སྐུ་འདིས་རྒྱ་གར་དུ་མེ་མ་བཞེས་པ་དང་།
གསུང་བྱོན་ཚུལ་སོགས་འདི་རང་གི་བཞུགས་ཁྲིའི་རྒྱབ་མདུན་གྱི་རྒྱ་ཡིག་འདི་ཁ་དེའི་ལོ་རྒྱུས་ཡིན་པ་ངག་རྒྱུན་རྙིང་པ་དག་ལས་འབྱུང་ལ།། ༈ །།ཡང་ལོ་དགོན་པའི་རྟེན་གཙོ་བོའི་ནང་ཚན་ལུང་བསྟན་སྒྲོལ་མར་གྲགས་པ་འདི་ནི། ཇོ་བོས་རྒྱ་གར་ནས་སྒྲོལ་མ་མཆེད་བཞི་གདན་དྲངས་པའི། རྩོད་རྒྱལ་སྒྲོལ་མ་གསང་ཕུར་བཞུགས། བྱིན་རླབས་སྒྲོལ་མ་སྙེ་ཐང་ན་བཞུགས། གཡུལ་བཟློག་སྒྲོལ་མ་ར་སྒྲེང་ན་བཞུགས། ཇོ་བོ་རྗེ་བོད་ལ་འབྱོན་པ་ལུང་བསྟན་སྒྲོལ་མ་ལོ་ན་བཞུགས་ཞེས་ཡོངས་ལ་གྲགས་པའི་བྱིན་རླབས་ཆེ་བ་ལས་ཀྱང་ཆེས་ཆེ་བའི་སྐུ་ཁྱད་པར་ཅན་འདི་གཉིས། སྤྱིར་རྩ་བརྒྱུད་ཀྱི་བླ་མ་གོང་མ་རྣམས་ཀྱི་ཐུགས་རྗེ་དང་། ལྷག་པར་སྤྱན་སྔ་ཆོས་ཀྱི་སྤྱན་ལྡན་ཀུན་དགའ་དོན་གྲུབ་ཀྱིས་བདག་ལ་ཐུགས་བརྩེ་བ་ཆེན་པོས་གཅིག་ཏུ་དགོངས་ཏེ་དུས་ཐ་མའི་བཀའ་ཆེམས་སྩལ་བ་བཞིན། ས་སྐྱ་པ་སྔགས་འཆང་ངག་དབང་ཀུན་དགའ་བསོད་ནམས་ཀྱི་ལག་ཏུ་བྱུང་བ་གདན་ས་ཆེན་པོ་དཔལ་ལྡན་ས་སྐྱའི་གཟིམ་ཆུང་མཆོད་གྲལ་གྱི་རྟེན་གཙོ་ཁྱད་པར་ཅན་རྣམས་ཀྱི་གྲས་སུ་བཞུགས་སུ་གསོལ་ལགས།
ཕྱོགས་དུས་ཀུན་ཏུ་བཀྲ་ཤིས།། །། ༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།། PAGE * MERGEFORMAT 2 ཨ་མྱེས་ཞབས། ཇོ་བོ་རྗེས་བོད་དུ་སྤྱན་དྲངས་པའི་ཐུབ་པ་འོད་ཟེར་འགྱེད་དང་ལུང་བསྟན་སྒྲོལ་མའི་ལོ་རྒྱུས། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
