གསུང་འབུམ། ངག་དབང་ཀུན་དགའ་བསོད་ནམས།
པོད ༢༦༢
མངོན་དགའ་བདེ་བ་ཅན་དུ་བཞུགས་པའི་རྟེན་གཙོ་གཉིས་ཀྱི་གཟུངས་གཞུག་གི་དཀར་ཆག་དོན་གཉིས་ལྷུན་གྲུབ།
༄༅། །ཉིས་ཐོག་བླ་བྲང་གི་གཙུག་ལག་ཁང་མངོན་དགའ་བདེ་བ་ཅན་དུ་བཞུགས་པའི་རྟེན་གཙོ་གཉིས་ཀྱི་གཟུངས་གཞུག་གི་དཀར་ཆག་དོན་གཉིས་ལྷུན་གྲུབ་བཞུགས།། ན་མོ་གུ་རུ་བཛྲ་དྷ་ར་ཡ། དགོས་འདོད་ཀུན་སྩོལ་རྩ་བརྒྱུད་བླ་མ་དང་། ། ཡི་དམ་ཞི་ཁྲོ་བསྟན་བསྲུང་ཀུན་གྱི་གཙོ། ། མཧཱ་ཀཱ་ལ་ཙ་ཏུརྨུ་ཁ་བཅས། ། འཁོར་དང་བཅས་ལ་འདུད་དོ་བརྩེ་བས་སྐྱོངས། ། དེ་ལ་འདིར་སྒྱུར་བྱེད་ཅེས་པ་ས་མོ་ཕག་ལོ་བཞི་ཐོག་བླ་བྲང་གི་རིག་འཛིན་ལྷ་ཁང་གི་འོག་གི་མགོན་ཁང་ཆེན་མོ་སྲིད་གསུམ་རྣམ་རྒྱལ་ན་བཞུགས་པའི་རྟེན་རྣམས་ཀྱི་གཟུངས་གཞུག་ཇི་ལྟར་བཞུགས་པའི་དཀར་ཆག་མདོ་ཙམ་བཀོད་པ་ལ། རྟེན་ཐམས་ཅད་ལ་སྟོད་སྨད་བར་གསུམ་གྱི་གཟུངས་སྔགས་ཀྱི་རིམ་པ་ཤིན་ཏུ་བཞུགས་ཆེ་བ་རེ་རེ་དང་། མགོན་པོ་རང་གི་ཐུན་མོང་མ་ཡིན་པའི་དྲེགས་པ་ཕོ་རྒྱུད་མོ་རྒྱུད་གཉིས་མེད་རྒྱུད་རྣམས་ཀྱི་གཟུངས་སྤེལ་ཚིག་ཕྲིན་བཅོལ་རྒྱས་པ་དང་བཅས་ཤིན་ཏུ་བཞུགས་ཆེ་བ་གནོད་སྦྱིན་འཁོར་ལོའི་བར་རེ་རེ། སངས་རྒྱས་ཀྱི་འཕེལ་གདུང་།
བླ་མ་གོང་མའི་དབུ་ལོ་ཀུན་འདུས། གདུང་རུས་ཀུན་འདུས། ན་བཟའ་ཀུན་འདུས་རྣམས་ཀྱི་ཐུམ་ཆེ་བ་རེ་རེ། སྔགས་འཆང་ཡབ་སྲས་གསུམ་གྱི་དམ་རྫས་འབུམ་རྡོ་རེ་རེ། སྟོང་རྡོ་རེ་རེ། ངེད་རང་གི་དམ་རྫས་སྟོབས་ཆེ་བ་རེ་རེ་བཞུགས་ཤིང་། ས་ཆེན་གྱི་སྐུ་ལ་སྔགས་འཆང་ཆེན་པོའི་སྐུ་འདྲ་མཚལ་ཁྲག་མ་ཕྱག་ནས་སྟོང་ཚར་བཞུགས་པ་རྒྱལ་རྩེ་བ་བདག་པོས་བཞེངས་པ། རྗེ་བཙུན་གྲགས་པའི་གསོལ་རྒྱན་རིགས་ལྔ། མལ་ལོ་ཙཱ་བ་དང་རྗེ་བཙུན་གྱི་སྐུ་རྒྱན་རུས་རྒྱན་ཆ་ཚང་། རྗེ་བཙུན་གྱི་སྒོམ་ཤིང་ཁ་ཡིག་འབྱར་མ།
སྔགས་འཆང་ཆེན་པོའི་སྐུ་སྟོད། འཇམ་དབྱངས་སྐུ་མཆེད་ཀྱི་སྐུ་བེར་དམར་སེར་ནས་སྟོབས་ཆེ་བ། རྗེ་རྡོ་རྗེ་འཆང་གིས་སེམས་དཔའ་ཆེན་པོ་ངོར་གྱི་གདན་ས་ལ་བཀོད་དུས་གནང་བའི་ཡིན་ཐང་གི་འདྲ་བཤུས་ཀྱི་རྒྱབ་ཡིག་ལ། རྗེ་ས་སྐྱ་པ་ཆེན་པོ་ལ། རྗེ་དེ་ཉིད་ཀྱི་བླ་མ་དང་རྗེ་བཙུན་སྐུ་མཆེད་ལ་སོགས་པས་བསྐོར་བ། དབུ་རྩེ་རྙིང་མའི་འཇམ་དབྱངས་ཀྱི་དབུ་ཐོག་ན་བཞུགས་པའི་ཡིན་ཐང་རྗེ་བཙུན་གྲགས་པ་རྒྱལ་མཚན་གྱི་ཕྱག་བྲིས་མ་ཁུངས་བཙུན་ཞིང་བྱིན་རླབས་ཆེ་བ་ལས། བདག་ཀུན་དགའ་བློ་གྲོས་ཀྱིས་དཔེ་ཞལ་བཤུས་ཏེ་བྱིན་རླབས་ཀྱི་རྟེན་དུ་བཞུགས་པར་གསོལ་བ་བཏབ་བོ། ། མཆོག་གི་དངོས་གྲུབ་དམ་པ་མྱུར་དུ་ཐོབ་པར་བྱིན་གྱིས་བརླབ་ཏུ་གསོལ། ། ཞེས་པ་བྲིས་པའི་བྱིན་རླབས་ཤིན་ཏུ་ཆེ་བ། རྡོ་རྗེ་ཕུར་པ་དང་།
ལས་མཁན་རུ་འདྲེན་དང་བཅས་པའི་འཆམ་དཔེ་ཕལ་ཆེར་སྔགས་འཆང་ཆེན་པོའི་ཕྱག་བྲིས། ཡབ་རྗེའི་ཕྱག་བྲིས་ཐོར་རྩམ་དང་བཅས་པའི་པོད་ཆུང་གི་གླེགས་ཤིང་དང་། ན་བཟའ་ལ་སྐུ་དྲེག་ཤིན་ཏུ་ཆེ་བ་དྲི་བཟང་དང་བཅས་པ། ཇོ་བོ་རྗེའི་བྲིས་ཐང་རྣམ་ཐར་ཞིང་བཀོད་རྒྱལ་བ་དཀོན་མཆོག་དཔལ་གྱི་ཐུགས་དམ། རྒྱབ་ཡིག་རྒྱས་པ་དང་བཅས་པ། སྔགས་འཆང་ཆེན་པོའི་ཐུགས་དམ་བྲིས་ཐང་ལྔའི། གཅིག་གི་གཙོ་བོ་ལ། ས་ཆེན། རྗེ་བཙུན་སྐུ་མཆེད། བིརྺ་པ་གཙོ་འཁོར་གསུམ།
འཁོན་དཀོན་མཆོག་རྒྱལ་པོ། ས་ལོ་དང་སྔགས་འཆང་ཆེན་པོ་རང་འབྲལ་མེད་ཀྱི་ཚུལ། གཅིག་ལ་གཙོ་བོ་ས་པཎ། ཐུབ་དབང་། འཇམ་དབྱངས་དམར་སེར། རི་བོ་རྩེ་ལྔའི་བཀོད་པ་དང་བཅས་པ། འཕགས་པ་བླ་མ་དམ་པ། ས་ལོ་དང་སྔགས་འཆང་ཆེན་པོ། གཅིག་ལ་ཐེག་ཆེན་རིན་པོ་ཆེ། སློབ་དཔོན་པདྨ།
ས་ལོ། ཀུན་དགའ་གྲོལ་མཆོག སྤྱན་སྔ་ངག་དབང་ཆོས་གྲགས། སྒྲོལ་དཀར། བྱམས་པ། གཅིག་ལ་གཙོ་བོ་ས་ལོ་གསེར་གྱི་ཁྲི་ལ་བཞུགས་པ། སྒྲོལ་ལྗང་། ཁརྶ་པ་ཎི། བདག་ཆེན་ངག་པ། ཡབ་བདག་ཆེན་ཚ་ནས།
སྔགས་འཆང་ཆེན་པོ་རྣམས་ཡོད་པའི་བྲིས་ཐང་སྔགས་འཆང་གི་ཕྱག་ནས་བརྒྱ་རྩ་མ། སྔགས་འཆང་ཆེན་པོའི་རལ་ཕོད་ལ་དམར་པོ་ལས་བྱས་པ་ནང་དར་ལྗང་ཁུ་བུབ་མ་ཉམས་པ་རྡོར་གོང་དང་བཅས་པ། ཡབ་རྗེ་བདེ་གཤེགས་ཀྱི་གསོལ་སྤངས་སྟག་ཤུན་མ་བུབ་མ་ཉམས་པ་དྲི་བཟང་འཕྲོ་བ། སྤྱན་སྔ་ངག་དབང་ཆོས་གྲགས་དགུང་ལོ་གྱ་དགུ་བཞེས་དུས་ཀྱི་བྲིས་ཐང་ཕྱག་ནས་མ། ཇོ་བོ་རྗེའི་ཕྱག་ཚ་གཉིས། འཁོན་རོག་གི་ཐུགས་དམ་མ་ལྕགས་ཀྱི་རྡོ་རྗེ་གཉིས་རྣམས་བཞུགས་ཤིང་། མུས་ཆེན་སེམས་དཔའ་ཆེན་པོའི་ཐུགས་དམ་མའི་ལམ་འབྲས་བརྒྱུད་པའི་བྲིས་ཐང་བཞུགས་པའི་དཀར་ཆག་ནི་འོག་ཏུ་འཆད་ལ།། ༈ །ངེད་རང་གི་འདྲ་འབག་ལ། འཁོན་དཀོན་མཆོག་རྒྱལ་པོའི་ཀཱ་པ་ལི། རྗེ་བཙུན་རིན་པོ་ཆེའི་གསོལ་ཞོའི་སྣོད་རྡོང་ཕོར་མ་ཉམས་པ།
བྲམ་ཟེ་དཔལ་འཛིན་དང་རྣལ་འབྱོར་དབང་ཕྱུག་གི་རུས་རྒྱན་ཆ་ཚང་། སྔགས་འཆང་ཆེན་པོའི་གསོལ་ཕོད་སྔོན་པོ་གསེར་མ་རྡོར་གོང་དང་བཅས་པ། འཇམ་དབྱངས་སྐུ་མཆེད་ཀྱི་སྐུ་བེར་ཕལ་ཆེར། འཁོན་དཀོན་མཆོག་རྒྱལ་པོ་དང་། ས་ཆེན་ཐུན་མོང་གི་སྐུ་བེར། སྔགས་འཆང་ཆེན་པོའི་སྐུ་བརྙན་ཕྱག་ནས་བརྒྱ་ཚར་མ་དང་གསོལ་ཀབ་ཌ་ཀི་དཀར་མོ། རོང་སྟོན་གྱི་སྐུ་བརྙན་ཕྱག་ནས་མ། རྗེ་བཙུན་རིན་པོ་ཆེའི་སྐུ་བརྙན་བྱིན་རླབས་ཅན། ཐེག་ཆེན་རིན་པོ་ཆེའི་བྲིས་ཐང་ཕྱག་ནས་མ། གཙོ་བོ་ཐུབ་དབང་ལ་གནས་བརྟན་བཅུ་དྲུག་གིས་བསྐོར་བའི་བྲིས་ཐང་འཕགས་པ་རིན་པོ་ཆེའི་ཕྱག་ནས་མ།
ཇོ་བོ་རྗེའི་ཕྱག་ཚ་གཉིས། འཁོན་རོག་གི་ཐུགས་དམ་ལྕགས་ཀྱི་རྡོ་རྗེ་གཉིས། ངེད་རང་གི་ཚེམས་དང་ཞབས་སེན་སྟོབས་ཆེ་བ་སོགས་བཞུགས་ཤིང་།། ༈ །ས་སྐྱ་པ་ཆེན་པོའི་སྐུ་ལ། མུས་ཆེན་སེམས་དཔའ་ཆེན་པོའི་ཐུགས་དམ་མའི་ལམ་འབྲས་བརྒྱུད་པ་བཞུགས་པའི་གཙོ་འཁོར་རྣམས་ཀྱི་བཞུགས་ཚུལ་ཐོར་བཀོད་པ་ལ། བྲིས་ཐང་དང་པོའི་གཙོ་བོ་ལ། རྡོ་རྗེ་འཆང་། བདག་མེད་མ། བིརྺ་པ། ནག་པོ་པ།
མཐའ་སྐོར་གྱི་ལྷ་ཕྲན་ལ། ཐུབ་དབང་། ཚེ་དཔག་མེད། འཇམ་དབྱངས། ཀྱཻ་རྡོར། འཁོར་ལོ་བདེ་མཆོག ཀུ་རུ་ཀུལླེ། རྣལ་འབྱོར་མ། སྒྲོལ་དཀར། རྣམ་རྒྱལ།
མི་གཡོ་བ་དཀར་པོ། གཤེད་དམར། ནོར་རྒྱུན་མ། གུར་གྱི་མགོན་པོ་རྣམས་དང་། བྲིས་ཐང་གཉིས་པའི་གཙོ་བོ་ལ། ཌཱ་མ་རུ་པ། ཨ་ཝ་དྷྭ་དྷི། ག་ཡ་དྷ་ར། འབྲོག་མི་ཤཱཀྱ་ཡེ་ཤེས། ལྷ་ཕྲན་ལ།
ཐུབ་དབང་། འཇམ་དབྱངས། ཀླུ་སྒྲུབ། གསང་འདུས་མི་སྐྱོད་པ། འཇམ་རྡོར། བླ་མ་རྒྱ་གར་པཎྜི་ཏའི་ཆ་ལུགས་ཅན་བདུན་དང་། བོད་ཀྱི་བླ་མའི་སྐུ་བརྙན་གཉིས་རྣམས་དང་།། ༈ །བྲིས་ཐང་གསུམ་པའི་གཙོ་བོ་ལ། སེ་མཁར་ཆུང་པ། ཞང་དཀོན་མཆོག་དཔལ།
ས་སྐྱ་པ་ཆེན་པོ། བསོད་ནམས་རྩེ་མོ། ལྷ་ཕྲན་ལ། དཀར་པོ་རྣམ་གསུམ། ཀྱཻ་རྡོར་འགྲེལ་ལུགས། མན་ངག་ལུགས། གུར་མགོན། ས་པཎ། འཕགས་པ། གཞན་བོད་ཀྱི་བླ་བ་རབ་བྱུང་གི་ཆ་ལུགས་ཅན་བཞི་དང་།
ཡི་དམ་སྐུ་མདོག་དཀར་པོ་ཞལ་གསུམ་ཕྱག་བརྒྱད་པ་ཡུམ་དང་བཅས་པ་གར་སྟབས་ཀྱིས་བཞུགས་པ། ༈ །བྲིས་ཐང་བཞི་བའི་གཙོ་བོ་ལ། རྗེ་བཙུན། ས་པཎ། འཕགས་པ། ཞང་དཀོན་མཆོག་དཔལ། ལྷ་ཕྲན་ལ། བདེ་མཆོག་ལུ་ཧི་པ། རྡོ་རྗེ་འཆང་། ཕྱག་ན་རྡོ་རྗེ།
ས་ར་ཧ། ཀླུ་སྒྲུབ། རི་ཁྲོད་པ། ལཱུ་ཧི་པ། དྷ་རི་ཀ་པ། རྡོ་རྗེ་དྲིལ་བུ། རུས་སྦལ་ཞབས། ནག་པོ་སྤྱོད་པ། གུ་ཧེ་པ། རྣམ་རྒྱལ་ཞབས།
ཏེ་ལོ་པ། གུར་མགོན་རྣམས་དང་། ༈ །བྲིས་ཐང་ལྔ་པའི་གཙོ་བོ་ལ། ན་བཟའ་བྲག་ཕུག་པ། བླ་མ་དམ་པ། དཔལ་ལྡན་ཚུལ་ཁྲིམས། གྲུབ་ཆེན་བུདྡྷ་ཤྲཱི། ལྷ་ཕྲན་ལ། ན་རོ་པ། ཕམ་མཐིང་པ་སྐུ་མཆེད།
ཀློག་སྐྱ། མལ་ལོ་ཙཱ་བ། གོང་མ་ལྔ། ཞང་དཀོན་མཆོག་དཔལ། རྣལ་འབྱོར་མ། གུར་མགོན་རྣམས་དང་། ༈ །བྲིས་ཐང་དྲུག་པའི་གཙོ་བོ་ལ། རྡོ་རྗེ་འཆང་ཀུན་དགའ་བཟང་པོ། རྗེ་གཞོན་ནུ་རྒྱལ་མཆོག གྲུབ་ཆེན་ནམ་མཁའི་རྣལ་འབྱོར།
རྗེ་སེམས་དཔའ་ཆེན་པོ། མཐའ་སྐོར་གྱི་ལྷ་ཕྲན་ལ། ཐུབ་དབང་། རྡོ་རྗེ་འཆང་། གཞན་བླ་མ་རྒྱ་གར་བའི་ཆ་ལུགས་མཛད་པ་བརྒྱད་དང་། བོད་བཙུན་གྱི་ཆ་ལུགས་མཛད་པ་དྲུག འཕགས་གྲུབ། གུར་མགོན་རྣམས་བཞུགས་ཤིང་། དེ་ཐམས་ཅད་ལ་ཁ་ཐི་དམར་ཁྲའི་གོང་བཤམ། ཞལ་ཁེབས་ཉིས་སྦྲགས་དང་བཅས་པ་ཡོད་ཅིང་།།
༈ །ཡང་ངེད་རང་གི་འདྲ་འབག་མཆོད་དཔོན་སྨོན་ལམ་རིན་ཆེན་གྱིས་བཞེངས་པ་ལ། འཇམ་དབྱངས་སངས་རྒྱས་རིན་ཆེན་གྱི་ཐུགས་དམ་མ་ལམ་འབྲས་བརྒྱུད་པའི་བྲིས་ཐང་གྲངས་བརྒྱད་བཞུགས་པའི་གཙོ་འཁོར་རྣམས་ཀྱི་བཀོད་པ་ཇི་ལྟར་ཡོད་པའི་ཚུལ་བརྗོད་པ་ལ། ཐོག་མར་བྲིས་ཐང་དང་པོའི་གཙོ་བོ། རྡོ་རྗེ་འཆང་། བདག་མེད་མ། བིརྺ་པ། མཐའ་སྐོར་གྱི་ལྷ་ཕྲན་ལ། ཌོཾ་བྷི་ཝ། ཨ་ལ་ལ་བཛྲ། ནགས་ཁྲོད་པ།
གརྦྷ་རི། རྗེ་བཙུན་བསོད་སྙོམས་པ། མི་ཐུབ་ཟླ་བ། དཔའ་བོའི་རྡོ་རྗེ། ཤཱཀྱ་ཡེ་ཤེས། གསལ་བའི་སྙིང་པོ། བཅོམ་ལྡན་འདས་ཤཱཀྱ་ཐུབ་པ། གུར་མགོན། སྒྲོལ་དཀར། འཇམ་དབྱངས་སངས་རྒྱས་རིན་ཆེན་རྣམས་དང་།།
༈ །བྲིས་ཐང་གཉིས་པའི་གཙོ་བོ་ལ། ནག་པོ་པ། ཌཱ་མ་རུ་པ། ཨ་ཝ་དྷུ་ཏི། ལྷ་ཕྲན་ལ། རྗེ་སྒྱི་ཆུ་བ། ས་སྐྱ་པ་ཆེན་པོ། རྗེ་བཙུན་བསོད་ནམས་རྩེ་མོ། རྗེ་བཙུན་གྲགས་པ་རྒྱལ་མཚན། ས་པཎ།
འགྲོ་བའི་མགོན་པོ་འཕགས་པ། དགའ་ལྡན་པ་བཀྲ་ཤིས་དཔལ། ན་བཟའ་བྲག་ཕུག་པ། བླ་མ་བློ་གྲོས་བརྟན་པ། བླ་མ་དཔལ་ལྡན་ཚུལ་ཁྲིམས། ཆོས་རྗེ་ཡེ་ཤེས་རྒྱལ་མཚན། རྡོ་རྗེ་འཆང་ཀུན་དགའ་བཟང་པོ། མུས་ཆེན་དཀོན་མཆོག་རྒྱལ་མཚན། ཀུན་མཁྱེན་བསོད་ནམས་སེངྒེ་། ཚེ་དཔག་མེད།
གུར་མགོན། འཇམ་དབྱངས་སངས་རྒྱས་རིན་ཆེན་རྣམས་དང་།། ༈ །བྲིས་ཐང་གསུམ་པའི་གཙོ་བོ་ལ། ག་ཡ་དྷ་ར། འབྲོག་མི་ཤཱཀྱ་ཡེ་ཤེས། སེ་མཁར་ཆུང་པ། ལྷ་ཕྲན་ལ། རྡོ་རྗེ་འཆང་། ཕྱག་ན་རྡོ་རྗེ། ས་ར་ཧ།
ཀླུ་སྒྲུབ། ཤཱ་ཝ་རི་པ། ལོ་ཧི་པ། རྡོ་རྗེ་དྲིལ་བུ་པ། རུས་སྦལ་ཞབས། དྷ་རི་ཀ་པ། ཛ་ལན་དྷ་རི་པ། གུ་ཧེ་པ། རྣམ་རྒྱལ་ཞབས། ནག་པོ་པ།
ཏི་ལོ་པ། ནཱ་རོ་པ། ཕམ་མཐིང་པ་སྐུ་མཆེད། དགྱེས་པ་རྡོ་རྗེ། གུར་གྱི་མགོན་པོ། རྣམ་རྒྱལ། ཆོས་རྗེ་སངས་རྒྱས་རིན་ཆེན་རྣམས་དང་།། ༈ །བྲིས་ཐང་བཞི་པའི་གཙོ་བོ་ལ། ཞང་སྟོན་ཆོས་འབར། ས་སྐྱ་པ་ཆེན་པོ།
སློབ་དཔོན་བསོད་ནམས་རྩེ་མོ། མཐའ་སྐོར་གྱི་ལྷ་ཕྲན་ལ། ཤེས་རབ་བརྩེགས། མལ་ལོ་ཙཱ་བ། ས་ཆེན། བསོད་ནམས་རྩེ་མོ། རྗེ་བཙུན་གྲགས་པ། ས་པཎ། འཕགས་པ། ཞང་སྟོན།
བྲག་ཕུག་པ། བློ་གྲོས་བརྟན་པ། བླ་མ་དཔལ་ལྡན་ཚུལ་ཁྲིམས། ཡེ་ཤེས་རྒྱལ་མཚན། ཀུན་དགའ་བཟང་པོ། སེམས་དཔའ་ཆེན་པོ། བསོད་ནམས་སེངྒེ་། དཀོན་མཆོག་བློ་གྲོས། འཁོར་ལོ་བདེ་མཆོག གྲུབ་རྒྱལ་ལུགས་ཀྱི་ཚེ་དཔག་མེད།
གུར་མགོན། སྒྲོལ་ལྗང་། འཇམ་དབྱངས་སངས་རྒྱས་རིན་ཆེན་རྣམས་དང་།། ༈ །བྲིས་ཐང་ལྔ་པའི་གཙོ་བོ་ལ། རྗེ་བཙུན་གྲགས་པ་རྒྱལ་མཚན། ས་པཎྜི་ཏ། འཕགས་པ། ལྷ་ཕྲན་ལ། མར་མེ་མཛད། དཔལ་བདེ་བ།
སངས་རྒྱས་ཡེ་ཤེས་ཞབས། བི་མ་ལ་གུཔྟ། འཇམ་པའི་རྡོ་རྗེ། རཏྣ་བཛྲ། རཏྣ་ཀིརྟི། པཎ་ཏ་པ། གཉན་ལོ། གནམ་ཁའུ་པ། ས་ཆེན། རྩེ་མོ།
རྗེ་བཙུན་གྲགས་པ། ས་པཎ། གསང་འདུས་འཇམ་རྡོར། གུར་མགོན། སངས་རྒྱས་རིན་ཆེན་རྣམས་དང་།། ༈ །བྲིས་ཐང་དྲུག་པའི་གཙོ་བོ་ལ། ཞང་དཀོན་མཆོག་དཔལ། ན་བཟའ་བྲག་ཕུག་པ། བློ་གྲོས་བརྟན་པ། ལྷ་ཕྲན་ལ།
རྡོ་རྗེ་འཆང་། རྡོ་རྗེ་རྣལ་འབྱོར་མ། ནཱ་རོ་པ། ཕམ་མཐིང་པ། ཤེས་རབ་བརྩེགས། མལ་ལོ། ས་ཆེན། རྩེ་མོ། གྲགས་པ་རྒྱལ་མཚན། ས་པཎ།
འཕགས་པ། ཞང་སྟོན། བྲག་ཕུག་པ། བླ་མ་དམ་པ། ཡེ་ཤེས་རྒྱལ་མཚན། ཀུན་དགའ་བཟང་པོ། དཀོན་མཆོག་རྒྱལ་མཚན། བསོད་ནམས་སེངྒེ། དཀོན་མཆོག་བློ་གྲོས། རྡོ་རྗེ་རྣལ་འབྱོར་མ།
དཔལ་ལྡན་ཚུལ་ཁྲིམས། གུར་མགོན། རྗེ་སངས་རྒྱས་རིན་ཆེན་རྣམས་དང་།། ༈ །བྲིས་ཐང་བདུན་པའི་གཙོ་བོ་ལ། བླ་མ་དཔལ་ལྡན་ཚུལ་ཁྲིམས། གྲུབ་ཆེན་བུདྡྷ་ཤྲཱི། རྡོ་རྗེ་འཆང་ཀུན་དགའ་བཟང་པོ། ལྷ་ཕྲན་ལ། བིརྺ་པ། ཌོཾ་བྷི་ཝ།
ཡེ་ཤེས་མཁའ་འགྲོ། བི་ཏཾ་ཌི་པ། གཤིན་རྗེ་གཤེད་མ། ཀམྦྷི་ར། ར་ཝེནྟྲ། ཆོས་རྗེ་པ། ལངྐ་དེ་ཝ། མདོ་སྡེ་པ། ལོ་ཙཱ་མཆོག་ལྡན། དཔལ་ལྡན་སེངྒེ།
གཤང་ལོ་ཙཱ་བ། ཀུན་སྤངས་ཆོས་གྲགས། ས་བཟང་འཕགས་པ། རྗེ་ཀུན་དགའ་བཟང་པོ། མ་ཏི་པཎ་ཆེན། རྗེ་དཀོན་མཆོག་རྒྱལ་མཚན། རྗེ་སངས་རྒྱས་དཔལ་བཟང་། གཤིན་རྗེ་གཤེད་དམར། ཛམ་སེར། གུར་མགོན།
འཇམ་དབྱངས་སངས་རྒྱས་རིན་ཆེན་རྣམས་དང་།། ༈ །བྲིས་ཐང་བརྒྱད་པའི་གཙོ་བོ་ལ། སེམས་དཔའ་ཆེན་པོ། ཀུན་མཁྱེན་བསོད་ནམས་སེངྒེ་། ལྡན་པ། བུདྡྷ་ཤྲཱི། རྡོ་རྗེ་འཆང་ཀུན་དགའ་བཟང་པོ། ཆོས་རྗེ་དཀོན་མཆོག་འཕེལ། དགེས་པ་རྡོ་རྗེ། གུར་གྱི་མགོན་པོ།
རྡོ་རྗེ་རྣམ་འཇོམས། འཇམ་དབྱངས་སངས་རྒྱས་རིན་ཆེན་རྣམས་ཀྱི་སྐུ་བརྙན་བཞུགས་ཤིང་། དེ་ཐམས་ཅད་ལ་གོས་བཤམ་གོས་ལྗང་ཁ་མེ་ཏོག་ལྡུམ་རྩིས་ལ། ཞལ་ཁེབ་ཉིས་བརྩེགས་གྲབ་གཅིག་རྣམས་ཡོད་དོ།། ༈ །དེ་ལྟར་གདན་ས་དཔལ་ལྡན་ས་སྐྱ་ཡི། ། སྔོན་གྱི་ཉིས་ཐོག་བླ་བྲང་བྱུང་བའི་སར། ། མངོན་དགའ་བདེ་བ་ཅན་དུ་མཚན་གསོལ་བའི། ། གཙུག་ལག་ཁང་ཆེན་གསར་དུ་བཞེངས་པ་ཡི། ། རྟེན་གཙོ་གཉིས་ཀྱི་གཟུངས་གཞུག་བཞུགས་ཚུལ་གྱི། ། དཀར་ཆག་འདི་ནི་སྔགས་འཆང་རྡོ་རྗེ་འཛིན། །
ངག་དབང་ཀུན་དགའ་བསོད་ནམས་ཞེས་བྱ་བས། ། ས་ཕག་ས་ག་ཟླ་བའི་དམར་ཆ་ཡི། ། བཟང་པོའི་ཚེས་ལ་བཞི་ཐོག་བླ་བྲང་གི ། གནས་མཆོག་འོད་གསལ་སྣང་བར་སྦྱར་བ་ཡི། ། ཡི་གེ་པ་ནི་རྣམ་དཔྱོད་སྤྱན་ཡངས་པའི། ། མི་དབང་རྣམ་རྒྱལ་རྡོ་རྗེ་ཞེས་བྱས་བགྱིས། ། ལེགས་བྱས་འདིས་མཚོན་དུས་གསུམ་དགེ་བའི་མཐུས། ། བདག་ཅག་དཔོན་སློབ་ཡིད་ལ་རེ་བ་ཡི། ། དོན་ཀུན་མཐར་ཕྱིན་ཕྱི་མ་ལྷན་ཅིག་པར། ། དག་པའི་ཞིང་སྐྱེས་དོན་གཉིས་ལྷུན་གྲུབ་ཤོག །
སརྦ་མངྒ་ལཾ། ཐམས་ཅད་བཀྲ་ཤིས། ཤུ་བྷ་མསྟུ་སརྦྦ་ཛ་ག་ཏཾ། དགེ་བར་གྱུར་ཅིག་སྐྱེ་དགུ་རྣམས་ལའོ།། །། ༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།། PAGE * MERGEFORMAT 6 ཨ་མྱེས་ཞབས། གཙུག་ལག་ཁང་མངོན་དགའ་བདེ་བ་ཅན་གྱི་རྟེན་གཙོ་གཉིས་ཀྱི་གཟུངས་གཞུག་གི་དཀར་ཆག PAGE * MERGEFORMAT 5
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
