གསུང་འབུམ། ངག་དབང་ཀུན་དགའ་བསོད་ནམས།
པོད ༢༧༣
དམར་ཆེན་གཏོར་བཟློག་གི་ཕྱག་ལེན་གྲུབ་མཆོག་བསོད་ནམས་དབང་པོའི་ཕྱག་བྲིས་དངོས།
༄༅། །དམར་ཆེན་གཏོར་བཟློག་གི་ཕྱག་ལེན་གྲུབ་མཆོག་བསོད་ནམས་དབང་པོའི་ཕྱག་བྲིས་དངོས་ས་སྐྱ་པ་ངག་དབང་ཀུན་དགས་ཞལ་ཞུས་བགྱིས་པ་བཞུགས་སོ།། སོག་བཟློག་ཧོར་བཟློག་སོགས་བསྟན་པ་སྤྱིའི་རིམ་གྲོ་ལ་དམིགས་ནས་བྱེད་དགོས་ཤར་ཚེ། དམ་རྫས་ལྔའམ་བདུན། བསྐང་གཏོར་རྒྱས་བསྡུས་གང་རིགས། རྒྱག་གཏོར་མགོན་པོ། ཞལ། པུ་ཏྲ། བདུད་རྒྱལ། མཁའ་འགྲོ་སྤྱི་གཏོར་རྣམས་བཟོ་ལུགས། ཟོར་གཏོར་དཀྱུས་མ་ལུགས་ཀྱི་རྒྱུ་འཁོར།
སྐྱེར་ཚངས། ཚེ་དང་། ཡུངས་ཀར་སོགས་ཀྱི་བསྒང་བུ། ཐོད་སྐམ། མགོན་པོ་ལ་གཏོར་དར་སྔོན་པོ་རྣམས་ལ། སྒྲིག་པ་ནི་སྒྲུབ་གཏོར་གྱི་མདུན་དུ་བཞག་ཅིང་། སྦྱངས་བདུག་གཏོར་ཁ་གསོ་བ་རྣམས་ཀྱང་བསྐང་གསོ་བཞིན་བྱས་པའི་མདུན་དུ་ཆུ་བཞི་སྔོན་འགྲོའི་ཉེར་སྤྱོད་ལྔ་རྣམས་བཤམས་ལ། ཆོག་སྒྲིག་གཞན་མཎྜལ་སྒྲུབ་མཆོད་སོགས་དུས་མདོས་བཞིན་སྤྱན་རས་གཟིགས་དང་། ཛཾ་གཏོར་སོགས་མི་མཛད་པ། སྔ་དྲོ་དཀར་ཆབ་རྐྱང་པ་མཛད་ཀྱང་འཐུས།
ཡང་ཡོངས་རྫོགས་མཛད་ཀྱང་ཡོང་། ཞུ་འབུལ་སོགས་དུས་མདོས་བཞིན། མོལ་གཏམ་མི་དགོས། ཉི་མ་གཉིས་ལ་གཏོར་འབུལ་དཀྱུས་བཞིན་དཔོན་སློབ་ཚང་མ་བཞུགས་ནས་མཛད། རྗེས་ཆོག་དུས་མདོས་བཞིན། ཚུགས་པའི་དགོང་བསྐང་གསོ་ནག་པོ་མཆོད་རྟེན། བསྟོད་པ་རབ་འབར་མ་ལ་དབྱངས་རེས་མི་མཛད་པར་དཀྱུས་བཞིན་མཛད། ཚོགས་འཁོར་མཛད་མི་མཛད་གང་བདེ། མཛད་པ་ཤར་ན་ལྷག་གཏོར་གྱི་མཇུག་ཏུ་གཏོར་འབུལ་དང་། མི་མཛད་ན་དཀྱུས་བཞིན།
༈ །ཉི་མ་བར་མ་ལ་ཆོ་ག་ཚར་གཉིས་མཛད་པ་ཤར་ན། སྔ་དྲོ་བསྐང་གསོ་གསར་པ་དང་། བསྟོད་པ་ཧཱུྃ་ཡིག་མ། དགོང་མོ་ནག་པོ་མཆོད་རྟེན་དང་སངས་རྒྱས་བསྟན་སྲུང་མ་རྒྱས་པ། ༈ །ཆོ་ག་ཚར་གཅིག་མཛད་པ་ཤར་ཚེ། གསོལ་གོང་དུ་བདག་བསྐྱེད། མདུན་བསྐྱེད། གཏོར་བསྔོ། བཤགས་པ་ཚར་གསུམ་བཞེངས་བཞུགས་གང་རུང་མཛད་རྗེས། ལྷ་ཞལ་པུ་ཏྲ་དཀར་མོ་བ་རྒྱས་པ་སོགས་བསྐང་གསོ་ཚེས་ཐོགས་ཧྲུག་པ་རེ་མཛད་རྗེས།
བསྟོད་པ་གང་ཐུགས་མ། མི་ཕམ་མ། རྡོ་རྗེ་འཆང་དབང་མ་རྣམས་མཛད། བཟློག་པའི་རྗེས་སུ་དྲག་བསྐུལ་རྣམས་ཚར་རེ་ཡང་མཛད་དོ། ༈ །གཏོར་མ་རྒྱག་པའི་ཉིན་ཆོ་ག་ཐམས་ཅད་གསོལ་གོང་དུ་གྲུབ་པ་མཛད། དེ་ནས་ཇི་ལྟར་རིགས་པར་རྔ་གྲལ་སྒྲིགས། དུས་མདོས་ལུགས་བཞིན་ལ། སྔགས་དབྱངས་ནི་ཐོག་མར་ཤཱ་ས་ནའི་སྔགས་དབྱངས་དང་། རོལ་མོ་ཉིས་བརྡེག་རིང་བའི་མཇུག་ཏུ། གནོད་སྦྱིན་གྱི་འགྱིངས་དབྱངས་ཚིག་གཉིས་ལ་དུས་མདོས་ལུགས་ཀྱི་ཚིག་དང་པོ་ལ་ཧོར་བཟློག་འཆམས་སྐུ་མགོན་པོ་ཕེབས།
ཚིག་གཉིས་པ་ལ་ལྷ་མོ་ཕེབས། སྤྱད་བགྲད་སོགས་ཚིག་གཉིས་དང་། ཡུམ་གྱི་ཚིགས་བཅད་གཉིས་རྣམས་འདུར་མ་མཛད་ཅིང་། རོལ་མོ་མ་སླངས་པ་པུ་ཏྲའི་འཆམ་དབྱངས་དང་བསྟུན། འཆམ་སྐུ་མཁས་བཙུན་ཆེན་པོའི་ཐུགས་མ་ཕེབས། སྒར་དབྱངས་གྲུབ་མཚམས། བྷ་ཏྲ། སྲིང་མོ། སྒོ་མ་རྣམས་ལ་ཚིག་བཅད་རེ་རེ། བསད་པའི་ཤ་དང་སོགས་ཐུན་མོང་ཚིག་བཅད་གཅིག་རྣམས་འདུར་མ་བྱས་རྗེས་རོལ་མོ་གསུམ་བརྡེག་ལན་ཅན་གྱི་མཇུག་ཏུ་ཆིག་བརྡུང་དལ་བུའི་འགྲོ་ཞིང་།
ཇི་ལྟར་རིགས་པ་ནས་རོལ་མོ་བཞི་འགྲོས་སུ་བསྒྱུར་ཅིང་། ཇི་ལྟར་རིགས་པའི་སར་རོལ་མོ་སུམ་བརྡེག་ལན་བཅས་ཀྱི་རྗེས་སུ། སྤྱི་བཏབ་དབྱངས་གཅིག་འདུར་མ་རྣམས་དྲུག་ཅུ་པ་ལུགས་བཞིན་གྱི་རྗེས་སུ་གསོན་དང་སོགས་དྲག་བསྐུར་རྣམས་ཡོངས་རྫོགས་སོང་རྗེས། རོལ་མོ་བཞི་འགྲོས་ཇི་ལྟར་རིགས་པའི་རྗེས་སུ་ལན་བཅས་དང་། དྲུག་ཅུ་པ་བཞིན་དུས་གསུམ་རྒྱལ་བ་མའི་མཇུག་ཏུ་དགུ་བརྡུང་དང་། དེ་ནས་བཞི་འགྲོས་ཀྱིས་ངང་ནས་གཏོར་མ་རྒྱག་སར་སླེབས་པ་ན། རོལ་མོ་ཉིས་རྡེག་ལན་བཅས་བྱས་ལ། ཟོར་ལས་པ་རྣམས་དུས་གསུམ་རྒྱལ་བ་མའི་བར་ལ་སྔོན་ལ་ཕྱིན་ནས། གསེར་སྐྱེམས་དཔང་གཟུགས་གྲུབ་པ་བྱས། དེ་ནས་དཔོན་སློབ་ཐམས་ཅད་ཕྱོགས་མཐུན་དུ་ཕོ་ཉ་བསྐུལ།
དུས་མདོས་ལུགས་བཞིན་གྱི་རྗེས་སུ་གཏོར་མ་རྣམས་འཕང་། དེ་ནས་ཇི་ལྟར་རིགས་པའི་སར་སྲིད་ཞི་དཔལ་འབྱོར་སོགས་ཀྱི་བཀྲ་ཤིས་རྒྱས་པ་མཛད་ཅིང་། འཆམ་སྐུ་རྣམས་སོ་སོ་ལ་མི་ཆ་ལ་ཕེབས་པ་དུས་མདོས་སྒྲ་ཇི་བཞིན་པ་དགོས་སོ། ། གནོད་སྦྱིན་རྣམས་མི་དགོས། ཞེས་པ་འདི་ནི་ས་ཕོ་རྟ་ལོ་སོག་བཟློག་གནང་དུས། ཆོག་སྒྲིགས་འདི་རྣམས་ཤར་རྒྱལ་མཁར་རྩེའི་ཟིལ་གནོན་ནས་འཇམ་དབྱངས་བསོད་ནམས་དབང་པོས་ས་སྐྱར་གནང་པའི་ཕྱག་བྲིས་དངོས་ལ་ཞལ་བཤུས་བགྱིས་སོ། ། བཀྲ་ཤིས།། ༈ །།ཡང་སྔགས་འཆང་ཆེན་པོའི་རྟ་བྱག་པ་ལ་དམིགས་ནས་ཐུགས་དམ་གཏོར་མ་གནང་དུས། ནང་དུས་མཛད་པའི་ཐུགས་དམ་རྣམས་དམར་ཆེན་གཏོར་བཟློག་སྒྲ་ཇི་བཞིན་ལ། གཏོར་རྒྱག་གི་ཉིན་དགོང་ཕྱོགས།
ཀྱཻ་བསོ་སོ་དང་། བཀའ་བསྒོ་ནས་བཟུང་གཏོར་མ་ནམ་ཐེབ་བར་གྱི་ཆོ་ག་རྣམས་དྲུག་ཅུ་བ་ལུགས་ལ་འོན་ཀྱང་གཏོར་འབུལ་སྐབས་བསྐང་གཏོར་རྒྱས་པ་རྣམས་ཀྱང་འབུལ་ཞིང་། དུས་གསུམ་རྒྱལ་བ་མའི་བར་ལ་ཟོར་ལས་པ་རྣམས་སྔོན་ལ་ཕྱིན་ནས། གསེར་སྐྱེམས། དཔང་གཟུགས། ཟོར་ལམ་དབྱེ་བ་རྣམས་གྲུབ་པ་བྱས། ཐུགས་དམ་པ་བྱིན་རྣམས་ཕེབས་འཕྲལ། ཕོ་ཉ་བསྐུལ་ནས་གཏོར་མ་འཕང་བ་མདོས་ཆེན་ལུགས་དང་། སླར་ལོག་སྟེ། ས་ཡུལ་གང་འགབ་སུ་རོལ་མོ་བཅམས་ནས།
སྲིད་ཞི་དཔལ་འབྱོར་མ་དབྱངས་རིང་ཐུང་རྣམས་གྲུབ་ནས། འཆམ་མགོན་རྣམས་བན་གཙང་པ་རྣམས་ཀྱི་མགོན་ཁང་བར་ཕེབས་སྐྱེལ་མཛད་པ་ཞིག་བྱུང་ཞེས་ཡབ་རྗེ་ཆོས་ཀྱི་རྒྱལ་པོའི་གསུང་ལས་ཡང་ཡང་ཐོས་ཤིང་། དེ་དུས་གསུང་ཆོག་ཕྱག་ཕྱི་ལ་འཇམ་དབྱངས་སྐུ་མཆེད་གཉིས་དང་། དབུ་བྱེད་བསོད་ནམས་ལྷ་དབང་། མཆོད་དཔོན་བཟོད་མཆོག་པ་རྣམས་ཀྱང་ཡོད་པ་འདུག་པ། རྗེས་འཇུག་རྣམས་ཀྱི་དགོངས་འཚལ། འདི་ཡང་ས་སྐྱ་པ་ངག་དབང་ཀུན་དགའ་བསོད་ནམས་ཀྱིས་དད་པའི་དབང་གིས་བརྗེད་ཐོར་བཏབ་པ་ཡིན། ། སརྦ་མངྒ་ལཾ།། །། ༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།། PAGE * MERGEFORMAT 2 ཨ་མྱེས་ཞབས།
དམར་ཆེན་གཏོར་བཟློག་གི་ཕྱག་ལེན་གྲུབ་མཆོག་བསོད་ནམས་དབང་པོའི་ཕྱག་བྲིས་དངོས། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
