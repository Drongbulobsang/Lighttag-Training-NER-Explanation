གསུང་འབུམ། ངག་དབང་ཀུན་དགའ་བསོད་ནམས།
པོད ༡༢༧
ནཱ་རོ་མཁའ་སྤྱོད་ཀྱི་བསམ་མི་ཁྱབ་ཐུན་མོང་མ་ཡིན་པའི་ཡིག་རྙིང་ཡིད་ཆེས་ཅན།
༄༅། །ངོར་ཆེན་རྡོ་རྗེ་འཆང་གི་ཕྱག་དཔེའི་ཁྲོད་ནས་རྙེད་པའི་ནཱ་རོ་མཁའ་སྤྱོད་ཀྱི་བསམ་མི་ཁྱབ་ཐུན་མོང་མ་ཡིན་པའི་ཡིག་རྙིང་ཡིད་ཆེས་ཅན་བཞུགས།། ན་མོ་བཛྲ་ཡོ་གི་ནི་ཡེ། རྡོ་རྗེ་རྣལ་འབྱོར་མ་སྒོམ་པའི་གང་ཟག་གིས་ཐུན་འཇོག་དུས། ལུས་གནད་དང་ལྡན་པས་རང་གི་ལུས་ཀྱི་དབུས་སུ་དབུ་མ་ཆོས་བཞི་ལྡན། གཡས་སུ་རོ་མ་མེའི་རང་བཞིན་དམར་པོ། གཡོན་རྐྱང་མ་ཆུའི་རང་བཞིན་དཀར་པོར་བསྒོམ་ལ། རྩ་གསུམ་པོའི་མས་སྣེ་ལྟེ་བར་ཟུག་པའོ། ། ལྟེ་བར་རྗེ་བཙུན་མ་མཐེ་བོང་ཙམ་ཞིག་བསམ་ལ། དེ་ལས་དེ་འདྲ་བ་གཅིག་་་་་་འདི་ན་གཉིས་ཡོད་པ་འདྲ་གཅིག་འདུག་སྟེ་གཅིག་པོ་དེ་ཀ་ཡར་ལོག་མར་ལོག་སྐོར་ལོག་བྱེད་པ་ཡིན་གསུང་། གཡས་རོ་མ་ནས་དམར་ཧྲིལ་ལི་ལི་བྱོན།
སྣ་བུག་གཡས་ནས་འཐོན། དོན་བྱེད་ལུགས་སྐུ་གཅིག་པོ་ལས་མང་པོ་འཕྲོས། སེམས་ཅན་ཐམས་ཅད་རྡོ་རྗེ་རྣལ་འབྱོར་མའི་གོ་འཕང་ལ་བཀོད།་་་་་ ནམ་མཁའི་མཐར་ཐུག་པའི་སེམས་ཅན་གྱི་དོན་བྱས། སླར་བྱོན་་་་་་དོན་བྱེད་མཁན་དང་བྱས་པ་ཐམས་ཅད་སྐུ་གཅིག་ཏུ་གྱུར་ནས་སྣ་བུག་གཡོན་ནས་ཞུགས། ནས་སྣ་བུག་གཡོན་ནས་གཡོན་རྐྱང་མར་ནར་་་་་་མར། ཞུགས ལྟེ་བར་ཐིམ་པ་ལ་རླུང་བཟུང་། ཡང་ལྟེ་བའི་རྗེ་བཙུན་མ་ལས་དེ་འདྲ་བ་བྱུང་སྟེ་གཡས་རོ་མ་ནས་འཐོན་པ་སོགས་སྔར་བཞིན་མང་དུ་བྱས་ལ། མཐར་ལྟེ་བའི་རྗེ་བཙུན་མ་དེའི་ཞབས་གཡས་གཡོན་གྱི་རོ་རྐྱང་གཉིས་ལ་རེག་པས། ཞབས་ཀྱི་རོ་རྐྱང་གཉིས་བསྡུས་ཏེ།
རྗེ་བཙུན་མ་དབུ་མའི་ནང་དུ་ཡར་ཡར་བྱོན་པས་རོ་རྐྱང་གཉིས་ཀྱང་དབུ་མར་རིལ་རིལ་ཞུགས། མཐར་ཆའི་གཟུགས་སུ་གྱུར་ནས་དབུ་མར་རྩ་གཉིས་ཞུགས། དབུ་མ་ཡང་ཇེ་ཐུང་ཇེ་ཐུང་ལ་སོང་བར་བསམ་ལ། སྔར་གྱི་རྗེ་བཙུན་མའི་སྐུ་དེ་མཁའ་སྤྱོད་དུ་བྱོན་པར་བསམ་ལ་སྨོན་ལམ་བྱའོ། ། རྗེ་བཙུན་མའི་ཞལ་གདམས་བླ་མ་ས་སྐྱ་པའི་མན་ངག་ྀཨཚ།། ༈ །།ནཱ་རོ་མཁའ་སྤྱོད་ཀྱི་གསེར་ཆོས་དང་བཅས་པའི་འཕོ་བ་ཆིག་བརྒྱུད་མ་ནི། བརྒྱུད་པ་འདི་པའི་ལུགས་ལ་ཡིག་ཆ་མེད། སྙན་བརྒྱུད་ཁོ་ན་ཡིན་གསུངས། ཡིག་ཆུང་འདི་རྩོལ་བ་དྲག་པོ་བྱས་པས། གྲྭ་པ་འདྲའི་ལག་ནས་རྙེད་པ་ཕུལ་ཡོད།
དམིགས་པ་སྦྱོར་བ་དང་། དངོས་གཞི་དང་། རྗེས་གསུམ་ཀ་ཚང་མ་རང་མི་གདའ་བས། སྙན་བརྒྱུད་དག་པོ་ཡོད་ངེས་གཅིག་ལ་རྩད་གཅོད་གནང་དགོས་པ་གདའ་ལགས། ཡིག་ཆུང་འདྲ་འདྲ་དང་གཞན་ལ་མི་སྣང་བ་ཞུ། ངོར་ནས་ཞུས། ཡིག་ཆུང་འདིའི་མཆན་བུ་འདི་ངོར་པ་ཆོས་རྗེ་ཀུན་དགའ་དབང་ཕྱུག་པའི་ཡིན་པ་འདུག ནང་སོ་མཚོ་སྐྱེ་པའི་དྲུང་དུ་ཕུལ་བར་གནང་སྟེ། བརྒྱུད་པ་འདི་ས་ཚང་གི་མན་ངག་གི་ཕུགས་ཡིག་ཆུང་ངུ་འདིས་རྟོགས་པར་སྣང་ངོ་། ། ཞེས་རྡོ་རྗེ་རྣལ་འབྱོར་མའི་བསམ་མི་ཁྱབ་ཐུན་མོང་མ་ཡིན་པའི་ཡིག་རྙིང་ངོར་ཆེན་རྡོ་རྗེ་འཆང་གི་ཕྱག་དཔེའི་གསེབ་ནས་རྙེད་པ་འདི་ཡང་ས་སྐྱ་པ་སྔགས་འཆང་ངག་དབང་ཀུན་དགའ་བསོད་ནམས་ཀྱིས་སྔ་མོའི་དུས་སུ་མན་ངག་ཟབ་མོ་འདིའི་ཁོངས་ཀྱི་ཡིག་རྙིང་འགའ་ཞིག
ས་ལོ་ཆེན་པོའི་ཕྱག་དཔེའི་ཁྲོད་ནས་རྙེད་པ་སོགས་འདིའི་ཡིག་སྐོར་ཕྱོགས་གཅིག་ཏུ་བསྒྲིགས་པ་དེའི་གསེབ་ཚགས་སུ་འཇུག་རྒྱུར་དམིགས་ནས། ངོར་ཆེན་གྱི་ཕྱག་དཔེ་གསེབ་ནས་དཔེ་འདི་རྙེད་འཕྲལ་ཡིད་དང་འདོད་ཀྱི་དད་པ་མཆོག་དང་ལྡན་པས། དེ་མ་ཐག་ཏུ་བྲིས་པའི་དགེ་བས་ཆོས་མེད་ཨཱ་ནནྡ་ཚེ་འདི་འཕོས་འཕྲལ་བར་དོ་མེད་པར་མཁའ་སྤྱོད་དབང་མོས་ལག་པའི་མཁྲིག་མ་ནས་བཟུང་སྟེ་དག་པ་མཁའ་སྤྱོད་དུ་ཐོགས་མེད་དུ་ཁྲིད་པར་མཛད་དེ། བདེ་བ་ཅན་དང་། དགའ་ལྡན་མངོན་དགའ་སོགས་སུ་ཕར་འགྲོ་ཚུར་འགྲོའི་ངང་ནས་སྤྲུལ་པས་ས་སྐྱ་པའི་བསྟན་པ་དཀར་འབྱམས་སུ་བྱ་ནུས་པའི་མཐུ་དང་ལྡན་པར་གྱུར་ཅིག དོན་འདི་ཐོགས་མེད་དུ་འགྲུབ་པའི་འཕྲིན་ལས་བཀའ་སྲུང་རྣམས་ཀྱིས་ཀྱང་འབད་རྩོལ་དྲག་པོས་བསྒྲུབ་པར་གྱུར་ཅིག དེ་བཞིན་དུ་འགྱུར་བ་གཅིག་ཆོག་རྒྱལ་པོ་རྗེ་བཙུན་མུས་པ་ཆེན་པོས་བྱིན་གྱིས་བརླབ་ཏུ་གསོལ། སརྦ་མངྒ་ལཾ།། །། ༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།། PAGE * MERGEFORMAT 2 ཨ་མྱེས་ཞབས།
ངོར་ཆེན་རྡོ་རྗེ་འཆང་གི་ཕྱག་དཔེ་ནཱ་རོ་མཁའ་སྤྱོད་ཀྱི་བསམ་མི་ཁྱབ་ཐུན་མིན་གྱི་ཡིག་རྙིང་བྱིན་ཅན། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
