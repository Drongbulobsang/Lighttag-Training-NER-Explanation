གསུང་འབུམ། ངག་དབང་ཀུན་དགའ་བསོད་ནམས།
པོད ༡༩༧
མཐུ་ལྡན་ཙ་ཏུརྨུ་ཁའི་བསྟོད་བསྐུལ་དགྲ་སྡེ་འཇོམས་པའི་མཚོན་ཆ།
༄། །མཐུ་ལྡན་ཙ་ཏུརྨུ་ཁའི་བསྟོད་བསྐུལ་དགྲ་སྡེ་འཇོམས་པའི་མཚོན་ཆ་ཞེས་བྱ་བ་བཞུགས།། རྒྱལ་བ་བུདྡྷ་དྷྭ་ཛའི་ཞབས་ལ་གུས་པས་ཕྱག་འཚལ་ལོ། ། ཧཱུྃ་དྲག་གཏུམ་མི་ཟད་རབ་ཏུ་ཁྲོས་པའི་སྐུ། ། ཞལ་བཞི་ཕྱག་བཞིས་ཉོན་མོངས་བདུད་བཞི་འདུལ། ། སྲིད་གསུམ་དབང་དུ་བསྡུད་པའི་མཐུ་བོ་ཆེ། ། སྟོབས་ལྡན་ཞིང་སྐྱོང་དབང་པོ་ཁྱོད་ལ་བསྟོད། ། འཕྲིན་ལས་རྣམ་བཞི་བསྒྲུབ་པའི་དཔའ་བོ་ཁྱོད། ། རྣམ་འཕྲུལ་དུ་མས་དགྲ་བོའི་སྲོག་རྩ་གཅོད། ། དམ་ཚིག་ལྡན་པ་བུ་བཞིན་སྐྱོང་མཛད་པའི། ། སངས་རྒྱས་བསྟན་པའི་སྲོག་ཤིང་ཆེ་ལ་བསྟོད། །
གཏུམ་ཆེན་ཞལ་བཞིས་ཁམས་གསུམ་གདུག་པ་གསོལ། ། རབ་རྒྱས་ཕྱག་བཞི་སྣ་ཚོགས་མཚོན་ཆ་བྲེལ། ། རི་རབ་གླིང་བཞིའི་སྟེང་ན་བྲོ་རྡུང་བའི། ། རྩལ་ཆེན་གཉན་གྱི་མགོན་པོ་ཁྱོད་ལ་བསྟོད། ། ཏི་སེ་བསིལ་བའི་ཚལ་དང་པོ་ཏ་ལ། ། ཧ་ཧ་རྒོད་པའི་དུར་ཁྲོད་ལ་སོགས་པར། ། བརྟན་པར་བཞུགས་ནས་བསྟན་པ་སྐྱོང་མཛད་པའི། ། རྡོ་རྗེ་ནག་པོ་ཆེན་པོར་ཀུན་ནས་བསྟོད། ། མཐུ་སྟོབས་ཤུགས་འཆང་ཁྱོད་ཀྱི་ཕྱོགས་བཞི་ན། ། དགྲ་བགེགས་སྲོག་ལ་རྔམ་པའི་ཁྲོ་མོ་བཞི། །
ནག་སེར་དམར་དང་ལྗང་བའི་སྐུ་མདོག་ཅན། ། གྲི་གུག་ཐོད་འཛིན་སྲིང་མོ་བཞི་ལ་བསྟོད། ། རྩལ་དྲག་མངའ་བདག་ཡབ་ཡུམ་འཁོར་དང་བཅས། ། མཉེས་བྱེད་དམ་རྫས་དངོས་འབྱོར་ཡིད་སྤྲུལ་གྱིས། ། ས་དང་བར་སྣང་ཁྱབ་པ་འདི་བཞེས་ལ། ། སྔགས་འཆང་བདག་གི་བཅོལ་བའི་འཕྲིན་ལས་མཛོད། ། སྔོན་ཚེ་གྲུབ་ཆེན་རི་སུལ་རྣལ་འབྱོར་མས། ། གཉན་ལོ་ཆེན་པོའི་བྲན་དུ་ཁྱོད་གཏད་པ། ། དེ་བཞིན་བདག་གི་རྩ་བའི་བླ་མ་ཡིས། ། ཇི་ལྟར་བསྒོ་བའི་བཀའ་ལས་མ་འདའ་བར། །
དམ་ཉམས་བསྟན་ལ་གནོད་པའི་དགྲ་བོ་འདི། ། ད་ལྟ་ཉིད་དུ་བསྒྲལ་བའི་དུས་ལ་བབ། ། མ་གཡེལ་མ་གཡེལ་གདོང་བཞི་མཐུ་བོ་ཆེ། ། ལས་ལ་བཞེངས་ལ་རྟགས་མཚན་མྱུར་དུ་ཕྱུངས། ། མདོར་ན་བདག་ཅག་དཔོན་སློབ་འཁོར་བཅས་རྣམས། ། ཚེ་རིང་ནད་མེད་འདོད་དོན་ཀུན་འགྲུབ་སྟེ། ། སྤྱི་དང་བྱེ་བྲག་བསྟན་པ་རབ་རྒྱས་ནས། ། འཇིག་རྟེན་བདེ་ཞིང་སྐྱིད་པའི་འཕྲིན་ལས་མཛོད། ། ཅེས་པ་འདི་ནི་རྡོ་རྗེ་འཆང་ཆེན་པོ་སངས་རྒྱས་རྒྱལ་མཚན་གྱི་ཞབས་ལ་ཡན་ལག་མཆོག་གིས་རེག་པ་ལ་བརྟེན་ནས་སྤྱི་དང་བྱེ་བྲག་གི་བསྟན་པ་རིན་པོ་ཆེ་སྲོག་ལྟར་གཅེས་པར་འཛིན་པའི་ས་སྐྱ་པ་ཤཱཀྱའི་དགེ་སློང་བྱམས་པ་ངག་དབང་ཀུན་དགའ་བསོད་ནམས་གྲགས་པ་རྒྱལ་མཚན་དཔལ་བཟང་པོས། བསམ་རྩེ་བྲང་མོ་ཆེར་དད་འདུས་ཀྱི་སྐྱེ་བོ་འགའ་ཞིག་ལ་ཆོས་སྐྱོང་འདིའི་རྗེས་གནང་བྱས་དུས་མྱུར་བ་ཉིད་དུ་སྦྱར་བ་འདིས་བསམ་པ་ཇི་ལྟ་བ་བཞིན་འགྲུབ་པར་གྱུར་ཅིག། །།
མངྒ་ལཾ།། །། ༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།། PAGE * MERGEFORMAT 2 ཨ་མྱེས་ཞབས། མཐུ་ལྡན་ཙཏུརྨུཁའི་བསྟོད་བསྐུལ་དགྲ་སྡེ་འཇོམས་པའི་མཚོན་ཆ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
