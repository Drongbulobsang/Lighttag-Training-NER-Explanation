གསུང་འབུམ། ངག་དབང་ཀུན་དགའ་བསོད་ནམས།
པོད ༢༨༧
བརྟན་བཞུགས་ནོར་བུའི་འཁྲི་ཤིང་།
༄༅། །བརྟན་བཞུགས་ནོར་བུའི་འཁྲི་ཤིང་ཞེས་བྱ་བ་བཞུགས་སོ།། རྒྱལ་བསྟན་ཡོངས་ཀྱི་བདག་པོ་ས་སྐྱ་པ། ། འཇམ་མགོན་མཁས་པའི་དབང་པོ་གྲུབ་པའི་རྗེ། ། ངག་གི་དབང་ཕྱུག་འགྲོ་ཀུན་དགའ་བའི་དཔལ། ། བསོད་ནམས་མཚན་ཅན་ཞབས་པད་བརྟན་པར་གསོལ། ། ཐུབ་པའི་སྤྱན་སྔར་རྫུ་འཕྲུལ་ཅན་གྱི་མཆོག ། སྤྲུལ་པའི་ཞིང་དུ་རིག་འཛིན་དཔལ་སེང་གེ ། བོད་རྒྱལ་ཆོས་ཀྱི་བློན་པོ་མགར་སྟོང་བཙན། ། རྣམ་གསུམ་སྤྲུལ་པ་ཞབས་པད་བརྟན་པར་གསོལ། ། གཞན་ཡང་འཕགས་པའི་ཡུལ་དང་གངས་ཅན་འདིར། །
ལོ་པཎ་དུ་མར་སྐྱེ་བའི་ཟློས་གར་མཁན། ། ཐུབ་བསྟན་འཛིན་སྐྱོང་སྤེལ་བའི་རྣམ་འགྱུར་གྱི། ། ངོ་མཚར་སྟོན་མཁས་ཞབས་པད་བརྟན་པར་གསོལ། ། དྷཱིཿཡིག་འོད་ཕུང་འབར་བའི་ཏི་ལ་ཀ ། ལང་ཚོར་སྨིན་ལེགས་བློ་གྲོས་གསལ་བའི་དཔལ། ། འཁོན་རིགས་ཆོས་ཀྱི་རྒྱལ་ཐབས་ཆེན་པོའི་གདུང་། ། བསམ་བཞིན་བཟུང་ཁྱོད་ཞབས་པད་བརྟན་པར་གསོལ། ། སྔོན་གོམས་བག་ཆགས་བཟང་པོའི་ཚོན་རིས་བརྒྱ། ། མཁྱེན་ཡངས་ཐུགས་ཀྱི་མེ་ལོང་ལ་འཕོས་པས། ། གཞོན་ནུ་ཉིད་ནས་འཇམ་དཔལ་གཞོན་ནུ་ཡི། །
ངང་ཚུལ་གསལ་ཁྱོད་ཞབས་པད་བརྟན་པར་གསོལ། ། བཤེས་གཉེན་དུ་མའི་ལེགས་བཤད་ཆུ་ཀླུང་ཀུན། ། རྣམ་དཔྱོད་ཐུགས་མཚོར་འཁྱིལ་བའི་ཀློང་ཟབ་མོར། ། ལུང་རྟོགས་ནོར་བུ་གདེངས་ཀའི་རྩེར་འཛིན་པ། ། སྨྲ་བའི་ཀླུ་དབང་ཞབས་པད་བརྟན་པར་གསོལ། ། རབ་འབྱམས་ལྷག་པའི་ལྷ་ཚོགས་འདུས་པའི་དཔྱིད། ། དཀྱིལ་འཁོར་འཁོར་ལོའི་མགོན་དང་རྣམ་དབྱེར་མེད། ། བསྟན་སྲུང་དམ་ཅན་རྒྱ་མཚོས་བྲན་བགྱིད་པའི། ། རྡོ་རྗེའི་སློབ་དཔོན་ཞབས་པད་བརྟན་པར་གསོལ། ། སྲིད་ཚུལ་ཉེས་པའི་ནད་རྣམས་ཞི་བྱེད་པའི། །
སྨན་གྱི་མཆོག་ཏུ་ཡོངས་གྲུབ་དམ་པའི་ཆོས། ། ཟབ་རྒྱས་ཅི་དགར་འགྱེད་པའི་ཆོ་ག་མཁན། ། སྨན་པའི་རྒྱལ་པོ་ཞབས་པད་བརྟན་པར་གསོལ། ། དཔལ་ལྡན་ས་སྐྱ་ཞེས་བྱ་བོད་ཡུལ་གྱི། ། རྡོ་རྗེ་གདན་ལ་སྐྱིལ་མོ་ཀྲུང་བཅས་ནས། ། རྫོགས་ལྡན་གསར་པ་སྒྲུབ་པའི་ཏིང་ངེ་འཛིན། ། མངོན་མཛད་ཆོས་རྗེ་ཞབས་པད་བརྟན་པར་གསོལ། ། གཙུག་ལག་ལུགས་བརྒྱའི་དགེ་མཚན་ཇི་སྙེད་པ། ། ཉམས་པ་གསོ་དང་གསར་དུ་སྐྲུན་པའི་ཕྱག ། རིང་དུ་བརྐྱངས་དེས་རིས་མེད་འགྲོ་བ་ཀུན། །
མཆོག་ཏུ་རྣམ་འདྲེན་ཞབས་པད་བརྟན་པར་གསོལ། ། འཕྲིན་ལས་རྣམ་བཞིའི་རིན་ཆེན་གདུགས་དཀར་པོ། ། གཡས་སུ་བསྐོར་བའི་གྲིབ་མས་འཇིག་རྟེན་གསུམ། ། ཀུན་ཁྱབ་བསིལ་བའི་གོ་འཕང་ལ་རེག་པའི། ། བདེ་ལེགས་ཆེན་པོས་ཕྱོགས་ཀུན་གང་གྱུར་ཅིག ། ཅེས་རྗེ་བཙུན་འཇམ་པའི་དབྱངས་ཀྱི་གདུང་རབས་དྲི་མ་མེད་པའི་འཕྲེང་བ་མངོན་པར་བསྟར་བའི་མདོ་འཛིན་ཡིད་བཞིན་གྱི་ནོར་བུ་ངག་དབང་ཀུན་དགའ་བསོད་ནམས་གྲགས་པ་རྒྱལ་མཚན་དཔལ་བཟང་པོའི་ཞབས་སེན་ལེགས་བྱས་ཀྱི་འདབ་བརྒྱ་རྣམ་པར་བཞད་པའི་དགེ་མཚན་དུས་ལས་མི་ཡོལ་ཞིང་། རྟག་བརྟན་གཡུང་དྲུང་རྡོ་རྗེའི་རང་བཞིན་དུ། ཇི་སྲིད་བསྐལ་པ་ཆེན་པོའི་བར་གཡོ་བ་མེད་པར་གསོལ་བ་འདེབས་པའི་ཚིགས་བཅད་བདེ་འབྱུང་གི་གྲངས་ཀྱིས་འཁྱུད་པ། སྙན་ཚིག་གི་རྒྱན་དམ་པོས་མ་བཅིངས་པར་མཁས་བླུན་ཡོངས་ཀྱི་གོ་བདེར་སྦྱར་བ་འདི་ནི། རྣམ་པར་དཔྱོད་པའི་ནོར་ལྡན་ལང་ཚོ་གསར་པའི་དཔལ་ལ་རེག་པའི་ཟླ་ཚེས་གཞོན་ནུ་གང་གིས་བསྐུལ་བ་བཞིན་རི་ཁྲོད་པ་བུདྡྷའི་མིང་ཅན་གྱིས་མགྱོགས་བྲིས་སུ་བཀོད་པ་ཕྱོགས་དུས་ཐམས་ཅད་ལས་ཛཡསྟུ། །
སརྦ་མངྒ་ལཾ།། །། ལེགས་བཤད་ཤེལ་གྱི་ཏམྦུ་ར། ། མགྲིན་པའི་སྐྱེད་ཚལ་འདིར་སྦྲེངས་ཚེ། ། དྲི་ཟའི་གླུ་དང་ལྷན་ཅིག་ཏུ། ། དབྱངས་ཅན་ངག་གི་འདོད་པ་འཇོ། ། གྲོང་ཚིག་རྐང་པར་བཅད་པ་ལ། ། སྙན་ངག་མིང་བཟང་བཏགས་ནས་ཅི། ། རྒྱན་མང་མཛེས་སྡུག་གིས་སྒེག་པའི། ། གར་འདིས་འཇམ་མགོན་དགྱེས་གྱུར་ཅིག ། ཅེས་ཀྱང་སྨྲས་སོ།། །།
༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།། PAGE * MERGEFORMAT 2 ཨ་མྱེས་ཞབས། བརྟན་བཞུགས་ནོར་བུའི་འཁྲི་ཤིང་། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
