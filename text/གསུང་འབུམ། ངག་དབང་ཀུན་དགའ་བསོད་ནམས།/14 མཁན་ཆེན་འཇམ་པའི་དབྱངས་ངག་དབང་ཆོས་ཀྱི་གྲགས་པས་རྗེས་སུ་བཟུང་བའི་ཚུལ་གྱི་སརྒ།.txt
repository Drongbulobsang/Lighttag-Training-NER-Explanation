གསུང་འབུམ། ངག་དབང་ཀུན་དགའ་བསོད་ནམས།
པོད ༡༤
མཁན་ཆེན་འཇམ་པའི་དབྱངས་ངག་དབང་ཆོས་ཀྱི་གྲགས་པས་རྗེས་སུ་བཟུང་བའི་ཚུལ་གྱི་སརྒ།
༄༅། །ཆོས་ཀྱི་རྗེ་དཔལ་ལྡན་བླ་མ་དམ་པ་རྣམས་ལས་དམ་པའི་ཆོས་ཇི་ལྟར་ཐོབ་པའི་ཚུལ་ལེགས་པར་བཤད་པ་ཟབ་རྒྱས་ཆོས་ཀུན་གསལ་བའི་ཉིན་བྱེད་ཅེས་བྱ་བ་ལས་མཁན་ཆེན་འཇམ་པའི་དབྱངས་ངག་དབང་ཆོས་ཀྱི་གྲགས་པས་རྗེས་སུ་བཟུང་བའི་ཚུལ་གྱི་སརྒ་བཞུགས།། རྒྱ་གར་སྐད་དུ། སརྦ་བི་ཛྙཱ་ན་ལོ་ཀ་ཙཀྵུ་བྷཊྚ་ར་ཀ་མ་ཧོ་པཱ་དྷྱ་རཏྣ་ཝ་གེ་ཤྭ་ར་དྷརྨ་ཀིརྟི་པཱ་དེ་པདྨོ་མུ་ལཾ་པྲ་ཎ་མྱ། བོད་སྐད་དུ། ཐམས་ཅད་རྣམ་པར་མཁྱེན་པའི་འཇིག་རྟེན་གྱི་མིག་རྗེ་བཙུན་མཁན་ཆེན་རིན་པོ་ཆེ་ངག་དབང་ཆོས་གྲགས་ཞབས་ཀྱི་པདྨོའི་དྲུང་དུ་རབ་ཏུ་འདུད་དོ། ། མདོ་རྒྱུད་མན་ངག་རིག་གནས་ཀྱིས་བསྡུས་པའི། ། ཤེས་བྱ་མ་ལུས་གཟིགས་པའི་ཐམས་ཅད་མཁྱེན། ། ཕྱི་རབས་བསྟན་འཛིན་ཀུན་གྱི་རྒྱན་གཅིག་པོ། ། ངག་དབང་ཆོས་གྲགས་དྲན་ནོ་བརྩེ་བས་སྐྱོངས། ། ཞེས་པའི་བསྟོད་ཡུལ་དམ་པར་གྱུར་པ་མི་འཕྲོག་པའི་མཁྱེན་རབ་དང་ཐུགས་རྗེ་ཚད་མེད་པའི་མངའ་བདག་མཁས་བཙུན་བཟང་གསུམ་གྱི་རྣམ་ཐར་སྔོན་གྱི་སྐྱེས་ཆེན་རྣམས་དང་དབྱེར་མེད་ངེས་པའི་འགྲན་བྲལ་གྱི་ཡོངས་འཛིན་དམ་པ་མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས་ཀྱི་དྲུང་དུ་དམ་པའི་ཆོས་ཀྱི་བཀའ་དྲིན་ནོས་པའི་ཚུལ་ནི།
ཐོག་མར། ༈ །ཚེ་དཔག་མེད་གྲུབ་ཆེན་ཛེ་ཏཱ་རི་ལུགས་ཀྱི་དབང་བསྐུར་བ་ལན་གྲངས་མང་དུ་ཐོབ་པའི་བརྒྱུད་པ་ནི། མགོན་པོ་ཚེ་དཔག་མེད། སློབ་དཔོན་དགྲ་ལས་རྣམ་རྒྱལ། སློབ་དཔོན་བྱང་ཆུབ་བཟང་པོ། ཏིང་འཛིན་བཟང་པོ། བླ་མ་རྡོ་རྗེ་གདན་པ་ཆེ་ཆུང་གཉིས། བ་རི་ལོ་ཙཱ་བ། བླ་མ་ས་སྐྱ་པ་ཆེན་པོ། སློབ་དཔོན་བསོད་ནམས་རྩེ་མོ།
རྗེ་བཙུན་གྲགས་པ་རྒྱལ་མཚན། ཆོས་རྗེ་ས་སྐྱ་པཎྜི་ཏ། འགྲོ་བའི་མགོན་པོ་ཆོས་རྒྱལ་འཕགས་པ། ཞང་དཀོན་མཆོག་དཔལ་བ། བྲག་ཕུག་པ་བསོད་ནམས་དཔལ་བ། བྲག་ཕུག་པ་བློ་གྲོས་བརྟན་པ། ཆོས་རྗེ་དཔལ་ལྡན་ཚུལ་ཁྲིམས་པ། ཤར་ཆེན་ཡེ་ཤེས་རྒྱལ་མཚན། རྡོ་རྗེ་འཆང་ཀུན་དགའ་བཟང་པོ། སེམས་དཔའ་ཆེན་པོ་དཀོན་མཆོག་རྒྱལ་མཚན།
རྒྱལ་ཚབ་ཀུན་དགའ་དབང་ཕྱུག ཡོངས་འཛིན་དཀོན་མཆོག་འཕེལ་བ། རྗེ་བཙུན་དཀོན་མཆོག་ལྷུན་གྲུབ། འཇམ་དབྱངས་དཀོན་མཆོག་རྒྱ་མཚོ། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། ཡང་ན་ངོར་ཆེན་དཀོན་མཆོག་ལྷུན་གྲུབ། སྔགས་འཆང་ཆོས་ཀྱི་རྒྱལ་པོ་ངག་དབང་ཀུན་དགའ་རིན་ཆེན། ཐར་རྩེ་ནས་ནམ་མཁའ་དཔལ་བཟང་། འཇམ་པའི་དབྱངས་ཀུན་དགའ་བསོད་ནམས་ལྷུན་གྲུབ།
མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། ཡང་ན་སེམས་དཔའ་ཆེན་པོ། ཀུན་མཁྱེན་བསོད་ནམས་སེང་གེ འཇམ་དབྱངས་སངས་རྒྱས་རིན་ཆེན། ངོར་ཆེན་དཀོན་མཆོག་ལྷུན་གྲུབ་མན་འདྲ། ཡང་ན་རྡོ་རྗེ་འཆང་ནས། གུ་གེ་པཎྜི་ཏ། གློ་བོ་མཁན་ཆེན། དཀོན་མཆོག་ལྷུན་གྲུབ་མན་འདྲ།
༈ །ཡང་རྗེ་དེ་ཉིད་ཀྱི་དྲུང་དུ། རྗེ་བཙུན་བཅོམ་ལྡན་འདས་མ་སྒྲོལ་དཀར་སྤྱན་བདུན་མ་ཡིད་བཞིན་གྱི་འཁོར་ལོའི་རྗེས་གནང་སྔོན་དུ་འགྲོ་བས་དེའི་ཚེ་ཁྲིད་ཉམས་ཁྲིད་དུ་བསྩལ་ནས། རྒྱབ་རྟེན་གྱི་ལུང་ལ། ཁྲིད་ཡིག་ཟླ་བའི་ཆུ་རྒྱུན་གྱི་ཉམས་ལེན་གྱི་ཡི་གེ རྗེས་གནང་བརྒྱུད་འདེབས་དང་བཅས་པ་རྗེ་ཚར་པས་མཛད་པ། སྦྱིན་སྲེག་མཁྱེན་བརྩེ་བས་མཛད་པ། བླ་མ་དམ་པས་མཛད་པའི་མངོན་རྟོགས་དང་། སྦྱིན་སྲེག་གི་ཡི་གེ་སོགས་འདི་སྐོར་གྱི་ཆོས་སྣ་མང་པོའི་ཡིག་ལུང་ཐོབ་པའི་བརྒྱུད་པ་ནི། རྗེ་བཙུན་མ་སྒྲོལ་མ་དཀར་མོ། པཎ་གྲུབ་ངག་གི་དབང་ཕྱུག་གྲགས་པ།
བླ་མ་རྡོ་རྗེ་གདན་པ། རྗེ་བཙུན་བ་རི་ལོ་ཙཱ་བ། གྲུབ་ཆེན་སླེ་ནག་པ། བཤེས་གཉེན་སྦྲེ་པ། མཉམ་མེད་སྒམ་པོ་བ། དྭགས་སྒོམ་ཚུལ་ཁྲིམས་སྙིང་པོ། སྒོམ་བྱུང་ཤེས་རབ་བྱང་ཆུབ། འདུལ་འཛིན་པ། རྗེ་འབྲི་ཁུང་པ། རྗེ་དམ་ཆོས་གླིང་པ།
བླ་མ་ཆོས་ཀྱི་ཚུལ་ཁྲིམས། མཉམ་མེད་ལྷ་ལུང་པ། ཐེག་གནས་པ་ཆེན་པོ། བླ་མ་ཆོས་ཀྱི་དབང་ཕྱུག འདྲེན་མཆོག་བྱང་ཆུབ་བཟང་པོ། ཀུན་མཁྱེན་བཀྲ་ཤིས་རྣམ་རྒྱལ། སྤྱན་སྔ་བསོད་ནམས་ལྷ་དབང་། སྤངས་གཤོང་ཧ་རི་ཁ་པ་དཔལ་ལྡན་རྒྱལ་མཚན། རྗེ་བཙུན་ཀརྨ་འཕྲིན་ལས་པ། ཚར་ཆེན་ཆོས་ཀྱི་རྒྱལ་པོ།
འཇམ་པའི་དབྱངས་མཁྱེན་བརྩེ་དབང་ཕྱུག རྡོ་རྗེ་འཆང་བསོད་ནམས་ཆོས་འཕེལ། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཡང་མ་ཅིག་གྲུབ་པའི་རྒྱལ་མོ་ནས་བརྒྱུད་པའི་བྱིན་རླབས་སམ་དབང་སྐུར་ཟབ་མོ་ཐོབ་པའི་བརྒྱུད་པ་ནི། ཚེ་དཔག་མེད་མགོན། མ་ཅིག་གྲུབ་པའི་རྒྱལ་མོ། ཏི་པུ་པ། རས་ཆུང་རྡོ་རྗེ་གྲགས། མི་ལ་བཞད་པའི་རྡོ་རྗེ།
དྭགས་པོ་ལྷ་རྗེ། ཁམས་པ་རྡོ་རྒྱལ། འབྲི་ཁུང་འཇིག་རྟེན་མགོན་པོ། སྤྱན་སྔ་བ། ཡང་དགོན་པ། སྤྱན་སྔ་རིན་ཆེན་ལྡན། ཟུར་ཕུག་པ། ཆོས་རྗེ་རྒྱལ་མཚན་དཔལ། བདེ་ལེགས་རིན་ཆེན། ཀུན་དགའ་དཔལ་བཟང་པོ།
དཔལ་ལྡན་བཟང་པོ། ཆོས་རྗེ་དཔལ་མགོན་པ། རྗེ་བཙུན་སངས་རྒྱས་རིན་ཆེན། ས་ལོ་འཇམ་པའི་རྡོ་རྗེ། ངོར་ཆེན་དཀོན་མཆོག་ལྷུན་གྲུབ། བདག་ཆེན་ཀུན་དགའ་བཀྲ་ཤིས། དེ་གཉིས་ཀྱིས་འཇམ་དབྱངས་དཀོན་མཆོག་རྒྱ་མཚོ། མུས་ཆེན་སངས་རྒྱས་རྒྱལ་མཚན། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ།
༈ །ཡང་རིག་འཛིན་རྒོད་ལྡེམ་པ་ནས་བརྒྱུད་པའི་ཚེ་དབང་ལྕགས་སྡོང་མ་ཐོབ་པའི་བརྒྱུད་པ་ནི། ཆོས་སྐུ་ཀུན་ཏུ་བཟང་པོ། ལོངས་སྐུ་རྒྱལ་བ་རིགས་ལྔ། སྤྲུལ་སྐུ་ཕྱག་ན་རྡོ་རྗེ། སྨུག་ནག་དབང་གི་མཁའ་འགྲོ། ཚངས་པའི་རྒྱལ་པོ་གདོང་གསུམ་པ། རིག་འཛིན་ལྷ་དབང་བརྒྱ་བྱིན། རིག་འཛིན་ཀླུ་རྒྱལ་འཇོག་པོ། སྐལ་ལྡན་རྒྱལ་པོ་ཛ། མཁས་པ་ཤཱཀྱ་པྲ་བྷ།
སློབ་དཔོན་པདྨ་འབྱུང་གནས། པཎ་ཆེན་བི་མ་ལ་མི་ཏྲ། བལ་པོ་ཤི་ལ་མཉྫུ། མཁའ་འགྲོ་ཡེ་ཤེས་མཚོ་རྒྱལ། སྤྲུལ་སྐུ་རིག་འཛིན་ཆེན་པོ། སྲས་མཆོག་རྣམ་རྒྱལ་མགོན་པོ། སྔགས་འཆང་རྡོ་རྗེ་དཔལ། མཚན་ལྡན་བྱམས་པ་བཤེས་གཉེན། བླ་མ་སངས་རྒྱས་དཔལ་བཟང་། སྔགས་འཆང་ཆོས་རྒྱལ་བསོད་ནམས།
དྲིན་ཅན་ཚར་པ་ཆོས་རྗེ། འཇམ་དབྱངས་མཁྱེན་བརྩེ་དབང་ཕྱུག རིག་འཛིན་རྩ་བའི་བླ་མ།་་་་་ བསོད་ནམས་ཆོས་འཕེལ། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཡང་རྒྱུད་སྡེ་སྤྱིའི་དགོངས་པ་འགྲེལ་པ་སློབ་དཔོན་ཆེན་པོ་ཨ་བྷྱ་ཀ་རས་མཛད་པའི་རྡོ་རྗེ་ཕྲེང་བར་གསུངས་པའི་དཀྱིལ་འཁོར་དུ་དབང་བསྐུར་བ་ཐོབ་པ་ལ། གསང་བ་འདུས་པའི་རྒྱུད་ལས་གསུངས་པའི་གསང་འདུས་ཡེ་ཤེས་ཞབས་ལུགས་ལྷ་བཅུ་དགུ། འཕགས་ལུགས་ལྷ་སོ་གཉིས། རྣམ་སྣང་སྒྱུ་དྲ་ལྷ་ཞེ་གསུམ།
དགྲ་ནག་ལྷ་བཅུ་གསུམ་སྟེ་ཕ་རྒྱུད་ཀྱི་དཀྱིལ་འཁོར་བཞི། བརྟག་གཉིས་ནས་གསུངས་པའི་ཀྱཻ་རྡོར་ལྷ་དགུ་མའི་བཞི། གུར་རིགས་བསྡུས་ལྷ་ང་གསུམ། སམྦུ་ཊིའི་རྒྱུད་ལས་གསུངས་པའི་བདག་མེད་མ་ལྷ་མོ་ཉེར་གསུམ། བརྟག་གཉིས་ནས་གསུངས་པའི་བདག་མེད་ལྷ་མོ་བཅོ་ལྔ། བརྟག་གཉིས་ནས་གསུངས་པའི་ཀུ་རུ་ཀུལླེ་ལྷ་མོ་བཅོ་ལྔ། གུར་ནས་གསུངས་པའི་རྡོ་རྗེ་སྒྲོལ་མ་ལྷ་བཅུ་གཅིག སམྦ་ཊི་ནས་བཤད་པའི་ཧེ་རུ་ཀ་ལྷ་བཅུ་བདུན་ཏེ་དཀྱིལ་འཁོར་བཅུ་གསུམ་པོ་འདི་ཀྱཻ་རྡོ་རྗེའི་ཕྱོགས་སུ་གཏོགས་སོ། ། སམྦ་ཊི་ནས་བཤད་པའི་རྡོར་སེམས་ཞི་བ་དཀར་པོ་ལྷ་སོ་བདུན། བདེ་མཆོག་རྩ་བཤད་ཀྱི་རྒྱུད་ནས་གསུངས་པའི་འཁོར་ལོ་བདེ་མཆོག་ཞལ་བཞི་ཕྱག་བཅུ་གཉིས་པ།
སྔོན་པོ་ཞལ་གཅིག་ཕྱག་གཉིས་མ། གསེར་མདོག་ཅན་ཞལ་གཅིག་ཕྱག་གཉིས་པ་སྟེ་དེ་གསུམ་གཙོ་བོར་གྱུར་པའི་ལྷ་རེ་གཉིས་རེ་ཡོད་པའི་དཀྱིལ་འཁོར་གསུམ། ཕག་མོ་དམར་མོ། སྔོན་མོ། སེར་མོ་གསུམ་གཙོ་བོར་བྱས་པའི་ཕག་མོ་ལྷ་སོ་བདུན་མའི་དཀྱིལ་འཁོར་གསུམ། ཨ་བྷི་དྷ་ན་ནས་གསུངས་པའི་ཧཱུྃ་མཛད་ལྷ་བཅུ་གཅིག ཨ་བྷི་དྷ་ན་ལས་གསུངས་པའི་འཁོར་ལོས་བསྒྱུར་དྲུག་ལྷ་བདུན་ཅུ་རྩ་གཉིས། རྡོ་རྗེ་བདུད་རྩིའི་རྒྱུད་ལས་གསུངས་པའི་རྡོ་རྗེ་བདུད་རྩི་ལྷ་ཉེར་གཅིག བདུད་རྩི་ཧཱུྃ་མཛད་ལྷ་ཉེར་དགུ། བདུད་རྩི་ཁྲོ་བོ་ལྷ་ཉེར་གཅིག
བདུད་རྩི་འཁྱིལ་བ་ལྷ་བཅུ་གསུམ། སངས་རྒྱས་ཐོད་པ་ལྷ་ཉེར་ལྔ། སངས་རྒྱས་ཐོད་པ་ཤེས་རབ་མ་དང་བྲལ་བ་ལྷ་དགུ། མ་ཧཱ་མ་ཡའི་རྒྱུད་ཆུང་ལས་གསུངས་པའི་མ་ཧཱ་མ་ཡ་ལྷ་ལྔ། གདན་བཞིའི་རྒྱུད་ལས་གསུངས་པའི་རྣལ་འབྱོར་ནམ་མཁའ་ལྷ་ང་བརྒྱད། ཡེ་ཤེས་མཁའ་འགྲོ་ལྷ་བཅུ་གསུམ། དྲང་སྲོང་ཉི་མའི་ཤིང་རྟ་སོགས་འདུལ་བའི་ཆེད་དུ་གསུངས་པ་དཔལ་ལྡན་དུས་ཀྱི་འཁོར་ལོ་ལྷ་དྲུག་བརྒྱ་སོ་བཞི། དེ་ཉིད་འདུས་པའི་རྒྱུད་ལས་གསུངས་པའི་རྡོར་དབྱིངས་ལྷ་ང་གསུམ། སྦྱོང་རྒྱུད་དང་བརྟག་པ་ཕྱོགས་གཅིག་པ་ལས་གསུངས་པའི་གཙུག་དགུ་ལྷ་སོ་བདུན། སྒྱུ་འཕྲུལ་དྲྭ་བའི་རྒྱུད་དང་།
འཇམ་དཔལ་གྲགས་པའི་མཚན་བརྗོད་འགྲེལ་ཆེན་ལས་གསུངས་པའི་ཆོས་དབྱིངས་གསུང་དབང་ལྷ་ཉིས་བརྒྱ་ཉེར་གཅིག འབྱུང་འདུལ་ལྷ་སོ་གསུམ་མམ་སོ་བཞི། འོད་ཟེར་ཅན་གྱི་རྟོགས་པ་ལས་གསུངས་པའི་འོད་ཟེར་ཅན་ལྷ་ཉེར་ལྔ། གཟུངས་གྲྭ་ལྔའི་རྟོག་པ་ལས་གསུངས་པའི་གཟུངས་གྲྭ་ལྔ་ལྷ་བཅུ་གསུམ་གྱི་དཀྱིལ་འཁོར་ཏེ་ཕ་རྒྱུད་ཀྱི་དཀྱིལ་འཁོར་བཞི། ཀྱཻ་རྡོར་བཅུ་གསུམ། བདེ་མཆོག་བཅོ་བརྒྱད། དུས་འཁོར། ཡོ་གའི་གསུམ། བྱ་སྤྱོད་ཀྱི་གསུམ་སྟེ་ཕྲེང་རྐྱང་གི་དབང་དུ་བྱས་པའི་དཀྱིལ་འཁོར་བཞི་བཅུ་ཞེ་གཉིས་ཀྱི་དབང་ཐོབ་པའི་བརྒྱུད་པ་ནི། རྡོ་རྗེ་འཆང་།
ཡེ་ཤེས་ཀྱི་མཁའ་འགྲོ་མ། ཨ་བྷ་ཡ་ཀ་ར། ཨ་ནུ་པ་མ་རཀྵི་ཏ། བཱིཀྵ་ཏ་དེ་བ། པཎ་ཆེན་ཤཱཀྱ་ཤྲཱི། བྷུ་མི་ཤྲཱི།་་་་་ དེའི་དབོན་པོ། བི་མ་ལ་ཤྲཱི།་་་་་ དེའི་སྲས། བོ་དྷི་སིངྷ།
སྐྱི་སྟོན་འཇམ་དབྱངས། ཀུན་མཁྱེན་ཆེན་པོ། མ་ཏི་པཎ་ཆེན། ས་བཟང་འཕགས་པ། ངོར་ཆེན་ཀུན་དགའ་བཟང་པོ། བྱང་སེམས་བློ་གྲོས་རིན་ཆེན། རྗེ་བཙུན་སངས་རྒྱས་རིན་ཆེན། རྒྱལ་བ་ལྷ་མཆོག་སེང་གེ ངོར་ཆེན་དཀོན་མཆོག་ལྷུན་གྲུབ། འདྲེན་མཆོག་ནམ་མཁའ་དཔལ་བཟང་།
འཇམ་དབྱངས་ཀུན་དགའ་བསོད་ནམས་ལྷུན་གྲུབ། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། ཡང་ན་ཨ་བྷ་ཡ་ཀ་ར། ནཱ་ཡ་ཀ་པ། དྷ་ཤ་བྷ་ལ་ཤྲཱི། བཱིཀྵ་ཏ་དེ་བ་མན་སྔར་དང་འདྲ། ཡང་ན་པཎ་ཆེན་ཤཱཀྱ་ཤྲཱི། གླང་བཾ་པོ་བ། གཉག་རྡོ་རྗེ་འཛིན་པ།
ཁམས་པ་དཀོན་མཆོག་རིན་ཆེན།་་་་་ ལྷོ་ཚད་པ་ཡང་ཟེར། ལོ་ཙཱ་བ་མཆོག་ལྡན། དེ་ལ་ཀུན་མཁྱེན་ཆེན་པོས་ཡེ་ཤེས་ཞབས་ལུགས་ཀྱི་གཙོ་བྱས་ཕལ་ཆེ་བ་ཞུས། དེ་ལ་མ་ཏི་པཎ་ཆེན། ས་བཟང་འཕགས་པ། རྡོ་རྗེ་འཆང་ཀུན་དགའ་བཟང་པོ་མན་འདྲའོ། ། ཡང་དཀྱིལ་འཁོར་་་་་་བསྲུང་བ་ལྔ། མཁའ་འགྲོ་ལྔ། འཁོར་ལོས་བསྒྱུར་བ་དྲུག་རྣམས་སོ་སོར་ཕྱེ་ནས།
ལྔ་བཅུ་རྩ་ལྔར་ཕྱེ་བའི་བརྒྱུད་པ་ནི། ཨ་བྷ་ཡ། ཤཱཀྱ་རཀྵི་ཏ། གྷོ་དྲ་གུ་རུ། བི་བྷུ་ཏ་ཙནྡྲ། གོ་དེ་བ་ཤྲཱི། ཀྵནྟི་ཤྲཱི། པཎྜི་ཏ་བུདྡྷ་ཤྲཱི། པཎྜི་ཏ་ནཱ་ཐ། སྐྱི་སྟོན་འཇམ་དབྱངས།
ཀུན་མཁྱེན་ཆེན་པོ། ས་བཟང་མ་ཏི་པཎ་ཆེན། ས་བཟང་འཕགས་པ། རྡོ་རྗེ་འཆང་ཀུན་དགའ་བཟང་པོ་མན་འདྲའོ། ། ཡང་ན་ཨ་བྷ་ཡ། ལེགས་སྤྱོད་འབྱུང་གནས་སྦས་པ། བདེ་བའི་འབྱུང་གནས་སྦས་པ། རཏྣ་རཀྵི་ཏ། ཞང་ལོ་ཙཱ་བ་གྲུབ་པ་དཔལ། ཁམས་པ་ཤཱཀྱ་རྡོ་རྗེ།
བླ་མ་དགུས་པ། ལོ་ཙཱ་བ་མཆོག་ལྡན། སྐྱི་སྟོན་མན་འདྲའོ། ༈ །ཡང་དཀྱིལ་འཁོར་ཉེར་བརྒྱད་དུ་བསྡུས་་་་་་ཀྱཻ་རྡོར་ལྷ་དགུ་མ་བཞི། བཅུ་བདུན་མ་བཞི། བདག་མེད་མ་གཉིས། བདེ་མཆོག་གསུམ། ཕག་མོ་གསུམ། བདུད་བཞི་རྣམས་རེ་རེ་བསྡུས་ནས། པའི་བརྒྱུད་པ་ནི།
ཁ་ཆེ་པཎ་ཆེན་ཡན་སྔར་དང་འདྲ། དེ་ནས་ལྷོ་པ་ཐམས་ཅད་མཁྱེན་པ། ལྷ་ཁང་དཀར་རུ་མ། ཡར་ལུང་པ་སློབ་དཔོན་རལ་གྲིའི་གཅུང་པོ་ཤེར་སྨོན། བླ་མ་བྱང་སེང་། སྐྱི་སྟོན་པ་མན་འདྲའོ། ། ཡང་ན་ཨ་བྷ་ཡ། ཨ་ནུ་པ་མ་རཀྵི་ཏ། བཱིཀྵ་ཏ་དེ་བ། པཎ་ཆེན་ཤཱཀྱ་ཤྲཱི།
དབོན་པོ་བྷུ་མི་ཤྲཱི། དེའི་སྲས་བི་མ་ལ་ཤྲཱི་བྷ་དྲ། ལོ་ཙཱ་བ་བློ་ལྡན། བྱང་སེང་པ། མཁས་མཆོག་པ།་་་་་ སྐྱི་སྟོན་གྲགས་རྒྱལ། ཀུན་མཁྱེན་ཆེན་པོ། ས་བཟང་མ་ཏི་པཎ་ཆེན། ས་བཟང་འཕགས་པ། རྡོ་རྗེ་འཆང་ཀུན་དགའ་བཟང་པོ་མན་འདྲ།
༈ །ཡང་སློབ་དཔོན་ཆེན་པོ་དརྤན་ཨཱ་ཙརྻ་ཞེས་བྱ་བ་ཚེམས་ལན་ཉི་ཤུ་བརྗེས་སྐུ་ཚེ་ལོ་སྟོང་དང་ཉིས་བརྒྱ་བཞེས་པ་དེས་མཛད་པའི། ཀྲྀ་ཡ་ས་མུཙྪ་ཞེས་བྱ་བ་རྡོ་རྗེ་སློབ་དཔོན་རྣམས་ལ་ཉེ་བར་མཁོ་བའི་ཆོ་ག་མཐའ་ཡས་པ་ཕྱོགས་གཅིག་ཏུ་བསྡུས་པའི་བསྟན་བཅོས་ཆེན་པོ་ནས་འབྱུང་བའི་དཀྱིལ་འཁོར་གྱི་རྣམ་གྲངས་ལ། སྔར་རྡོ་རྗེ་ཕྲེང་བར་གསུངས་པའི་དཀྱིལ་འཁོར་བཞི་བཅུ་ཞེ་གཉིས་པོ་ཇི་ལྟ་བ་བཞུགས་པ་ལ། དེའི་སྟེང་དུ་གཟའ་ཡུམ་གྱི་དཀྱིལ་འཁོར། ནོར་རྒྱུན་མའི་དཀྱིལ་འཁོར། རྣམ་རྒྱལ་གྱི་དཀྱིལ་འཁོར་ཏེ་དགེ་ལེགས་སུ་བྱེད་པའི་དཀྱིལ་འཁོར་གསུམ་བསྟན་པས་དཀྱིལ་འཁོར་ཞེ་ལྔའི་དབང་བསྐུར་བའི་ཆོ་ག་རྒྱས་པར་ཐོབ་པའི་བརྒྱུད་པ་ནི། རྡོ་རྗེ་འཆང་། ཡེ་ཤེས་ཀྱི་མཁའ་འགྲོ་མ། ཨ་བྷ་ཡ་ཀ་ར། ཨ་ནུ་པ་མ་རཀྵི་ཏ།
དར་པཎ་ཨ་ཙརྻ།་་་་་ འགྲོ་བའི་མེ་ལོང་། ས་མནྡ་བྷ་དྲ།་་་་་ ཀུན་ཏུ་བཟང་པོ། ཛྙཱ་ན་ཛྱོ་ཏི།་་་་་ ཡེ་ཤེས་ཀྱི་གློག ཤྲཱི་ཧ་ནུ་མནྟ།་་་་་ དཔལ་ཡིད་ཀྱི་འགྲམ་པ། ཤྲཱི་བྷུཉྫ་བྷ་དྲ།་་་་་ འཇམ་དཔལ་བཟང་པོ།
ཤྲཱི་བྷ་དྲ།་་་་་ དཔལ་བཟང་པོ། དྷརྨཱ་ཛྱོ་ཏི་བྷ་དྲ།་་་་་ ཆོས་ཀྱི་ཐོག་བཟང་པོ། མན་ཛི་བ་བྷ་དྲ།་་་་་ ཡིད་རྒྱལ་བཟང་པོ། ཤོ་ཏཾ་ཤྲཱི་བྷ་དྲ།་་་་་ ཝ་ཏྲུ་མའི་ཡི་གེ་ལ་ཤོ་དང་གོ་ནོར་བ་ཡོད་པས་གོ་ཏམ་ཤྲཱི་ཡིན་ནམ། ཤྲཱི་བི་ཛ་ཡ་བྷ་དྲ།་་་་་ དཔལ་རྣམ་རྒྱལ་བཟང་པོའི་ཞབས།
ཤྲཱི་མཱ་ད་ན་བྷ་དྲ་པ་ད།་་་་་ དཔལ་མྱོས་བཟང་པོའི་ཞབས། ཤྲཱི་ལཀྵྨི་བྷ་དྲ་བཱ་ད།་་་་་ དཔལ་ཕུན་ཚོགས་བཟང་པོའི་ཞབས། ག་ག་ན་བྷ་དྲ།་་་་་ ནམ་མཁའ་བཟང་པོ། ཨཱ་ཏཱ་ཡ་ཛི་བ་བྷ་དྲ།་་་་་ ཆུའི་འཚོ་བ་བཟང་པོ། ཤྲཱི་ཧ་ར་ཥ་བྷ་དྲ་པཱ་དྲ།་་་་་ དཔལ་འཕྲོག་བྱེད་བཟང་པོའི་ཞབས།
ཨ་བྷ་ག་བྷ་དྲ།་་་་་ སྐལ་ལྡན་བཟང་པོ་འདི་བལ་པོ་ཡེ་རང་པཎྜི་ཏ་ཡིན་ནོ། ། བལ་ཡུལ་ཡེ་རང་གི་པཎྜི་ཏ་ཛ་བ་ཏ་ཨ་ནནྡ་བི་ཛ་བྷ་དྲ།་་་་་ སྐྱེ་དགུ་ཀུན་དགའ་འཚོ་བ་བཟང་པོ། དེའི་སྲས། པཎྜི་ཏ་མཧཱ་བོ་དྷི།་་་་་ བྱང་ཆུབ་ཆེན་པོ། དེས་ས་བཟང་འཕགས་པ་ཀུ་མ་ར་མ་ཏི། བིཀྵི་ཨ་ནནྡ་བྷ་དྲ་་་་་་རྡོ་རྗེ་འཆང་ཀུན་དགའ་བཟང་པོ། མན་གོང་བཞིན་ནོ། །
འདིའི་པཎྜི་ཏ་མཧཱ་བོ་དྷིའི་ལོ་རྒྱུས་ནི། ཛ་བ་པཎྜི་ཏ་ལ་སྲས་ཡུན་རིང་དུ་མ་བྱུང་བ་ལ། རྡོ་རྗེ་གདན་དུ་བྱང་ཆུབ་ཆེན་པོ་ལ། གསོལ་བ་འདེབས་སུ་བྱོན་པས། ཡུམ་མངལ་དང་ལྡན་པར་གྱུར་ནས་སྲས་གཅིག་བལྟམས་པས་མཚན་མཧཱ་བོ་དྷིར་བཏགས་སོ། ། ཀྲྀ་ཡའི་དབང་རྒྱུན་འདི་བོད་དུ་མ་འགྱུར་བ་ལ། དུས་ཕྱིས་དཔལ་ལྡན་ས་སྐྱར་འཇམ་དབྱངས་དོན་ཡོད་རྒྱལ་མཚན་པའི་ཕྱག་ཏུ་ས་མུཙྪའི་རྒྱ་དཔེ་ཞིག་བལ་ཡུལ་གྱི་ཚོང་པའི་ལག་ནས་བྱུང་བ་དེ་ཀུན་སྤངས་ཆོས་གྲགས་པའི་ཕྱག་ཏུ་བྱུང་། དེ་ཉིད་ཀྱི་བཀའི་མཉན་པས་བསྐུལ་ཞིང་མཐུན་རྐྱེན་སྦྱར་བ་ལ་བརྟེན་ནས། བྲྀ་ཀ་མ་ལ་ཤི་ལའི་པཎྜི་ཏ་ཆེན་པོ་མཉྫུ་ཤྲཱི་དང་། བོད་ཀྱི་ལོ་ཙཱ་བ་ས་བཟང་གཞོན་ནུ་བློ་གྲོས་ཀྱིས་བསྒྱུར་ནས།
དབང་ལུང་གསན་ས་མ་རྙེད་པར་ཡོད་པའི་ཚེ་མངའ་རིས་པ་རྡོ་རྗེ་དཔལ་གྱིས་ཡེ་རང་དུ་ས་མུ་ཙྪའི་དབང་ཞུས་ཟེར་བའི་གཏམ་གསན་ནས། ས་བཟང་འཕགས་པ་དཔོན་གཡོག་བདུན་གྱིས་ཡེ་རང་དུ་བྱོན་ནས་པཎྜི་ཏ་མ་ཧཱ་བོ་དྷི་ལ་དབང་ལུང་ཡོངས་སུ་རྫོགས་པར་ཐོབ་ནས་དར་རྒྱས་སུ་མཛད་པའོ། ༈ །ཡང་རྗེ་ཐམས་ཅད་མཁྱེན་པ་དེ་ཉིད་ཀྱི་དྲུང་དུ། གཉིས་མེད་ཀྱི་རྒྱུད་ལས་གསུངས་པ་རྗེ་བཙུན་ས་སྐྱ་པ་ལ་ཀྱཻ་རྡོ་རྗེ་ལ་བཀའ་སྲོལ་བཞི་བཞུགས་པའི་ཐོག་མར་ཀྱཻ་རྡོ་རྗེ་ཌོམྦྷི་ལུགས་ཀྱི་དབང་ཐོབ་པའི་བརྒྱུད་པ་ནི། རྡོ་རྗེ་འཆང་། བདག་མེད་མ། བིརྺ་པ། ཌོམྦྷི་ཧེ་རུ་ཀ ཨ་ལ་ལ་བཛྲ། ནགས་ཁྲོད་པ།
གརྦྷ་རི་པ། ཛ་ཡ་ཤྲཱི་ཛྙཱ་ན། མི་ཐུབ་ཟླ་བ། དཔའ་བོ་རྡོ་རྗེ། འབྲོག་མི་ལཱ་བ། མངའ་རིས་པ་གསལ་བའི་སྙིང་པོ། འཁོན་སྒྱི་ཆུ་བ་དགྲ་ལྷ་འབར། ས་ཆེན། རྩེ་མོ། རྗེ་བཙུན།
ས་པཎ། རོང་པ་སྒ་ལོ། རོང་པ་ཤེས་རབ་སེང་གེ ཞང་གྲགས་འབྱོར། བླ་མ་བསོད་ནམས་ལྷུན་གྲུབ། བླ་མ་ངག་གི་དབང་ཕྱུག་གྲགས་པ། བླ་ཆེན་ཀུན་དགའ་རྒྱལ་མཚན། རྡོ་རྗེ་འཆང་ཀུན་དགའ་བཟང་པོ། མཁས་གྲུབ་དཔལ་ལྡན་རྡོ་རྗེ། ར་སྟོན་ཡོན་ཏན་དཔལ་བཟང་པོ།
མཁན་ཆེན་བསོད་ནམས་ལྷུན་གྲུབ། འཇམ་དབྱངས་ཀུན་དགའ་བསོད་ནམས། རྗེ་སངས་རྒྱས་སེང་གེ ཐར་རྩེ་ནས་ནམ་མཁའ་དཔལ་བཟང་། འཇམ་པའི་དབྱངས་ཀུན་དགའ་བསོད་ནམས་ལྷུན་གྲུབ། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། དེའི་སྒྲུབ་ཐབས་རྡོ་རྗེ་འཆང་ཀུན་བཟང་བས་མཛད་པ་དང་། དཀྱིལ་ཆོག་རྗེ་བཙུན་བསོད་ནམས་རྩེ་མོས་མཛད་པའི་ལུང་དང་བཅས་པ་ཐོས་སོ། ༈ །ཀྱཻ་རྡོ་རྗེ་གྲུབ་ཆེན་མཚོ་སྐྱེས་ལུགས་ཀྱི་དབང་ཐོབ་པའི་བརྒྱུད་པ་ནི།
རྡོ་རྗེ་འཆང་། བི་ལ་སྱ་བཛྲ། ཡན་ལག་མེད་པའི་རྡོ་རྗེ། མཚོ་སྐྱེས་རྡོ་རྗེ། ཨིནྡྲ་བྷུ་ཏི། ལྕམ་ལེགས་སྨིན། ནག་པོ་སྤྱོད་པ། བྲམ་ཟེ་དཔལ་འཛིན། ག་ཡ་དྷ་ར། འབྲོག་མི།
སེ་འཁར་ཆུང་བ། ཞང་དགོན་པ་བ། ས་ཆེན། རྟ་སྟག་སོ་བ་ཁུ་དབོན། རྒྱལ་མཚན་གྲགས། དཔལ་ཆུ་བོ་རི་པ། ཞང་དཀོན་མཆོག་དཔལ། བྲག་ཕུག་པ། བླ་མ་བློ་གྲོས་བརྟན་པ། ཆོས་རྗེ་དཔལ་ལྡན་ཚུལ་ཁྲིམས།
རྡོ་རྗེ་འཆང་ཀུན་དགའ་བཟང་པོ། མུས་ཆེན་དཀོན་མཆོག་རྒྱལ་མཚན། ཀུན་མཁྱེན་བསོད་ནམས་སེང་གེ རྗེ་བཙུན་སངས་རྒྱས་རིན་ཆེན། རྗེ་ལྷ་མཆོག་སེང་གེ རྗེ་སངས་རྒྱས་སེང་གེ ཐར་རྩེ་ནས་ནམ་མཁའ་དཔལ་བཟང་། འཇམ་པའི་དབྱངས་ཀུན་དགའ་བསོད་ནམས་ལྷུན་གྲུབ། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། །
དེའི་སྒྲུབ་ཐབས་དང་དཀྱིལ་ཆོག་འདོར་ལེན་བྱེད་ཚུལ་ཀུན་མཁྱེན་བསོད་ནམས་སེང་གེས་མཛད་པའི་མཚོ་སྐྱེས་ཕྲ་མིག མཎྜལ་མཆོད་ཆོག་ངོར་ཆེན་ཀུན་བཟང་གིས་མཛད་པ། དཀྱིལ་ཆོག་རྗེ་བཙུན་བསོད་ནམས་རྩེ་མོས་མཛད་པ། ནས་གླིང་མའི་དབང་གོང་མའི་ཆོ་ག་མུས་ཆེན་གྱིས་མཛད་པ་ཡང་ཐོས། ༈ །ཀྱཻ་རྡོ་རྗེ་གྲུབ་ཆེན་ནག་པོ་ལུགས་ཀྱི་སྐུ་གསུང་ཐུགས་སྙིང་པོ་ཀྱཻ་རྡོ་རྗེའི་དཀྱིལ་འཁོར་དུ་དབང་ཐོབ་པའི་བརྒྱུད་པ་ནི། རྡོ་རྗེ་འཆང་། བདག་མེད་མ། ནག་པོ་དམ་ཚིག་རྡོ་རྗེ། ནག་པོ་ཞི་བ་བཟང་པོ། འགོས་ཁུག་པ་ལྷས་བཙས།
མངའ་རིས་པ་གསལ་བའི་སྙིང་པོ། འཁོན་སྐྱི་ཆུ་བ་ཤཱཀྱ་འབར། བླ་མ་ས་སྐྱ་པ་ཆེན་པོ། སློབ་དཔོན་རིན་པོ་ཆེ་བསོད་ནམས་རྩེ་མོ། རྗེ་བཙུན་རིན་པོ་ཆེ། དཀར་ཤཱཀྱ་གྲགས། བ་དེ་ལུང་པ་ཀུན་བཟང་དཔལ། བླ་མ་དར་མ་ཡེ་ཤེས། བག་སྟོན་གཞོན་ཚུལ། བླ་མ་ཚུལ་རྒྱལ།
བླ་མ་དཔལ་ལྡན་དོན་གྲུབ། ས་བཟང་འཕགས་པ། རྡོ་རྗེ་འཆང་ཀུན་དགའ་བཟང་པོ། མུས་ཆེན། ཀུན་མཁྱེན། རྗེ་ལྷ་མཆོག་སེང་གེ བུདྡྷ་སིངྷ་། ཐར་རྩེ་ནས་ནམ་མཁའ་དཔལ་བཟང་། འཇམ་པའི་དབྱངས་ཀུན་དགའ་བསོད་ནམས་ལྷུན་གྲུབ། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས།
དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། ཡང་ན་ངོར་ཆེན། རྗེ་ཀུན་དགའ་དབང་ཕྱུག འདྲེན་མཆོག རྗེ་ལྷ་མཆོག་སེང་གེ་མན་འདྲའོ། ། ཡང་ན་ངོར་ཆེན། ཀུན་དབང་། ཀུན་མཁྱེན། རྗེ་སངས་རྒྱས་རིན་ཆེན། རྗེ་གཉན་ཆེན་གྲགས་པ་བློ་གྲོས།
རྗེ་བུདྡྷ་སིངྷ་མན་འདྲའོ། ༈ །ཡང་མཁན་ཆེན་འཇམ་པའི་དབྱངས་དེ་ཉིད་ཀྱི་དྲུང་དུ། གྲུབ་ཆེན་མ་ཎི་ཀ་བཛྲ་གྱི་ལུང་རྣམ་འཇོམས་ལྷ་བཅུ་དགུའི་དཀྱིལ་འཁོར་དུ་དབང་བསྐུར་བ་ཐོབ་པའི་བརྒྱུད་པ་ནི། རྡོ་རྗེ་འཆང་། ཕྱག་ན་རྡོ་རྗེ། རྗེ་བཙུན་བྱམས་པ། སྐལ་ལྡན་ག་ག་དྷ་ར། སློབ་དཔོན་མ་ཎི་བཛྲ། པཎྜི་ཏ་ཛ་ཡ་ཝརྨ། པཎྜི་ཏ་ཛྙཱ་ན་ཤྲཱི།
ལོ་ཙཱ་བ་ཅོག་གྲུབ་རབ་ཞི། བླ་མ་ཡོན་ཏན་ལེགས་པ། རྗེ་བསམ་གཏན་དབང་ཕྱུག བླ་མ་དོན་གྲུབ་ཡེ་ཤེས། ཆོས་ཀྱི་བློ་གྲོས། བླ་མ་རྡོ་རྗེ་རྒྱལ་མཚན། རྗེ་དཀོན་མཆོག་རྡོ་རྗེ། བླ་མ་ཤེས་རབ་འབུམ། རོང་པ་ཆོས་ཀྱི་དབང་ཕྱུག བྱ་སྡེར་བ་བྱང་ཆུབ་རིན་ཆེན།
བྱ་སྡེར་བ་བྱང་ཆུབ་གཞོན་ནུ། བྱ་སྡེར་བ་བྱང་ཆུབ་སེང་གེ ས་བཟང་འཕགས་པ། རྗེ་རྡོ་རྗེ་འཆང་། གུ་གེ་པཎྜི་ཏ། འཇམ་དབྱངས་ནམ་མཁའ་བརྟན་པ། འཁོན་དཀོན་མཆོག་ཚུལ་ཁྲིམས། རྗེ་བཙུན་སྒོ་རུམ་པ། ཐམས་ཅད་མཁྱེན་པ་མཁྱེན་བརྩེ་དབང་ཕྱུག རྗེ་དབང་ཕྱུག་རབ་བརྟན།
མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཡང་གཙུག་ཏོར་གདུགས་དཀར་ཅན་གྱི་དབང་ཐོབ་པའི་བརྒྱུད་པ་ནི། སངས་རྒྱས་གདུགས་དཀར་མོ་ཅན། སློབ་དཔོན་ཙནྡྲ་གོ་མི། གི་ར་ཝ་ཏ། བཛྲ་རཀྵི། ཤུ་རཾ་ག་བྷ་དྲ། ཁ་ཆེ་པཎྜི་ཏ་དཀར་པོ། འཁོན་དཀོན་མཆོག་རྒྱལ་པོ།
ས་ཆེན། སློབ་དཔོན་རིན་པོ་ཆེ། རྗེ་བཙུན་རིན་པོ་ཆེ། ནུབ་པ་རིག་འཛིན་གྲགས། ཤར་པ་ཤེས་རབ་འབྱུང་གནས། བླ་མ་ཡེ་ཤེས་རྒྱལ་མཚན། སློབ་དཔོན་རིན་པོ་ཆེ། ཞང་ཡེ་ཤེས། བླ་མ་དཀོན་མཆོག་ཚུལ་ཁྲིམས། བག་སྟོན་གཞོན་ནུ་ཚུལ་ཁྲིམས།
བླ་མ་ཚུལ་ཁྲིམས་རྒྱལ་མཚན། བླ་མ་ངག་དབང་། མཁས་བཙུན་བྱང་ཆུབ་སེང་གེ ས་བཟང་འཕགས་པ། རྗེ་རྡོ་རྗེ་འཆང་། མཁས་གྲུབ་དཔལ་ལྡན་རྡོ་རྗེ། མཁན་ཆེན་རཏྣ་ཤི་ལ། རྗེ་སྒོ་རུམ་པ། རྗེ་མཁྱེན་བརྩེ་བ། རྗེ་དབང་ཕྱུག་རབ་བརྟན།
མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། ཡང་ན་སངས་རྒྱས། ཕྱག་རྡོར། མཁའ་འགྲོ་མ་དེ་ཝ་སྦྱིན། ཁ་ཆེ་རཏྣ་བཛྲ། བྲམ་ཟེ་སདྫ་ན། སྲས་མ་ན་ཛྙཱ་ནཱ་པཱ་ལ། དམྱལ་པ་ཡེ་ཤེས་དབང་ཕྱུག དགེ་བསྲུང་།
གོད་སྔོན་པ། སྤུ་སྟོན་འབར་ཐོག ཕོ་རོག་དར་མ་མདོ། ཐོག་པ་འབུར། ཇོ་གདན་དབང་རིན། ཁམས་པ་ཤཱཀྱ་རྡོ་རྗེ། སྟོན་པ་དར་མ་ཤཱཀྱ། སྤུ་བོས་དབང་། ལོ་ཙཱ་བ་མཆོག་ལྡན། བག་སྟོན་མན་འདྲའོ།
༈ །ཡང་གཟུངས་གྲྭ་ལྔའི་དཀྱིལ་འཁོར་དུ་དབང་བསྐུར་བའི་རིགས་གཏད་ཐོབ་པའི་བརྒྱུད་པ་ནི། སངས་རྒྱས། ཕྱག་རྡོར། ཛེ་ཏ་རི། རྡོ་རྗེ་གདན་པ་ཆེ་ཆུང་། བ་རི་བ། གཉན་སྟོན་གྲགས། གཉན་རིན་ཆེན་གྲགས། ལྷ་སའི་གནས་བརྟན་དཀོན་རྒྱལ། དེའི་སྲས་རྡོག་སྟོན་བྱའུ་རྒྱལ།
རྒྱལ་ཚ་ལུང་མང་པོ། རོང་པ་ཤེར་སེང་། ཀུན་མཁྱེན་འཕགས་འོད། བུ་སྟོན་ཐམས་ཅད་མཁྱེན་པ། ལྕེ་ནམ་མཁའ་མཆོག་གྲུབ། ཆོས་རྗེ་ཀ་བཞི་པ་ཆེན་པོ། མཁྱེན་རབ་ཆོས་རྗེ། རྗེ་རྡོ་རིང་པ། ཚར་ཆེན་ཆོས་ཀྱི་རྒྱལ་པོ། རྗེ་མཁྱེན་བརྩེ་དབང་ཕྱུག
མཁན་ཆེན་བསླབ་གསུམ་རྒྱལ་མཚན། ཡབ་སྲས་དེ་གསུམ་ལ་རྗེ་དབང་ཕྱུག་རབ་བརྟན་པས་གསན། དེ་ལ་མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས་ཀྱིས་གསན། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། ཡང་ན་མཁྱེན་རབ་ཆོས་རྗེ། སྒོག་འབྲོག་གཉིས་ལས། བྱང་གླིང་འཇམ་པའི་དབྱངས། རྗེ་དབང་ཕྱུག་རབ་བརྟན་མན་འདྲ། ༈ །ཡང་འོད་ཟེར་ཅན་མ་ལྷ་ལྔའི་དབང་ཐོབ་པའི་བརྒྱུད་པ་ནི། སངས་རྒྱས།
ཕྱག་ན་རྡོ་རྗེ། ཇོ་བོ་ཏ་ཏི་ཨ་ཤྭ་ཀ་ཤྲཱི། ལ་ལི་ཏ་བཛྲ། ཨ་མོ་གྷ་བཛྲ། བ་རི་ལོ་ཙཱ་བ། ས་སྐྱ་པ་ཆེན་པོ། སློབ་དཔོན་རིན་པོ་ཆེ། རྗེ་བཙུན་རིན་པོ་ཆེ། ཆོས་རྗེ་ས་པཎ། འཕགས་པ་རིན་པོ་ཆེ།
སྒ་ལོ་རྣམ་རྒྱལ་རྡོ་རྗེ། སྲས་ཤེས་རབ་སེང་གེ འཕགས་འོད། ཀུན་མཁྱེན་བུ། ཐུགས་སྲས་སེམས་དཔའ་ཆེན་པོ། བླ་མ་བཀྲ་ཤིས་རིན་ཆེན། རྗེ་རྡོ་རྗེ་འཆང་། པཎྜི་ཏ་གྲགས་པ་རྒྱལ་མཚན། ནམ་བརྟན་པ། རཏྣ་ཤི་ལ།
རྡོ་རྗེ་འཆང་སྒོ་རུམ་པ། རྗེ་མཁྱེན་བརྩེ་དབང་ཕྱུག བླ་མ་དབང་ཕྱུག་རབ་བརྟན། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཡང་བཅོམ་ལྡན་འདས་སྒྱུ་འཕྲུལ་ཆེན་པོ་སྙིང་རྗེའི་རྣམ་པར་རོལ་པ་ཡིད་བདེའི་རྒྱུད་ཀྱི་རྒྱལ་པོ་ལས་གསུངས་པའི་སྒྱུ་མ་ཆེན་པོ་ལྷ་ལྔའི་རྡུལ་ཚོན་གྱི་དཀྱིལ་འཁོར་ཆེན་པོར་དབང་བཞི་ཡོངས་སུ་རྫོགས་པར་ཐོབ་པའི་བརྒྱུད་པ་ནི། རྡོ་རྗེ་འཆང་། ཡེ་ཤེས་ཀྱི་མཁའ་འགྲོ་མ། གྲུབ་ཆེན་ཀུ་ཀུ་རི་པ། མཚོ་སྐྱེས་རྡོ་རྗེ།
ཌོམྦྷི་བ། ཏི་ལོ་པ། ན་རོ་པ། མར་ལོ་ཆོས་ཀྱི་བློ་གྲོས། རྔོག་ཆོས་སྐུ་རྡོ་རྗེ། རྔོག་ཞེ་སྡང་རྡོ་རྗེ། རྔོག་ཚ་ཆོས་སྐུ། རྔོག་ཚ་དཀོན་མཆོག་དཔལ། ཀློ་ཀྱ་དབང་ཕྱུག་གྲགས། ལྡོང་སྟོན་ཤེས་རབ་དཔལ།
ཆོས་ཀྱི་རྒྱལ་པོ་འཕགས་པ་རིན་པོ་ཆེ། ཁྲོ་ཕུ་བ་སེམས་དཔའ་ཆེན་པོ། འཇམ་སྐྱ་ནམ་མཁའ་དཔལ། བླ་མ་དཔལ་ལྡན་སེང་གེ བུ་སྟོན་ཐམས་ཅད་མཁྱེན་པ། ཁྱུང་ལྷས་པ་གཞོན་ནུ་བསོད་ནམས། བླ་མ་བཀྲ་ཤིས་རིན་ཆེན། རྗེ་རྡོ་རྗེ་འཆང་། པཎྜི་ཏ་གྲགས་པ་རྒྱལ་མཚན། གློ་བོ་མཁན་ཆེན་བསོད་ནམས་ལྷུན་གྲུབ།
རྗེ་ཀུན་དགའ་གྲོལ་མཆོག འཇམ་དབྱངས་མཁྱེན་བརྩེ་དབང་ཕྱུག རྗེ་དབང་ཕྱུག་རབ་བརྟན། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། ཡང་ན་རྗེ་ཀུན་དགའ་གྲོལ་མཆོག མཁན་ཆེན་ཀརྨ་བཟང་པོ། རྗེ་དབང་ཕྱུག་རབ་བརྟན་མན་འདྲའོ། ། ཡང་ན་རྡོ་རྗེ་འཆང་། ཕྱག་ན་རྡོ་རྗེ།
ཡེ་ཤེས་མཁའ་འགྲོ་མ། ཀུ་ཀུ་རི་པ། ནཱ་རོ་པ། ཤནྟི་པ། ཇོ་བོ་རྗེ། རོང་པ་མགར་དགེ ཀློ་ཀྱ་སྟོད་པ། སྟེང་པ་ཐུགས་གསལ། འཕར་ལུང་པ་རྒྱལ་སྲས། རྐྱང་པོ་ཉི་ཤེ
ཟླ་ཚ་དར་རྒྱས། ཟླ་ཚ་གྲགས་རྒྱལ། སྤེན་ཕུག་པ་བསོད་ནམས་མཛེས། དོན་རི་གྲགས་ཆེན། ཀུན་མཁྱེན་འཕགས་འོད། བུ་སྟོན་ཐམས་ཅད་མཁྱེན་པ། ཐུགས་སྲས་རིན་ཆེན་རྣམ་རྒྱལ། སྐུ་ཞང་ནམ་མཁའ་མཆོག་གྲུབ། ཀ་བཞི་པ་རིན་ཆེན་རྒྱལ་མཚན། མཁྱེན་རབ་ཆོས་རྗེ།
ཆུ་མིག་ཁ་པ་དཀོན་མཆོག་དཔལ་བཟང་། འབྲོག་སྒང་པ་དོན་གྲུབ་རྒྱལ་མཚན། བྱང་གླིང་པ་འཇམ་དབྱངས་ཆེན་པོ། ཐམས་ཅད་མཁྱེན་པ་མཁྱེན་བརྩེ་དབང་ཕྱུག རྗེ་དབང་ཕྱུག་རབ་བརྟན། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །བཀའ་གདམས་ཐིག་ལེ་བཅུ་དྲུག་གི་དབང་ཡོངས་སུ་རྫོགས་པ་ཐོབ་པའི་བརྒྱུད་པ་ནི། ཇོ་བོ་རྗེ་དཔལ་ལྡན་ཨ་ཏི་ཤ འབྲོམ་སྟོན་པ་རྒྱལ་བའི་འབྱུང་གནས།
གསང་ཕུ་བ་རྔོག་ལེགས་པའི་ཤེས་རབ། མངའ་རིས་པ་བྱང་ཆུབ་སེམས་དཔའ་ཤེས་རབ་རྒྱལ་མཚན། ཕུ་ཆུང་པ་གཞོན་ནུ་རྒྱལ་མཚན། ཀ་མ་བ་འབྲོམ་རིན་ཆེན་རྒྱལ་མཚན། ཞང་སྟོན་དར་མ་རྒྱལ་མཚན། སྟབས་ཀ་བ་འབྲོམ་བྱང་ཆུབ་བཟང་པོ། སྟོན་པ་ནམ་མཁའ་རིན་ཆེན། སྣར་ཐང་མཁན་པོ་ཉི་མ་རྒྱལ་མཚན། རིན་ཆེན་གླིང་པ་རིན་ཆེན་བྱང་ཆུབ། སྒ་ལུང་པ་རིགས་ཀྱི་བདག་པོའི་དཔལ།
སྒ་ལུང་པ་བྱང་ཆུབ་དཔལ། སྨྱུག་པའི་སློབ་དཔོན་བསོད་ནམས་འོད་ཟེར། གོས་སྔོན་ཆུ་སེར་བ་སངས་རྒྱས་བཟང་པོ། བྱ་བྲལ་བ་བསོད་ནམས་བཟང་པོ། བླ་མ་དཔལ་ལྡན་པ། སྟག་ཚང་ཆོས་འཁོར་བ་མཁན་ཆེན་ནམ་མཁའ་འོད་ཟེར། པ་ཚབ་དགའ་བ་གདོང་པ་གནས་བརྟན་ཡེ་ཤེས་ཚུལ་ཁྲིམས། ནུབ་ཆོས་ལུང་པ་རཏྣ་ཨ་ཀ་ར་ཤནྟི་པ། སྨྱུག་ལ་པཎ་ཆེན་ངག་དབང་གྲགས་པ། ལྕགས་ཐང་རབ་འབྱམས་པ་བྱམས་པ་བསོད་ནམས་དཔལ་ལྡན།
མང་ཐོས་ཀླུ་སྒྲུབ་རྒྱ་མཚོ། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཡང་མཁན་ཆེན་ཐམས་ཅད་མཁྱེན་པ་དེ་ཉིད་ཀྱི་དྲུང་དུ། དཔལ་དུས་ཀྱི་འཁོར་ལོའི་རས་བྲིས་ཀྱི་དཀྱིལ་འཁོར་ལ་བརྟེན་ནས་བྱིས་པ་འཇུག་པའི་དབང་བདུན། མཆོག་དབང་གོང་མ་བཞི་དང་བཅས་པ་རྒྱས་པར་ཐོབ་ནས། དེ་དང་འབྲེལ་བའི་ལུང་གི་སྐོར་ལ། དུས་ཀྱི་འཁོར་ལོའི་དཀྱིལ་འཁོར་ཡོངས་རྫོགས་ཀྱི་སྒྲུབ་ཐབས་བདག་འཇུག་དང་བཅས་པ་རིགས་ལྡན་རྣམ་རྒྱལ་གྲགས་པས་མཛད་པ། རྗེ་འགྱུར་མེད་བདེ་ཆེན་གྱིས་མཛད་པའི་དུས་འཁོར་གྱི་དབང་གི་བཤད་པ་ཆེན་པོའི་ལུང་དང་བཅས་པ་ཐོབ་པའི་བརྒྱུད་པ་འབྲོ་ལུགས་ནི། སྟོན་པ་ཤཱཀྱ་ཐུབ་པ།
རྒྱལ་པོ་ཟླ་བ་བཟང་པོ། ལྷའི་དབང་པོ། གཟི་བརྗིད་ཅན། ཟླ་བས་བྱིན། ལྷའི་དབང་ཕྱུག སྣ་ཚོགས་གཟུགས། ལྷའི་དབང་ལྡན་ཏེ་ཆོས་རྒྱལ་བདུན། རིགས་ལྡན་གྲགས་པ། པདྨ་དཀར་པོ། བཟང་པོ་རྣམ་རྒྱལ།
ཤིན་བཟང་བ། ཕྱག་ན་རིན་ཆེན། ཁྱབ་འཇུག་སྦས་པ། ཉི་མ་གྲགས་པ། ཤིན་ཏུ་བཟང་པོ། རྒྱ་མཚོ་རྣམ་རྒྱལ། རྒྱལ་དཀའ། ཉི་མ་ལ་སོགས་པ་ལ་རིགས་ལྡན་ཉེར་ལྔའི་ནང་ནས་རིགས་ལྡན་བཅུ་གཅིག་པ་རྒྱལ་དཀའ་འདས་པ་ནས། རིགས་ལྡན་བཅུ་གཉིས་པ་ཉི་མ་བྱོན་པའི་དུས་ན། སློབ་དཔོན་ཆེན་པོ་ཙི་ལུ་པཎྜི་དུས་ཞབས་པ་ཆེན་པོ་བྱོན་ནས་དུས་ཀྱི་འཁོར་ལོའི་དབང་།
རྒྱུད་འགྲེལ་མན་ངག་མཐའ་དག་ཐོབ་པར་འདོད་ཅིང་། ཡང་ལུགས་གཅིག་ལ་ཙི་ལུ་པཎྜི་ཏས་ཤམྦྷ་ལར་བྱོན་པའི་ཚེ་སྤྱན་རས་གཟིགས་ཀྱི་སྤྲུལ་པ་དགེ་སློང་ཞིག་ལ་ཡང་དབང་རྒྱུད་འགྲེལ་མན་ངག་དང་བཅས་པ་ཐོབ་པར་བཞེད་ལ། ཡང་ལུགས་གཅིག་ལ་དུས་ཞབས་པ་ཆེན་པོས་རིགས་ལྡན་བཅུ་བདུན་པ་དཔལ་སྐྱོང་ལ་ཞུས་པར་ཡང་བཞེད་དེ་བརྟག་པར་བྱ་དགོས། དེ་ནས་དུས་ཞབས་པ་ཆུང་བ། ཁ་ཆེ་ཟླ་བ་མགོན་པོ།་་་་་ རྒྱལ་སྲས་ན་ལེནྡྲ་པ། བླ་མ་ལྷ་རྗེ།་་་་་ འབྲོ་ལོ་ཙཱ་བ་ཤེས་རབ་གྲགས། གྲ་སྒོམ་དཀོན་མཆོག་བསྲུང་། སྒྲོ་སྟོན་གནམ་ལ་བརྩེགས།
གྲུབ་ཆེན་ཡུ་མོ་དད་པ་རྒྱལ་པོ། སྲས་དྷརྨཱ་ཤྭ་ར། བླ་མ་ནམ་མཁའ་འོད་ཟེར། སེ་མོ་ཆེ་པ་ནམ་མཁའ་རྒྱལ་མཚན། འཇམ་གསར་ཤེས་རབ་འོད་ཟེར། ཀུན་མཁྱེན་ཆོས་སྐུ་འོད་ཟེར། ཀུན་སྤངས་ཐུགས་རྗེ་བརྩོན་འགྲུས། བྱང་སེམས་རྒྱལ་བ་ཡེ་ཤེས། ཆོས་རྗེ་ཡོན་ཏན་རྒྱ་མཚོ། ཇོ་ནང་ཀུན་མཁྱེན་ཆེན་པོ།
ཆོས་རྗེ་ཕྱོགས་ལས་རྣམ་རྒྱལ། དབོན་རྒྱལ་བ་ཇོ་བཟང་། རིགས་ལྡན་རྣམ་རྒྱལ་གྲགས་པ། ཤང་སྟོན་ཀུན་དགའ་དཔལ་ལྡན། པཎ་ཆེན་ནམ་མཁའ་དཔལ་བཟང་། པཎ་ཆེན་ཤེས་རབ་བཀྲ་ཤིས། རྗེ་བཙུན་བྱམས་པ་ཤཱཀ་འོད། ཐུགས་སྲས་ཆོས་དར་གྲགས་འཕེལ། ལོ་ཆེན་འགྱུར་མེད་བདེ་ཆེན། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས།
དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཡང་དུས་འཁོར་རྭ་ལུགས་ཀྱི་བརྒྱུད་པ་ནི།་་་་་ ལུགས་འདི་ལ་ཙི་ལུ་པཎྜི་ཏ་དང་། དུས་ཞབས་པ་ཆེན་པོ་སོ་སོར་བཞེད་པར་སྣང་། ཙི་ལུ་པཎྜི་ཏས་ཤམྦྷ་ལར་བྱོན་ནས་སྤྱན་རས་གཟིགས་ཀྱི་སྤྲུལ་པ་དགེ་སློང་ཞིག་ལ་ཞུས། དེས་བོ་ཏོ་ཨ་ཙརྻ། དུས་ཞབས་པ་ཆུང་བ་མཉྫུ་ཀིརྟི། ས་མནྟ་ཤྲཱི། རྭ་ལོ་ཙཱ་བ་ཆོས་རབ། རྭ་ཡེ་ཤེས་སེང་གེ
རྭ་འབུམ་སེང་། རྗེ་བཙུན་སྒ་ལོ་རྣམ་རྒྱལ་རྡོ་རྗེ། བླ་མ་ཤེས་རབ་སེང་གེ སྐྱི་སྟོན་གྲགས་པ་རྒྱལ་མཚན། ཆོས་རྗེ་ཀུན་མཁྱེན་ཆེན་པོ་མན་འདྲ། ཡང་ན། སྒ་ལོ། ལོ་ཙཱ་བ་མཆོག་ལྡན། སྐྱི་སྟོན་མན་འདྲ། ཡང་ན།
སྒ་ལོ། བླ་མ་ཚུལ་ཁྲིམས་དར། དུས་འཁོར་བ་ཡེ་ཤེས་རིན་ཆེན། ཀུན་སྤངས་ཞབས། སྐྱི་སྟོན་མན་འདྲ། ༈ །བུ་ལུགས་ཀྱི་བརྒྱུད་པ་ལ་ཡང་གཉིས་ལས། རྭ་ལུགས་ནི། རོང་པ་དུས་འཁོར་བ་ཤེས་རབ་སེང་གེ་ཡན་འདྲ། དེ་ནས་བླ་མ་དཔལ་ལྡན་སེང་གེ བུ་སྟོན་ཐམས་ཅད་མཁྱེན་པ།
འབྲོ་ལུགས་ནི། ཀུན་མཁྱེན་ཆོས་སྐུ་འོད་ཟེར་ཡན་འདྲ། དེ་ནས་འཕགས་འོད་ཡོན་ཏན་རྒྱ་མཚོ། བུ་སྟོན་ཐམས་ཅད་མཁྱེན་པ། ཡང་ན་སེ་མོ་ཆེ་བ། བོ་དོང་རིན་ཆེན་རྩེ་མོ། སྟག་སྡེ་བ་སེང་གེ་རྒྱལ་མཚན། གཤོང་ལོ་ཙཱ་བ་རྡོ་རྗེ་རྒྱལ་མཚན། གཤོང་ལོ་ཙཱ་བ་བློ་གྲོས་བརྟན་པ། མང་མཁར་ལོ་ཙཱ་བ་མཆོག་ལྡན་ལེགས་བློ།
བླ་མ་དཔལ་ལྡན་སེང་གེ བུ་སྟོན་ཐམས་ཅད་མཁྱེན་པ། ཡང་ན། བོ་དོང་རིན་ཆེན་རྩེ་མོ། འཛིན་པ་རིན་ཆེན་ཤེས་རབ། ཤར་པ་དུས་འཁོར་བ་ཡེ་ཤེས་རིན་ཆེན། ཀུན་སྤངས་ཐུགས་རྗེ་བརྩོན་འགྲུས། འཕགས་འོད་ཡོན་ཏན་རྒྱ་མཚོ། བུ་སྟོན་ཐམས་ཅད་མཁྱེན་པ། ཆོས་རྗེ་ཕྱོགས་ལས་རྣམ་རྒྱལ།
དབོན་རྒྱལ་བ་ཇོ་བཟང་། རིགས་ལྡན་རྣམ་རྒྱལ་གྲགས་པ། ཤང་སྟོན་ཀུན་དགའ་དཔལ་ལྡན། པཎ་ཆེན་ནམ་མཁའ་དཔལ་བཟང་། པཎ་ཆེན་ཤེས་རབ་བཀྲ་ཤིས། རྗེ་བཙུན་བྱམས་པ་ཤཱཀྱ་འོད། ཐུགས་སྲས་ཆོས་དར་གྲགས་འཕེལ། ལོ་ཆེན་འགྱུར་མེད་བདེ་ཆེན། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ།
༈ །ཡང་དཔལ་གསང་བ་འདུས་པ་འཇམ་པའི་རྡོ་རྗེ་ལྷ་བཅུ་དགུའི་དཀྱིལ་འཁོར་དུ་དབང་བསྐུར་བ་ཀུན་མཁྱེན་རིན་པོ་ཆེའི་སྒྲུབ་དཀྱིལ་གྱི་སྟེང་ནས་ཐོབ་པའི་བརྒྱུད་པ་ས་ལུགས་ནི། འཇམ་པའི་རྡོ་རྗེ། སངས་རྒྱས་ཡེ་ཤེས་ཞབས། མར་མེ་མཛད། དཔལ་སྡེ་བ། དྲི་མེད་སྦས་པ། རཏྣ་བཛྲ། རཏྣ་ཀིརྟི། བླ་མ་པཎྜི་བ། གཉན་ལོ།
ཁའུ་པ། ས་ཆེན། རྩེ་མོ། རྗེ་བཙུན། ས་པཎ། འཕགས་པ། དམ་པ་ཀུན་དགའ་གྲགས། བཀྲས་དཔལ་བ། དགའ་ལྡན་པ། ཁམས་པ་རྡོར་དཔལ།
བླ་མ་གྲགས་པ་དཔལ། གངས་པ་གྲགས་པ་དཔལ། མ་ཏི་པཎ་ཆེན། ས་བཟང་འཕགས་པ། རྗེ་རྡོ་རྗེ་འཆང་། རྒྱལ་ཚབ་ཀུན་དབང་། ཀུན་མཁྱེན། སྤྱན་སྔ་དཀོན་མཆོག་རྒྱ་མཚོ། རྡོ་རྗེ་འཆང་སངས་རྒྱས་རྒྱལ་མཚན། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས།
དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། ཁ་ཆེ་ལུགས་ཀྱི་བརྒྱུད་པ་ནི། ཁ་ཆེ་པཎ་ཆེན། ཁ་ཆེ་ག་ག་དྷ་ར། པཎྜི་ཏ་བི་ན་ཤྲཱི། ཁམས་པ་རྡོར་རྒྱལ་མན་འདྲ། ཁ་རག་གཉོས་ལུགས་ཀྱི་བརྒྱུད་པ་ནི། འཇམ་རྡོར། སངས་རྒྱས་ཡེ་ཤེས། མར་མེ་མཛད་བཟང་པོ།
འཇམ་དཔལ་གྲགས་པ། དཔལ་བདེ་བ། དྲི་མེད་སྦས་པ། ཡི་གེའི་རྣལ་འབྱོར་པ། ཀཱ་ཧྞ་པ། ཛྙཱ་ཤྲཱི། བ་ལིཾ་ཨ་ཙརྻ། གཉོས་སྟོན་རྡོ་རྗེ་བླ་མ། གཉོས་སྟོན་གྲགས་པ་དཔལ། ལྷ་ནང་པ།
རིན་ཆེན་དོ་པ། རྡོ་རྗེ་ཚུལ་ཁྲིམས། རིན་ཆེན་རྒྱལ་མཚན། དོན་རི་གྲགས་པ་དཔལ། ཀུན་མཁྱེན་གངས་པ་མན་འདྲ། ཡང་ན། གཉོས་སྟོན་རྡོ་རྗེ་བླ་མ། གཉོས་སྟོན་དཔལ་ལེ། གཉོས་སྟོན་གྲགས་པ་དཔལ། གཉོས་སྟོན་གཟི་བརྗིད་དཔལ།
ཡེ་ཤེས་མཁར། ཆོས་འོད། འཕགས་འོད། ཀུན་མཁྱེན་བུ། ཁྱུང་ལྷས་པ། ཤར་ཆེན་པ་མན་འདྲ། རྭ་ལུགས་ཀྱི་བརྒྱུད་པ་ནི། དྲི་མེད་སྦས་པ་མན་ཆད་གོང་བཞིན་ལས། རིན་ཆེན་རྡོ་རྗེ། རིན་ཆེན་གྲགས།
ཀུན་ཏུ་བཟང་པོ། ཡེ་ཤེས་དཔལ་བཤེས་གཉེན། རཏྣ་ཀིརྟི། པུ་ཎྱ་ཤྲཱི། རྭ་རྡོ་རྗེ་གྲགས། རྡོ་རྗེ་སྲ་བརྟན། ལ་སྟོད་དཀོན་མཆོག་མཁར་བ། དབང་ཕྱུག་རིན་ཆེན། ཤཱཀྱ་རྡོ་རྗེ། རོང་པ་ཆོས་མགོན།
ལོ་མཆོག དཔལ་ལྡན་སེང་གེ ཀུན་མཁྱེན་བུ་མན་ཆད་འདྲ། ལོ་ཆེན་ལུགས་ཀྱི་བརྒྱུད་པ་ནི། འཇམ་པའི་རྡོ་རྗེ། གཉིས་སྤངས་ཞབས། ཡེ་ཤེས་ཞབས། མར་མེ་མཛད་བཟང་པོ། ཀུན་དགའ་སྙིང་པོ། ཐ་ག་ན།
ཤནྟི་པ། ཤདྡྷ་ཀ་ར། པདྨ་ཀ་ར། ལོ་ཆེན་རིན་བཟང་། རྐྱང་པ་ཆོས་བློ། དགེ་བཤེས་སྐྱབས་སེང་། རྡོ་རྗེ་སྲ་བརྟན་མན་ཆད་འདྲ། ༈ །ཡང་དཔལ་གསང་བ་འདུས་པ་སྤྱན་རས་གཟིགས་ལྷ་བཅུ་དགུའི་རས་བྲིས་ཀྱི་དཀྱིལ་འཁོར་དུ་དབང་ཐོབ་པའི་བརྒྱུད་པ་ནི། སངས་རྒྱས། སྤྱན་རས་གཟིགས།
ཇོ་བོ་རྗེ། ལྷ་བཙུན་བྱང་ཆུབ་འོད། རྒྱ་ལྕགས་རི་བ། རྒྱ་སྟོན་ལྕགས་རི་བ། ཤཱཀྱ་གྲགས། སྤེན་ཕུག་པ། དར་ཤཱཀྱ་པ། ཞང་གཡེ་བ། གཟེ་བ་དོན་གྲུབ། བར་ཐང་པ་ཡབ་སྲས།
བླ་མ་བསོད་ནམས་དབང་ཕྱུག ལོ་ཙཱ་བ་མཆོག་ལྡན། བླ་མ་དཔལ་ལྡན་སེང་གེ བུ་སྟོན་རིན་པོ་ཆེ། ཁྱུང་ལྷས་པ་གཞོན་ནུ་བསོད་ནམས། བླ་མ་བཀྲ་ཤིས་རིན་ཆེན། རྗེ་རྡོ་རྗེ་འཆང་། རྒྱལ་ཚབ་ཀུན་བཟང་བ། ཀུན་མཁྱེན། འཇམ་དབྱངས་སངས་རྒྱས་རིན་ཆེན།
རྗེ་དཀོན་མཆོག་རིན་ཆེན་པ། འཇམ་དབྱངས་དཀོན་མཆོག་རྒྱ་མཚོ། མུས་ཆེན་སངས་རྒྱས་རྒྱལ་མཚན། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཡང་རྗེ་བཙུན་མཁས་པའི་དབང་པོ་དེ་ཉིད་ཀྱི་དྲུང་དུ་ཁ་འུབ་བྲག་རྫོང་པའི་ཉམས་ལེན་གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་གདམས་པ་སློབ་བཤད་ཟབ་མོ་ལུང་གི་སྐོར་དང་བཅས་པ་ཡོངས་སུ་རྫོགས་པར་ཐོབ་པའི་ཚུལ་ནི། ཐོག་མར་སྣང་བ་གསུམ་གྱི་ཁྲིད་ལེགས་པར་ཐོབ་ནས། དེའི་སྐབས་སུ་ལུང་གི་སྐོར་ནོས་པ་ལ། བླ་མ་རྒྱ་བོད་ཀྱི་རྣམ་ཐར་རྗེ་བཙུན་གྱིས་མཛད་པའི་གླེགས་བམ་ནང་བཞུགས་པ། ས་སྐྱ་པ་ཆེན་པོའི་རྣམ་ཐར་རྗེ་བཙུན་གྱིས་མཛད་པ།
སློབ་དཔོན་རིན་པོ་ཆེའི་རྣམ་ཐར་ཚར་ཆེན་ཆོས་ཀྱི་རྒྱལ་པོས་མཛད་པ། རྗེ་བཙུན་གྱི་རྣམ་ཐར་ས་པཎ་གྱིས་མཛད་པ་དང་། རྣམ་ཐར་མནལ་ལམ་མ་བནྡྷེ་བཤེས་གཉེན་གྲགས་ཀྱིས་མཛད་པ། ས་པཎ་གྱི་རྣམ་ཐར་ལྷོ་པ་རིན་ཆེན་དཔལ་གྱིས་མཛད་པ་དང་། ངོར་ཆེན་རྡོ་རྗེ་འཆང་གིས་མཛད་པ། འཕགས་པ་རིན་པོ་ཆེའི་རྣམ་ཐར་ཤར་པ་ཡེ་ཤེས་་་་་་ཡེ་ཆེན་མོ་ཡིན། རྒྱལ་མཚན་གྱིས་མཛད་པ། ཞང་དཀོན་མཆོག་དཔལ་བའི་རྣམ་ཐར་ཆོས་རྗེ་དཔལ་ལྡན་པས་མཛད་པ། ཚོགས་སྒོམ་རིན་པོ་ཆེའི་རྣམ་ཐར་གཉག་སྙིང་པོ་རྒྱལ་མཚན་གྱིས་མཛད་པ། ཉན་ཆེན་པ་བསོད་ནམས་བརྟན་པའི་རྣམ་ཐར་དཀར་པོ་བྲག་པས་མཛད་པ།
རྒྱལ་བ་བྲག་ཕུག་པའི་རྣམ་ཐར་རི་ཁྲོད་པས་མཛད་པ། རི་ཁྲོད་པ་བློ་གྲོས་བརྟན་པའི་རྣམ་ཐར་དཔལ་ལྡན་པས་མཛད་པ། བླ་མ་དམ་པའི་རྣམ་ཐར་དཔལ་ལྡན་པས་མཛད་པ། དཀར་པོ་བྲག་པ་རིན་ཆེན་སེང་གེའི་རྣམ་ཐར་རང་ཉིད་ཀྱིས་མཛད་པ། ཆོས་རྗེ་དཔལ་ལྡན་ཚུལ་ཁྲིམས་པའི་རྣམ་ཐར་མུས་ཆེན་གྱིས་མཛད་པ། ཤར་ཆེན་ཡེ་ཤེས་རྒྱལ་མཚན་གྱི་ནམ་ཐར་དང་། གྲུབ་ཆེན་བུདྡྷའི་རྣམ་ཐར་ངོར་ཆེན་གྱིས་མཛད་པ། ངོར་ཆེན་རྡོ་རྗེ་འཆང་གི་རྣམ་ཐར་ཁ་སྐོང་དང་བཅས་པ་མུས་ཆེན་གྱིས་མཛད་པ། མུས་ཆེན་གྱི་རྣམ་ཐར་བདག་ཆེན་རྡོ་རྗེ་འཆང་གིས་མཛད་པ། བདག་ཆེན་རྡོ་རྗེ་འཆང་གི་རྣམ་ཐར་ཡིད་འཕྲོག་ཨུཏྤ་ལའི་ཕྲེང་བ།
རྡོ་རིང་རིན་པོ་ཆེའི་རྣམ་ཐར། ཚར་ཆེན་གྱི་ལམ་ཡིག་རྣམས་ཚར་ཆེན་ཆོས་ཀྱི་རྒྱལ་པོས་མཛད་པ། མུས་ཆེན་སེམས་དཔའ་ཆེན་པོས་མཛད་པའི་དཔལ་ཀྱཻ་རྡོ་རྗེའི་མངོན་རྟོགས། ལུས་དཀྱིལ། དབང་ཆུ་གསུམ་དང་། དེ་དག་གི་གསལ་བྱེད་ཚར་ཆེན་གྱིས་མཛད་པའི་ལྷན་ཐབས་རྣམས་ཀྱང་ཐོས། སྣང་གསུམ་ཁྲིད་ཀྱི་སྐབས་སུ་ཟིན་ཐུན་ལ་བརྒྱུད་པའི་ལོ་རྒྱུས་དང་། ཚད་མ་སྙན་བརྒྱུད་བཞིའི་སྒོ་ནས་ཆོས་ཀྱི་ཁོག་ཕུག་པའི་ཆོས་སྣ་དྲུག་ཅུ་བགྲངས་ཚུལ་དང་བཅས་པ་དང་། དེ་ནས་སྣང་བ་གསུམ་གྱི་ཁྲིད་རྣམས་རྫོགས་པའི་རྗེས་སུ་མཎྜལ་ཚོམ་བུ་ལྔ་པ་ལ་བརྟེན་པའི་བྱང་ཆུབ་ཀྱི་མཆོག་ཏུ་སེམས་བསྐྱེད་པ་བརྒྱུད་པ་གཉིས་ལྡན་གྱི་ཕྱག་ལེན་ཕྱོགས་གཅིག་ཏུ་བྱས་པ་ཐོབ་ཅིང་། དེ་ནས་བླ་མེད་རྡོ་རྗེ་ཐེག་པའི་ལམ་ཐུན་མོང་མ་ཡིན་པ་ལ་སྨིན་གྲོལ་གཉིས་ལས།
ཐོག་མར་རྗེ་བཙུན་ཡབ་དཔལ་དགྱེས་པ་རྡོ་རྗེ་ལྷ་དགུའི་རྡུལ་ཚོན་གྱི་དཀྱིལ་འཁོར་ཆེན་པོར་དབང་གི་མངོན་པར་རྟོགས་པ་བརྒྱད་ཚང་བའི་སྒོ་ནས་དབང་བཏེགས་ཀྱི་དཀྱིལ་འཁོར་སོགས་དབང་ཆུ་ཆེན་མོ་ལས་ཇི་སྐད་བཤད་པའི་ཚུལ་གྱི་དབང་གི་ཆུ་བོ་མ་ནུབ་པ་རྒྱས་པར་ཐོབ་ཅིང་། དེ་ནས་འཁོར་འདས་དབྱེར་མེད་ཀྱི་ཁྲིད་ཚུགས་པའི་སྐབས་དེར་བླ་མ་དོན་ཡོད་གྲུབ་པའི་རྣལ་འབྱོར་ཚར་གསུམ་ཁུག་པའི་བྱིན་རླབས་གནང་བ་ཐོབ་ནས་ལྟ་ཁྲིད་ཀྱི་ཉམས་བླངས་གནད་གསུམ་གྱི་སྔོན་དུ་རྗེ་བཙུན་རྡོ་རྗེ་བདག་མེད་མ་ལྷ་མོ་བཅོ་ལྔའི་རས་བྲིས་ཀྱི་དཀྱིལ་འཁོར་ཆེན་པོར་དབང་བཞི་མཐའ་རྟེན་དང་བཅས་པ་ལེགས་པར་ནོས་ཤིང་། ལྟ་ཁྲིད་ཀྱི་སྐབས་སུ་ཟིན་ཐུན་ལ་དབང་བཞིའི་དམ་ཚིག་སྤྱི་དང་། ཁྱད་པར་རྩ་བ་དང་ཡན་ལག་གི་ལྟུང་བའི་རྣམ་གཞག་རྩ་ལྟུང་འཁྲུལ་སྤོང་གི་སྟེང་ནས་གནང་བ་ཐོབ། དེ་ནས་བུམ་དབང་གི་ཕྱི་བསྐྱེད་རིམ་གྱི་ཁྲིད་ཚུགས་ནས་ལམ་འབྲས་གླེགས་བམ་གྱི་ལུང་གནང་སྟེ། དེ་ལ་ཡང་ཐོག་མར་གླེགས་བམ་དཀར་ཆག རྡོ་རྗེའི་ཚིག་རྐང་། གཞུང་སྙག་མ། ཀུན་གཞིའི་ཡིག་ཆུང་། གདན་རྩོག
ལུས་དཀྱིལ། འཆི་བསླུ། བུམ་དབང་གི་མདའ་ཁ་མ། ཐིག་ལེའི་རྣལ་འབྱོར། ཕྱག་རྒྱའི་མཚན་ཉིད། དབང་བཞི་པའི་མདའ་ཁ་མ། བར་དོའི་གདམས་པ། ལམ་དབང་། ཚད་མ་བཞི། གདམས་ངག་དྲུག
རྟེན་འབྲེལ་ལྔ། གྲིབ་སེལ་གྱི་སྦྱིན་སྲེག གྲིབ་མ་ཁྲུས་དང་ཚ་ཚས་སེལ་བ། ཐིག་ལེ་བསྲུང་བ། ཡིག་བརྒྱའི་འདོན་ཐབས། རླུང་སྦྱོར་བདུན་གྱི་ཁྲིད། བྷ་གའི་ཡི་གེ་བཅུའི་ཡིག་སྣ་འཁོར་བཞིའི་རྒྱ། དབང་ཕྱུག་གི་དོན་བརྒྱད། བཅུ་གསུམ་གྱི་ཕྱེད་འོག་མའི་མངོན་རྟོགས་ཏེ་གསལ་བྱེད་ཀྱི་ཡིག་སྣ་ཉེར་གཉིས། དོན་བསྡུས་མ།
འཁོར་འདས་དབྱེར་མེད་ཀྱི་འགྲེལ་པ། དབང་བཞིའི་མན་ངག་གི་གནད། མཆོག་དབང་གྲོལ་ལམ་ལ་བརྟེན་ནས་བསྐུར་ཚུལ། ཕྱི་བསྐྱེད་རིམ་མདོར་བསྡུས་པ། བདུད་རྩི་རིལ་བུའི་སྒྲུབ་ཐབས། གེགས་སེལ་ལ་བྱུང་རྒྱལ་དུ་མི་གཏོང་པའི་གནད་བཞི། འབྱུང་བ་ལུས་འཁྲུགས་དང་སྤྱོད་ལམ་གྱི་གསལ་བ། གཞུང་ཇི་ལྟ་བ་བཞིན་དཀྲི་བ། མན་ངག་གི་གནད་དྲུག་གི་བཀྲི་བ། གང་ཟག་དབང་པོ་རབ་འབྲིང་ཐ་གསུམ་གྱི་སྒོ་ནས་བཀྲི་བ།
གནད་བཅུ་གཅིག་གི་དཀྲི་བ། ལམ་འཇུག་ལྡོག ཕྱག་རྒྱ་འཇུག་ལྡོག ལམ་བསྲེ་བ་འགྲོས་བཞི་དང་བཅས་པ། ཕྱི་ནང་གི་མཛད་པ་བཅུ་གཉིས། ལམ་ཟབ་བླ་མའི་ཡིག་ཆུང་སྟེ་གླེགས་བམ་ཡོངས་སུ་རྫོགས་པ་ཐོབ། དེ་ནས་པོ་ཏི་དམར་ཆུང་གི་ལུགས་ཀྱི་སྐོར་ཐོས་པ་ལ། ཐོག་མར་བླ་མ་ཚད་མའི་སྐབས་སུ་བརྒྱུད་པའི་གསོལ་འདེབས། དེའི་ཁ་སྐོང་། ས་ཆེན་དང་བིརྺ་པ་མཇལ་པའི་ལོ་རྒྱུས།
སྒ་ཐང་ལ་བསྐུར་བ། ཉམས་མྱོང་ཚད་མའི་སྐབས་གཞུང་ཇི་ལྟ་བ་བཞིན་དཀྲི་བའི་ཚིགས་བཅད་གྲྭ་སྟོན་བློ་གྲོས་ཀྱིས་ཞུས་པ། སངས་རྒྱས་སྤྱན་གྱི་རྣལ་འབྱོར། ཨཥྚའི་བཟླས་ལུང་། བདུད་རྩི་རིལ་བུའི་ཕྱག་ལེན་བདུད་རྩི་འབྱུང་བ། དབང་གི་རབ་དབྱེ། དགའ་སྟོན་ལ་གདམས་པ། ཕྱི་ནང་གསང་བ་གསུམ་གྱི་མཎྜལ། དེའི་ཁ་སྐོང་། ལུས་སྦྱོང་ཉི་ཤུ་པ།
ལུས་གནད་ཀྱི་མན་ངག བདག་མེད་མའི་བྱིན་རླབས། གཏུམ་མོ་འཁོར་ལོ་བཞི་རྒྱས་པ། གཏུམ་མོའི་དམིགས་པ་ཉི་ཤུ་རྩ་དགུ། གེགས་སེལ་ལ་གསང་བདུན་མ། བར་ཆད་སུམ་སེལ། བཀའ་རྒྱ་མ། བླ་མ་ཆེན་པོའི་ཉམས་ཆུང་བ། ཉམས་ཆེན་པོ། གླེང་བཞི་མ།
ཁྱད་པར་གྱི་རླུང་རེངས་པ་ལྔ་བཅོས་པ་ལ་སོགས་པ་འབྱུང་བ་ལུས་འཁྲུགས་སེལ་བ། གེགས་སེལ་ཡི་གེ་བཞིའི་གསལ་བྱེད། འཕྲིན་ལས་སོ་གཉིས་ཀྱི་སྡོམ་ཚིག དེའི་ཞལ་ཤེས། དབང་བཞི་ངོ་སྤྲོད་རྩ་འགྲེལ། བརྡ་དོན་གསལ་བ་རྩ་འགྲེལ། དེའི་གསལ་བྱེད་ལྷོ་པའི་ཟིན་བྲིས། བསྟན་བཅོས་ཚད་མའི་སྐབས་སུ་གནད་དུ་ཆེ་བ་དྲུག རྟེན་འབྲེལ་ལྔ། ལམ་བསྡུས་པ་འདོད་པའི་ལྕགས་ཀྱུ།
ཕྱག་རྒྱ་ཆེན་པོའི་དབྱེ་བ། ཚོགས་སྦྱོར་མངོན་རྟོགས། འཁོར་བཞིའི་རྒྱ། ལམ་བསྡུས་པའི་བཤད་པ། བསྒྲུབ་པ་ལུང་སྦྱིན། གསང་བ་བཅུའི་རྒྱས་གདབ་རྣམས་དང་། ལུང་ཚད་མ་ལ། ལུང་འདི་ཉིད་དང་ཞིབ་ཏུ་སྦྱར་བ། ཡང་རྣལ་འབྱོར་དབང་ཕྱུག་གིས་རྗེ་ས་ཆེན་ལ་གནང་བའི་ཟབ་ཆོས་བཞི་ནི། ལམ་ཟབ་ཁྲིད་ཡིག
བླ་མ་རིན་འབྱུང་གི་མན་ངག ལམ་སྦས་བཤད། ཕོ་བྲང་ལྔའི་སྦས་བཤད། སྦས་བཤད་ཀྱི་འཁྲུལ་འཁོར་སོ་གཉིས་རྩ་འགྲེལ། གྲུབ་ཆེན་བཅུ་དང་ཕྲ་མོ་བརྒྱད་རྩ་འགྲེལ། དེའི་གསལ་བྱེད། བིར་བསྲུང་བྱིན་རླབས་བྱེད་ཚུལ་དང་བཅས་པ། རྣམ་འཇོམས་བིར་ལུགས་ཀྱི་བྱིན་རླབས་བྱེད་ཚུལ་དང་ཉམས་སུ་ལེན་ཚུལ་དང་། གཟུངས་ཀྱི་མཆན། དེའི་གསལ་བྱེད།
དེའི་ལག་ལེན་དང་བཅས་པ། མན་ངག་ཟུར་པ་ལ་ཚར་གསུམ་ཁུག་པ། ཡི་གེ་བརྒྱ་པའི་གདམ་ངག སྒོ་དྲུག་ཆོས་འབྲེལ་རྣམས་དང་། ལམ་འབྲས་ཀྱི་བཤད་ཐབས་གསང་བའི་སྒོ་འབྲེལ། རྒྱུད་གསུམ་ལམ་རིམ་གྱི་ས་བཅད། ལམ་ཟབ་ནང་གི་བླ་མའི་རྣལ་འབྱོར། དབང་བཞིའི་རྟོག་པ་བསྐྱེད་པ། བིར་བསྲུང་གི་མན་ངག་བར་ཆད་ཀུན་སེལ། བིརྺ་པའི་སྐུའི་རྣམ་འགྱུར་དྲུག་གི་ཟིན་བྲིས།
ཐུན་མོང་མ་ཡིན་པའི་བིར་བསྲུང་གི་བྱིན་རླབས་བྱ་ཚུལ། ཉམས་སུ་ལེན་ཚུལ། མན་ངག་འདི་དང་ལམ་འབྲས་བུ་དང་བཅས་པའི་གདམས་ངག་མཚོན་བྱ་མཚོན་བྱེད་དུ་སྦྱར་བ། བིར་བསྲུང་གསར་མ་རྣམས་ཐོས་སོ། ། ཡང་ཆོས་རྗེ་བླ་མ་དམ་པས་མཛད་པའི་གཞུང་བཤད་མན་ངག་གཏེར་མཛོད། རྗེ་མང་ཐོས་ཀླུ་སྒྲུབ་རྒྱ་མཚོས་མཛད་པའི་བིར་བསྲུང་ཐུན་མོང་པའི་རྒྱུན་གྱི་ཉམས་ལེན་གྱི་ཡི་གེ སློབ་བཤད་བརྒྱུད་པ་གསུམ་འདུས་ཀྱི་གསོལ་འདེབས་ལམ་གྱི་རིམ་པའི་སྨོན་ལམ་དང་བཅས་པའི་ལུང་ཡང་ཐོས། དེའི་སྐབས་སུ་ནང་བསྐྱེད་རིམ་གྱི་ཁྲིད་ཀྱི་གོང་དུ་ལམ་དུས་ཀྱི་དབང་བདག་ཆེན་རྡོ་རྗེ་འཆང་གི་ཡིག་ཆའི་སྟེང་ནས་གནང་བ་མཛད་ནས། ནང་བསྐྱེད་རིམ་དང་མ་འབྲེལ་བའི་ལམ་ཟབ་ཕྱི་མར་གྲགས་པ་དང་། དེ་ལས་འཕྲོས་པའི་ལམ་ཟབ་བླ་མ་རིན་འབྱུང་།
ནང་བསྐྱེད་རིམ་དང་འབྲེལ་བའི་ལམ་ཟབ་ནང་མ་སྟེ་ལམ་ཟབ་བླ་མའི་རྣལ་འབྱོར་གྱི་བྱིན་རླབས་ཀྱི་བཀའ་གསུམ། བིར་བསྲུང་ཐུན་མོང་བ་དང་། ཐུན་མོང་མ་ཡིན་པའི་བྱིན་རླབས་ཀྱི་བཀའ་གཉིས། གསང་དབང་གི་ལམ་གཏུམ་མོའི་ཁྲིད་ཀྱི་སྔོན་དུ་རྗེ་བཙུན་རྡོ་རྗེ་བདག་མེད་མ་ལྷ་མོ་བཅོ་ལྔའི་བྱིན་རླབས་ཀྱི་བཀའ། འདི་ཡུམ་གྱི་ལམ་དུས་ཀྱི་དབང་ཡིན་གསུངས་ནས་ཐུགས་རྩིས་ཀྱང་ཆེ་བར་མཛད། གཞན་ཡང་རྣམ་འཇོམས་བིར་ལུགས་ཀྱི་བྱིན་རླབས་བདག་ཆེན་རྡོ་རྗེ་འཆང་གི་ཡིག་ཆའི་སྟེང་ནས་གནང་བ་ཡང་ཐོས། ཤེར་དབང་གི་ཁྲིད་ཀྱི་སྔོན་དུ་རྗེ་བཙུན་རྡོ་རྗེ་རྣལ་འབྱོར་མ་ནཱ་རོ་མཁའ་སྤྱོད་ཀྱི་བྱིན་རླབས་སྩལ་ནས། འདི་ལམ་འབྲས་ཀྱི་ཆ་ལག་མིན་ཡང་ལམ་དུས་སོགས་ས་སྐྱ་པའི་ཆག་མེད་བཞིའི་ནང་ཚན་ཡིན་པས་ལམ་འབྲས་དང་འབྲེལ་བར་བླ་མ་གོང་མ་དག་གནང་བ་ཡིན་གསུངས། དེ་དག་གི་སྐབས་སུ་ཟིན་ཐུན་ལ་དབང་ཆུའི་རྣམ་བཤད་རྒྱས་པ། སྔགས་སྡོམ་གྱི་ཐོབ་མཚམས་སོགས་ལ་མཐའ་དཔྱོད་དང་བཅས་པ་གནང་བ་ཐོས།
དེ་ནས་ལམ་སྦས་བཤད་ཀྱི་བྱིན་རླབས་དང་། དེའི་ཁྲིད་བདག་ཆེན་རྡོ་རྗེ་འཆང་གིས་མཛད་པའི་ཡིག་ཆའི་སྟེང་ནས་དང་། བརྡ་དོན་གསལ་བའི་བྱིན་རླབས་དང་། དེའི་ཁྲིད་བདག་ཆེན་རྡོ་རྗེ་འཆང་གིས་སེམས་དཔའ་ཆེན་པོའི་གསུང་ལ་ཟིན་བྲིས་གནང་བའི་སྟེང་ནས་གནང་། དེ་དག་གི་སྐབས་སུ་ཟིན་ཐུན་ལ་རབ་གནས་ཀྱི་བཤད་པ་སློབ་དཔོན་རིན་པོ་ཆེའི་བཟང་པོ་དྲུག་གི་སྟེང་ནས་གནང་། གཞན་ཡང་ཚོགས་འཁོར་གྱི་བཤད་པ་རྒྱས་པ་དང་། དེ་ལས་འཕྲོས་ནས། རྗེ་མུས་སྲད་པས་ངོར་པ་ལ་དགག་ཆེན་བརྒྱད་གནང་བའི་ལན་ཡང་རྒྱས་པར་གནང་། རྗེ་ཀླུ་སྒྲུབ་རྒྱ་མཚོ་ཉིད་ཀྱིས་མཛད་པའི་ལམ་འབྲས་སློབ་བཤད་ཀྱི་ཆོས་འབྱུང་། ཁོག་ཕུབ།
སྣང་གསུམ། ལྟ་ཁྲིད། དབང་བཞི་སོ་སོ་དང་འབྲེལ་བའི་ཁྲིད་ཡིག་ཡོངས་རྫོགས་ཀྱི་ལུང་བཤད་ཞིབ་མོ། རབ་གནས་བཟང་པོ་དྲུག་པའི་གཞུང་ཚིགས་བཅད་མ་དང་། དེའི་འགྲེལ་པ་ཞལ་སློབ་ཀྱིས་རྗེ་ཀླུ་སྒྲུབ་རྒྱ་མཚོའི་གསུང་ལ་ཟིན་ཐུན་གནང་བའི་ལུང་ཡང་ཐོས་ཤིང་། མཐར་ལམ་འབྲས་ཡོངས་སུ་རྫོགས་པའི་སློབ་མ་ལ་བྱ་བའི་མགོན་རྐྱང་གི་རྗེས་གནང་། བརྡ་ཆིག་བརྒྱུད། བསྒྲུབ་པ་ལུང་སྦྱིན་པ། གསང་བ་བཅུའི་རྒྱས་བཏབ་པའི་བར་ཡོངས་སུ་རྫོགས་པ་སྟེ་ཆ་ལག་ཀུན་ཚང་བ་དང་བཅས་པ་ཐོབ་པ་དེ་དག་གི་བརྒྱུད་པ་ནི། རྒྱལ་བ་རྡོ་རྗེ་འཆང་།
རྗེ་བཙུན་རྡོ་རྗེ་བདག་མེད་མ། རྣལ་འབྱོར་དབང་ཕྱུག་བིརྺ་པ། ཤར་ཕྱོགས་ནག་པོ་པ། རྗེ་བཙུན་ཌ་མ་རུ། གཉིས་སྤངས་ཨ་ཝ་དྷུ་ཏི་པ། པཎ་གྲུབ་ག་ཡ་དྷ་ར། བླ་ཆེན་འབྲོག་མི། སེ་སྟོན་ཀུན་རིག བླ་མ་ཞང་སྟོན་ཆོས་འབར། རྗེ་བཙུན་ས་སྐྱ་པ་ཆེན་པོ།
སློབ་དཔོན་རིན་པོ་ཆེ་བསོད་ནམས་རྩེ་མོ། རྗེ་བཙུན་རིན་པོ་ཆེ་གྲགས་པ་རྒྱལ་མཚན། ཆོས་རྗེ་ས་སྐྱ་པཎྜི་ཏ། འགྲོ་བའི་མགོན་པོ་ཆོས་རྒྱལ་འཕགས་པ། ཞང་དཀོན་མཆོག་དཔལ་བ། ཚོགས་བསྒོམ་ཀུན་དགའ་དཔལ་བ། གྲུབ་ཆེན་ན་བཟའ་བྲག་ཕུག་པ། ཡང་ས་པཎ་ནས་ཚོགས་བསྒོམ་ཀུན་དགའ་དཔལ། ཉན་ཆེན་བསོད་ནམས་བརྟན་པ། ཆོས་ཀྱི་རྗེ་བླ་མ་དམ་པ་བསོད་ནམས་རྒྱལ་མཚན་དང་།
བྲག་ཕུག་པ་བློ་གྲོས་བརྟན་པ་གཉིས་ལ། ཆོས་རྗེ་དཔལ་ལྡན་ཚུལ་ཁྲིམས་པ། གྲུབ་ཆེན་བུདྡྷ་ཤྲཱི། རྡོ་རྗེ་འཆང་ཀུན་དགའ་བཟང་པོ། སེམས་དཔའ་ཆེན་པོ་དཀོན་མཆོག་རྒྱལ་མཚན། དེ་ལ་བདག་ཆེན་རྡོ་རྗེ་འཆང་བློ་གྲོས་རྒྱལ་མཚན་གྱིས་ལམ་འབྲས་ཡོངས་རྫོགས་གསན། ཡང་ཞལ་ངོ་ནང་བརྒྱུད་ནི། ཆོས་རྗེ་བླ་མ་དམ་པ་ནས། བླ་ཆེན་ཀུན་དགའ་རྒྱལ་མཚན། ཐེག་ཆེན་ཆོས་རྗེ་ཀུན་དགའ་བཀྲ་ཤིས།
འཇམ་དབྱངས་ནམ་མཁའ་རྒྱལ་མཚན། བདག་ཆེན་བློ་གྲོས་རྒྱལ་མཚན། ཡང་བརྒྱུད་པ་ལུགས་གཅིག་ལ། ཉ་དབོན་ཀུན་དགའ་དཔལ། རྩེ་ཆེན་པ་གྲུབ་ཆེན་ཀུན་དགའ་བློ་གྲོས། འཇམ་དབྱངས་དཀོན་མཆོག་བཟང་པོ། བདག་ཆེན་རྡོ་རྗེ་འཆང་བློ་གྲོས་རྒྱལ་མཚན་དཔལ་བཟང་པོ། རྡོ་རིང་ཀུན་བཟང་ཆོས་ཀྱི་ཉི་མ། ཚར་ཆེན་བློ་གསལ་རྒྱ་མཚོ། མང་ཐོས་ཀླུ་སྒྲུབ་རྒྱ་མཚོ།
མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ལམ་འབྲས་ཉེ་བརྒྱུད་ནི། བིརྺ་པས་ས་ཆེན་ལ་དངོས་སུ་གནང་བ་སྟེ། དེ་མན་སྔར་ལྟར། ཡང་ལམ་ཟབ་ཕྱི་ནང་སོགས་ཀྱི་བཀའ། བིར་བསྲུང་གཉིས། རྣམ་འཇོམས་བིར་ལུགས། ལམ་སྦས་བཤད་རྣམས་རིང་བརྒྱུད་ལ་མེད་ཅིང་ཉེ་བརྒྱུད་ཁོ་ནའི་ཆོས་ཡིན་ལ། རྣམ་འཇོམས་བིར་ལུགས་འདི་ཉེ་བརྒྱུད་ཡིན་ཀྱང་ལམ་འབྲས་ཀྱི་བཀའི་ནང་ཚན་དུ་མི་གཏོགས་པར་བླ་མ་གོང་མ་དག་བཞེད་དོ།
༈ །བདག་མེད་ལྷ་མོ་བཅོ་ལྔའི་དཀྱིལ་འཁོར་དུ་དབང་བསྐུར་བ་ཐོབ་པའི་བརྒྱུད་པ་ནི། ས་ཆེན་ཡན་ཡབ་བཀའ་དང་འདྲ། དེ་ནས་ནེ་ཙེ་སྦལ་སྟོན། བླ་མ་ཤེས་རབ་གྲགས། གནམ་ས་ར་ཆོས་རྗེ། མངོན་པ་བ་དབང་ཕྱུག་བརྩོན་འགྲུས། འཕགས་པ་རིན་པོ་ཆེ། ཞང་དཀོན་མཆོག་དཔལ་བ། ཆོས་རྗེ་བྲག་ཕུག་པ། དེ་ལ་ཆོས་རྗེ་བླ་མ་དང་།
རི་ཁྲོད་པ་བློ་བརྟན་གཉིས་ཀྱིས་གསན། དེ་གཉིས་ལ་བླ་མ་དཔལ་ལྡན་ཚུལ་ཁྲིམས་པ། གྲུབ་ཆེན་བུདྡྷ་བ། ངོར་ཆེན་རྡོ་རྗེ་འཆང་མན་གོང་ཡབ་བཀའ་དང་འདྲ། ཡང་ན་མངོན་པ་བ། པཎྜི་ཏ་རྡོར་ཤེ ཞང་དཀོན་མཆོག་དཔལ་མན་འདྲ། ཡང་ན་མངོན་པ་བ། འཕགས་པ་རིན་པོ་ཆེ། སྒང་སྟོན་ཤེས་རབ་འབུམ།
དཀར་པོ་བྲག་པ་རིན་ཆེན་སེང་གེ བླ་མ་དཔལ་ལྡན་ཚུལ་ཁྲིམས། གྲུབ་ཆེན་བུདྡྷ་ཤྲཱི་མན་གོང་དང་འདྲ། ༈ །རྣམ་འཇོམས་བིར་ལུགས་ཀྱི་བརྒྱུད་པ་ནི། རྡོ་རྗེ་རྣམ་འཇོམས། བིརྺ་པ། ས་སྐྱ་པ་ཆེན་པོ། སློབ་དཔོན་རིན་པོ་ཆེ། རྗེ་བཙུན་རིན་པོ་ཆེ། ཆོས་རྗེ་ས་པཎ།
སྐྱོ་སྟོན་དྲི་མེད། ཞང་དཀོན་མཆོག་དཔལ། དགའ་ལྡན་པ་ཀུན་བསོད། གན་པ་རིན་རྒྱལ། ཆོས་རྗེ་བླ་མ་དམ་པ། བླ་མ་དཔལ་ལྡན་ཚུལ་ཁྲིམས་པ། ཆོས་རྗེ་ཡེ་ཤེས་རྒྱལ་མཚན། ངོར་ཆེན་རྡོ་རྗེ་འཆང་མན་གོང་དང་འདྲ། ཡང་ན་རྗེ་བཙུན་རིན་པོ་ཆེ། གན་པ་སྟོན་དར།
གན་པ་སོ་སྟོན། གན་པ་ཆོས་རྒྱལ། གན་པ་ཆོས་རིན། གན་པ་རིན་རྒྱལ་མན་འདྲ། ཡང་ན་སྐྱོ་སྟོན་པ། དྷརྨ་ཡེ་ཤེས། བག་སྟོན་པ། བླ་མ་ཚུལ་རྒྱལ་བ། བླ་མ་དཔལ་ལྡན་ཚུལ་ཁྲིམས། ཆོས་རྗེ་ཡེ་ཤེས་རྒྱལ་མཚན་མན་འདྲ།
༈ །བསྒྲུབ་པ་ལུང་སྦྱིན་གྱི་བརྒྱུད་པ་ནི། ས་སྐྱ་པཎྜི་ཏ། ཚོགས་བསྒོམ་པ། ཉན་ཆེན་པ། བྲག་ཕུག་པ། ཆོས་རྗེ་རྣམ་གཉིས་མན་གོང་གསུང་ངག་དང་འདྲ། ༈ །མན་ངག་གསང་བཅུའི་བརྒྱུད་པ་ནི། འཕགས་པ། ཞང་དཀོན་མཆོག་དཔལ། དགའ་ལྡན་པ་ཀུན་བསོད།
བྲག་ཕུག་པ། ཆོས་རྗེ་རྣམ་གཉིས་མན་གོང་དང་འདྲ། ༈ །ཚར་གསུམ་ཁུག་པ་ཡན་ལག་དྲུག་དང་བཅས་པའི་བརྒྱུད་པ་ནི། ཆོས་རྗེ་ས་པཎ། ལུང་ཕུ་བ། བཀྲས་ལུང་པ། མཁས་གྲུབ་ཆོས་རྗེ། ཞང་བྱང་ཤེ འགྲོ་མགོན་བསོད་རྒྱལ། བླ་མ་དཔལ་ལྡན་ཚུལ་ཁྲིམས་པ་མན་གོང་དང་འདྲ།
༈ །ཚོགས་བསྒོམ་པ། ཞང་དཀོན་མཆོག་དཔལ། བྲག་ཕུག་པ། བླ་མ་བློ་བརྟན། བླ་མ་དམ་པ། དཔལ་ལྡན་ཚུལ་ཁྲིམས་པ་རྣམས་ཀྱི་རྣམ་ཐར། ༈ །ལུས་སྦྱོང་ཉི་ཤུ་པ། ཉམས་ཆེན་མོ། ཆུང་བ། གེགས་སེལ་གཅེས་བསྡུས།
གསང་བདུན་མ། གེགས་སེལ་བཀའ་རྒྱ་མ། གླེང་གཞི་མ། བརྡ་ཆིག་བརྒྱུད། དབང་གི་རབ་དབྱེ། གསང་དབང་གི་རབ་དབྱེ་བི་རུ་པས་མཛད་པ། ཕྱི་ནང་གསང་གསུམ་གྱི་མཎྜལ། རྟེན་འབྲེལ་ལྔའི་ཡི་གེ ཕྱག་རྒྱ་ཆེན་པོའི་དབྱེ་བ་རྣམས་ཀྱི་ལུང་གི་བརྒྱུད་པ་ནི། འཕགས་པ།
ཞང་དཀོན་མཆོག་དཔལ། བྲག་ཕུག་པ། ཆོས་རྗེ་རྣམ་གཉིས། དཔལ་ལྡན་ཚུལ་ཁྲིམས་པ་མན་འདྲ། ༈ །བརྡ་དོན་གསལ་བའི་ཁྲིད་བྱིན་རླབས་དང་བཅས་པའི་བརྒྱུད་པ་ནི། རྡོ་རྗེ་འཆང་། བདག་མེད་མ། བི་རུ་པ། ས་ཆེན། རྗེ་བཙུན་རིན་པོ་ཆེ།
ས་པཎ། ལུང་ཕུ་བ། བཀྲས་ལུང་པ། མཁས་གྲུབ་པ། བླ་མ་ཀུན་བསོད། བྲག་ཕུག་པ། ཆོས་རྗེ་རྣམ་གཉིས་མན་འདྲ། ༈ །རྣལ་འབྱོར་དབང་ཕྱུག་གི་ཆོས་བཞི་ལས་ལམ་ཟབ་བླ་མའི་རྣལ་འབྱོར་གྱི་བྱིན་རླབས་མན་ངག་དང་བཅས་པའི་བརྒྱུད་པ་ནི། ས་པཎ་ཡན་བརྡ་དོན་གསལ་བ་དང་འདྲ། དེ་ནས་ཚོགས་བསྒོམ་པ།
ཉན་ཆེན་པ། བྲག་ཕུག་པ། རི་ཁྲོད་པ། དཔལ་ལྡན་ཚུལ་ཁྲིམས་པ་མན་འདྲ། ༈ །བིར་བསྲུང་གི་བྱིན་རླབས་མན་ངག་དང་བཅས་པའི་བརྒྱུད་པ་ནི། བྲག་ཕུག་པ་ཡན་གོང་དང་འདྲ། དེ་ནས་ཆོས་རྗེ་རྣམ་གཉིས། དཔལ་ལྡན་ཚུལ་ཁྲིམས་པ་མན་འདྲ། ༈ །ལམ་སྦས་བཤད་ཀྱི་ཐུགས་རྡོ་རྗེའི་ཁྲིད། འཁྲུལ་འཁོར།
གྲུབ་ཆེན་བཅུ། ཕྲ་མོ་བརྒྱད་དང་བཅས་པའི་བརྒྱུད་པ་ནི་བིར་བསྲུང་དང་འདྲ། དེའི་འཁྲུལ་འཁོར་སོ་གཉིས་ཀྱི་བརྒྱུད་པ་ནི། ཉན་ཆེན་པ། གཉག་སྙིང་པོ་རྒྱལ་མཚན། བླ་མ་རྒྱལ་མཚན་འབུམ། བླ་མ་དམ་པ། བླ་མ་དཔལ་ལྡན་ཚུལ་ཁྲིམས་པ་མན་འདྲ། ༈ །སྦས་བཤད་ཕོ་བྲང་ལྔའི་ཁྲིད་འཁྲུལ་འཁོར་དང་བཅས་པའི་བརྒྱུད་པ་ནི། ཉན་ཆེན་པ།
དཀར་བྲག་པ། དཔལ་ལྡན་ཚུལ་ཁྲིམས་པ་མན་འདྲ། ༈ །མགོན་རྐྱང་གི་རྗེས་གནང་གི་བརྒྱུད་པ་ནི། སེམས་དཔའ་ཆེན་པོ། ཆོས་རྗེ་བློ་གྲོས་རིན་ཆེན་པ། བདག་ཆེན་རྡོ་རྗེ་འཆང་། རྗེ་བཙུན་རྡོ་རིང་པ་ཆེན་པོ། ཚར་ཆེན་ཆོས་ཀྱི་རྒྱལ་པོ། མང་ཐོས་ཀླུ་སྒྲུབ་རྒྱ་མཚོ། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས།
དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། ཡང་རྗེ་ཀླུ་སྒྲུབ་རྒྱ་མཚོས། རྗེ་བཙུན་དམ་པ་ཀུན་དགའ་གྲོལ་མཆོག་ལ་ཡང་ལམ་འབྲས་ཡོངས་སུ་རྫོགས་པ་གསན་གསུངས། ༈ །ཡང་རྗེ་བཙུན་མཁས་པའི་དབང་པོ་དེ་ཉིད་ཀྱི་དྲུང་དུ། གཤིན་རྗེ་གཤེད་དམར་པོ་ལྷ་ལྔའི་ཆོས་སྐོར་ཐོས་པ་ལ། ཐོག་མར་ལྷ་ལྔའི་དཀྱིལ་འཁོར་རས་བྲིས་ལ་བརྟེན་པ་དབང་བཞི་མཐའ་རྟེན་དང་བཅས་པ་ཐོབ་པའི་བརྒྱུད་པ་ཆག་ལུགས་ནི། འཇམ་དཔལ་གཤིན་རྗེ་གཤེད་དམར་པོ། ཡེ་ཤེས་ཀྱི་མཁའ་འགྲོ་མ། གྲུབ་ཆེན་བི་རུ་པ། ཌོམྦྷི་ཧེ་རུ་ཀ
བི་ར་མ་ཏི། གམྦྷི་ར་མ་ཏི། ནིཥྐ་ལངྒ་དེ་ཝ། ར་ཝེནྟྲ་བྷ་དྲ། ཆག་ལོ་ཙཱ་བ་ཆོས་རྗེ་དཔལ། གོ་ལུང་པ་མདོ་སྡེ་དཔལ། གཤོང་ལོ་ཙཱ་བ་བློ་གྲོས་བརྟན་པ། མང་མཁར་ལོ་ཙཱ་བ་མཆོག་ལྡན་ལེགས་བློ། བླ་མ་བསོད་ནམས་དབང་ཕྱུག བྱ་སྟེར་བ་བྱང་ཆུབ་རིན་ཆེན།
ར་ག་བྲག་པ་ཤཱཀྱ་སེང་གེ ཆོས་རྗེ་ཕྱོགས་ལས་རྣམ་རྒྱལ། ཤར་ཆེན་ཡེ་ཤེས་རྒྱལ་མཚན། རྡོ་རྗེ་འཆང་ཀུན་དགའ་བཟང་པོ། མུས་ཆེན་སེམས་དཔའ་ཆེན་པོ། བདག་ཆེན་རྡོ་རྗེ་འཆང་ཆེན་པོ། རྗེ་བཙུན་རྡོ་རིང་བ་ཆེན་པོ། ཚར་ཆེན་བློ་གསལ་རྒྱ་མཚོ། མང་ཐོས་ཀླུ་སྒྲུབ་རྒྱ་མཚོ། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས།
དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་གྲགས་པ་རྒྱལ་མཚན་དཔལ་བཟང་པོ་ལའོ། ༈ །དཔྱལ་ལུགས་ཀྱི་བརྒྱུད་པ་ནི། ནིསྐ་ལངྐ་དེ་ཝ་ཡན་གོང་བཞིན། དེ་ནས་དཔྱལ་ལོ་ཙཱ་བ་ཆོས་བཟང་།་་་་་ དཔྱལ་པས་སྒ་ལོ་ལ་བུམ་དབང་མན་ཆད་ལས་མ་གནང་བ་ལ། ཁོང་གིས་དྷ་ན་ཤཱི་ལ་དང་། འཇམ་གསར་ལ་བརྒྱུད་ནས་དབང་གོང་མ་གསུམ་ཡང་མཛད་དོ། ། རྗེ་བཙུན་སྒ་ལོ། རོང་པ་ཤེར་བཟང་། སྐྱི་སྟོན་གྲགས་རྒྱལ།
ཆོས་རྗེ་ཇོ་ནང་ཀུན་མཁྱེན། ཆོས་རྗེ་ཕྱོགས་ལས་རྣམ་རྒྱལ། ཆོས་རྗེ་ཡེ་ཤེས་རྒྱལ་མཚན་པ་མན་འདྲ། ༈ །དྷ་ན་ཤཱི་ལའི་ལུགས་ཀྱི་བརྒྱུད་པ་ནི། རྡོ་རྗེ་འཆང་། བི་རུ་པ། ནག་པོ་པ། ས་ལི་པ། ཤཱི་ལ་ཙཎྜ། དྷ་ན་ཤཱི་ལ།
འཇམ་གསར། རྗེ་བཙུན་སྒ་ལོ་མན་སྔར་དང་འདྲ། ༈ །རྫོགས་རིམ་ཟབ་མོ་ཤིན་ཏུ་སྤྲོས་པ་མེད་པའི་དེ་ཁོ་ན་ཉིད་ཀྱི་མན་ངག་ཉམས་ཁྲིད་དུ་ནོས་ནས། དེ་དང་འབྲེལ་བར་སྤྲོས་མེད་རྒྱུན་གྱི་རྣལ་འབྱོར་གྱི་བྱིན་རླབས། འོད་གསལ་འཆར་བའི་བྱིན་རླབས། བདུད་རྩི་བྱིན་རླབས། ལུང་གི་སྐོར་ལ་བི་རུ་པས་མཛད་པའི་སྤྲོས་མེད་རྡོ་རྗེའི་ཚིག་རྐང་། གཞན་ཡང་བིརྺ་པས་མཛད་པའི་བསྐྱེད་རིམ་གྱི་གཞུང་གསུམ་དང་། རྫོགས་རིམ་གྱི་གཞུང་གསུམ། ལས་རྫོགས་ཀྱི་གཞུང་གཉིས་ཏེ་བརྒྱད།
ངོར་ཆེན་གྱིས་མཛད་པའི་སྒྲུབ་ཐབས་བདུད་རྩི་བུམ་པ། དཀྱིལ་ཆོག་བདུད་རྩིའི་ཆུ་རྒྱུན། ཁྲིད་ཡིག་སྤྲོས་མེད་མཛེས་རྒྱན། ཚར་ཆེན་ཆོས་ཀྱི་རྒྱལ་པོའི་གསུང་ལ་མང་ཐོས་ཀླུ་སྒྲུབ་རྒྱ་མཚོས་ཟིན་བྲིས་མཛད་པའི་ཁོག་ཕུབ། བསྐྱེད་རིམ་རྣམ་བཤད། ཁྲིད་ཀྱི་ཟུར་འདེབས་དང་། ཡང་རྗེ་ཀླུ་སྒྲུབ་རྒྱ་མཚོས་མཛད་པའི་གསོལ་འདེབས་ལམ་རིམ་དང་བཅས་པ། རྒྱུན་གྱི་ཉམས་ལེན་གྱི་ཡི་གེ་རྣམས་ཐོབ་པའི་བརྒྱུད་པ་ནི། གཤིན་རྗེ་གཤེད། ཡེ་ཤེས་ཀྱི་མཁའ་འགྲོ་མ།
བི་རུ་པ། ཌོམྦྷི་པ། བྲམ་ཟེ་དཔལ་འཛིན། བློ་བཟང་སྙིང་པོ། དར་པཎ་ཨ་ཙརྻ། གློ་བོ་ལོ་ཙཱ་བ། བླ་མ་ས་་་་་་བློ་གྲོས་དཔལ་པ། ལོ་ཙཱ་བ་མཆོག་ལྡན། བླ་མ་དཔལ་ལྡན་སེང་གེ བུ་སྟོན་རིན་པོ་ཆེ།
ཆོས་རྗེ་བླ་མ་དམ་པ། ཐེག་ཆེན་ཆོས་རྒྱལ། འཇམ་དབྱངས་ནམ་མཁའ་རྒྱལ་མཚན། བདག་ཆེན་རྡོ་རྗེ་འཆང་། རྗེ་བཙུན་རྡོ་རིང་པ་ཆེན་པོ། ཚར་ཆེན་ཆོས་ཀྱི་རྒྱལ་པོ། རྗེ་ཀླུ་སྒྲུབ་རྒྱ་མཚོ། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། ཡང་ན་བླ་མ་དམ་པ་ནས།
ཆོས་རྗེ་ཕྱོགས་ལས་རྣམ་རྒྱལ། ཆོས་རྗེ་ཡེ་ཤེས་རྒྱལ་མཚན། རྡོ་རྗེ་འཆང་ཀུན་དགའ་བཟང་པོ། སེམས་དཔའ་ཆེན་པོ། བདག་ཆེན་རྡོ་རྗེ་འཆང་མན་འདྲ། བདུད་རྩི་བྱིན་རླབས་དང་། རྡོ་རྗེའི་ཚིག་རྐང་གི་ལུང་གི་བརྒྱུད་པ་ནི། གཤིན་རྗེ་གཤེད། བི་རུ་པ། མ་ཏཾ་གི་པ།
བྲམ་ཟེ་དཔལ་འཛིན། ལ་ལི་ཏ་བཛྲ། ཤནྟི་རཀྵི་ཏ། དྷརྨཱ་བཛྲ། དར་པཎ་ཨ་ཙརྻ། གློ་བོ་ལོ་ཙཱ་བ་མན་འདྲ། ༈ །ཡང་རྗེ་བཙུན་མཁས་པའི་དབང་པོ་དེ་ཉིད་ཀྱི་དྲུང་དུ། གུར་རིགས་བསྡུས་ཀྱི་དཀྱིལ་འཁོར་དུ་དབང་བསྐུར་བ་ཐོབ་པའི་བརྒྱུད་པ་ནི། རྡོ་རྗེ་འཆང་། བདག་མེད་མ།
བི་རུ་པ། ཌོམྦྷི་ཧེ་རུ་ཀ ཨ་ལ་ལ་བཛྲ། ནགས་ཁྲོད་པ། གརྦྷ་རི་པ། བསོད་སྙོམས་པ་ཛ་ཡ་ཤྲཱི། མི་ཐུབ་ཟླ་བ། དཔའ་བོ་རྡོ་རྗེ། འབྲོག་མི་ཤཱཀྱ་ཡེ་ཤེས། མངའ་རིས་པ་གསལ་བའི་སྙིང་པོ།
འཁོན་སྒྱི་ཆུ་བ། ས་སྐྱ་པ་ཆེན་པོ། ནེ་ཙེ་སྦལ་སྟོན། རྟ་སྟག་སོ་བ་རིན་ཆེན་དོན་འགྲུབ། གན་པ་སྟོན་དར། གན་པ་སོ་སྟོན། གན་པ་ཆོས་རྒྱལ། གན་པ་རིན་རྒྱལ། བླ་མ་དམ་པ་བསོད་ནམས་རྒྱལ་མཚན། བླ་མ་དཔལ་ལྡན་ཚུལ་ཁྲིམས་པ།
ཆོས་རྗེ་ཡེ་ཤེས་རྒྱལ་མཚན། རྡོ་རྗེ་འཆང་ཀུན་དགའ་བཟང་པོ། ཁ་ཆར་བ་བསོད་ནམས་རྒྱལ་མཚན། ཀུན་མཁྱེན་བསོད་ནམས་སེང་གེ ཡོངས་འཛིན་དཀོན་མཆོག་འཕེལ་བ། རྗེ་ལྷ་མཆོག་སེང་གེ རྗེ་སངས་རྒྱས་སེང་གེ རྗེ་ཀུན་དགའ་མཆོག་ལྡན། མང་ཐོས་ཀླུ་སྒྲུབ་རྒྱ་མཚོ། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས།
དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །སམྦྷུ་ཊི་རྡོ་རྗེ་དབྱིངས་ཀྱི་དཀྱིལ་འཁོར་དུ་དབང་བསྐུར་བ་ཐོབ་པའི་བརྒྱུད་པ་ནི། རྡོ་རྗེ་འཆང་། བདག་མེད་མ། བི་རུ་པ། ཌོམྦྷི་ཧེ་རུ་ཀ ཨ་ལ་ལ་བཛྲ། ནགས་ཁྲོད་པ། གརྦྷ་རི་པ། བསོད་སྙོམས་པ།
རྒྱལ་བ་དཔལ། མི་ཐུབ་ཟླ་བ། དཔའ་བོ་རྡོ་རྗེ། འབྲོག་མི་ལོ་ཙཱ་བ། མངའ་རིས་པ་གསལ་བའི་སྙིང་པོ། སྒྱི་ཆུ་བ་དགྲ་ལྷ་འབར། ས་སྐྱ་པ་ཆེན་པོ། སློབ་དཔོན་རིན་པོ་ཆེ། རྗེ་བཙུན་རིན་པོ་ཆེ། ས་པཎ།
ཚོགས་བསྒོམ་པ། གཉག་སྙིང་པོ་རྒྱལ་མཚན། ཞང་བཀྲ་ཤིས་དཔལ། སྤངས་སྒང་པ་གྲགས་པ་དཔལ། པཎ་ཆེན་མ་ཏི། ས་བཟང་འཕགས་པ་གཞོན་ནུ་བློ་གྲོས། རྡོ་རྗེ་འཆང་ཀུན་དགའ་བཟང་པོ། ཀུན་མཁྱེན་བསོད་ནམས། འཇམ་དབྱངས་སངས་རྒྱས་རིན་ཆེན། ངོར་ཆེན་དཀོན་མཆོག་ལྷུན་གྲུབ།
རྗེ་ཀུན་དགའ་མཆོག་ལྡན། མང་ཐོས་ཀླུ་སྒྲུབ་རྒྱ་མཚོ། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཡང་རྗེ་བཙུན་ཐམས་ཅད་མཁྱེན་པ་དེ་ཉིད་ཀྱི་དྲུང་དུ། དགྱེས་པ་རྡོ་རྗེ་རྒྱུད་གསུམ་གྱི་བཤད་བཀའ་ཐོབ་པ་ལ། རྩ་བའི་རྒྱུད་བརྟག་པ་གཉིས་པ། ཐུན་མོང་མ་ཡིན་པའི་བཤད་རྒྱུད་རྡོ་རྗེ་གུར། རྒྱུད་སྡེ་གཞན་དང་ཐུན་མོང་གི་བཤད་རྒྱུད་དཔལ་སམྦུ་ཊི་རྣམས་པཎྜི་ཏ་ག་ཡ་དྷ་ར་དང་། འབྲོག་མི་ལོ་ཙཱ་བ་ཆེན་པོས་བསྒྱུར་པ།
རྡོ་རྗེ་འཆང་གཉིས་པ་དཔལ་ས་སྐྱ་པའི་བླ་མ་གོང་མ་རྣམས་ཀྱི་མཛད་པའི་རྒྱུད་སྡེ་དེ་རྣམས་ཀྱི་རྣམ་བཤད་ལ། རྗེ་བཙུན་སྐུ་མཆེད་ཀྱིས་མཛད་པའི་སྟོང་ཐུན། རྒྱུད་སྡེ་སྤྱིའི་རྣམ་གཞག་དང་། མངོན་པར་རྟོགས་པ་ལྗོན་ཤིང་གི་སྟེང་ནས་ཚུལ་བཞི་སྔོན་དུ་འགྲོ་བ་ཅན་གྱི་རྩ་རྒྱུད་ཀྱི་འགྲེལ་པ་དག་ལྡན། གུར་གྱི་འགྲེལ་པ་གུར་རྒྱན། སམྦུ་ཊིའི་འགྲེལ་པ་གནད་ཀྱི་གསལ་བྱེད་དང་བཅས་པ་བསྡུས་དོན་སོ་སོའི་སྟེང་ནས་བཤད་བཀའ་ལེགས་པར་ཐོབ་པའི་བརྒྱུད་པ་ནི། རྡོ་རྗེ་འཆང་། བདག་མེད་མ། བིརྺ་པ། ཌོམྦྷི་ཧེ་རུ་ཀ
ཨ་ལ་ལ་བཛྲ། རྡོ་རྗེ་ནགས་ཁྲོད་པ། གརྦྷ་རི་པ། བསོད་སྙོམས་པ། རྒྱལ་བ་དཔལ་གྱི་ཡེ་ཤེས། སློབ་དཔོན་མི་ཐུབ་ཟླ་བ། དེ་ལ་སློབ་མའི་མཆོག་དཔའ་བོ་རྡོ་རྗེ། སེང་གེ་རྡོ་རྗེ། སྒྲ་གཅན་འཛིན་དང་གསུམ་ལས། འདིར་དཔའ་བོ་རྡོ་རྗེ།
དེས་ལོ་ཙཱ་བ་ཆེན་པོ་ཤཱཀྱ་ཡེ་ཤེས་ལ་གནང་། དེ་ལ་སློབ་མའི་མཆོག་འཁོན་དཀོན་མཆོག་རྒྱལ་པོ། མངའ་རིས་པ་གསལ་བའི་སྙིང་པོ། སེ་མཁར་ཆུང་པ།་་་་་ འདི་མན་ངག་ལུགས་ཀྱི་རྒྱུད་འཛིན་ཡིན། ཁྱིན་ལོ་ཙཱ་བ་འོད་ཀྱི་སྣང་བ་དང་བཞི་ལས། འཁོན་དཀོན་མཆོག་རྒྱལ་པོ། ཡང་ན། བླ་མ་མངའ་རིས་པ། སྒྱི་ཆུ་བ་དགྲ་ལྷ་འབར།
ས་ཆེན། ཡང་ན་སེ་མཁར་ཆུང་པ། འཁོན་དཀོན་མཆོག་རྒྱལ་པོ། ས་ཆེན། ཡང་ན་ཁྱིན་ལོ་ཙཱ་བ། འཁོན་དཀོན་མཆོག་རྒྱལ་པོ། རྗེ་ས་སྐྱ་པ་ཆེན་པོ་སྟེ། དེ་ལྟར་བརྒྱུད་པའི་བཀའ་བབ་བཞི་དང་ལྡན་པའི་བླ་མ་ས་སྐྱ་པ་ཆེན་པོས། སློབ་དཔོན་རིན་པོ་ཆེ་བསོད་ནམས་རྩེ་མོ། ཚུལ་ཁྲིམས་གྲགས།
གཙུག་ཏོར་རྒྱལ་པོ་དང་གསུམ་ལ་གནང་། དེ་གསུམ་ཀས་རྗེ་བཙུན་རིན་པོ་ཆེ་གྲགས་པ་རྒྱལ་མཚན་ལ་གནང་། དེས་ཆོས་ཀྱི་རྗེ་ས་སྐྱ་པཎྜི་ཏ་ཆེན་པོ་ལ། དེ་ནས་འཕགས་པ་རིན་པོ་ཆེ། དགའ་ལྡན་པ་བཀྲ་ཤིས་དཔལ། བྲག་ཕུག་པ་བསོད་ནམས་དཔལ། དེ་ལ་དཔལ་ལྡན་བླ་མ་དམ་པ་དང་། ཆོས་རྗེ་བློ་གྲོས་བརྟན་པ། དེ་གཉིས་ཀ་ལ་བླ་མ་དཔལ་ལྡན་ཚུལ་ཁྲིམས། ཤར་ཆེན་ཡེ་ཤེས་རྒྱལ་མཚན།
རྡོ་རྗེ་འཆང་ཀུན་དགའ་བཟང་། མུས་ཆེན་སེམས་དཔའ་ཆེན་པོ། རྒྱལ་ཚབ་ཀུན་དགའ་དབང་ཕྱུག ཡོངས་འཛིན་དཀོན་མཆོག་འཕེལ། ངོར་ཆེན་དཀོན་མཆོག་ལྷུན་གྲུབ། རྗེ་ཀུན་དགའ་མཆོག་ལྡན། མང་ཐོས་ཀླུ་སྒྲུབ་རྒྱ་མཚོ། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། ཡང་ན།
རྡོ་རྗེ་འཆང་ནས། ཀུན་མཁྱེན་ཡོངས་འཛིན་མན་འདྲ། ཡང་ན་རྡོ་རྗེ་འཆང་ནས། གུ་གེ་པཎྜི་ཏ། གློ་བོ་མཁན། ས་ལོ་འཇམ་པའི་རྡོ་རྗེ། ངོར་ཆེན་དཀོན་མཆོག་ལྷུན་གྲུབ་མན་འདྲ། ༈ །ཡང་རྒྱུད་སྡེའི་དུམ་བུ་ཆེ་ཆུང་གཉིས། སྟོང་ཐུན་གཉིས་ཀྱི་དོན་བསྡུས། ཡབ་ཀྱི་བསྟོད་པ་དཎྜ་ཀ
ཡུམ་གྱི་བསྟོད་པ་དྲི་མ་མེད་པའི་ཕྲེང་བ། དེའི་འགྲེལ་པ་དྲི་མ་མེད་པའི་རྒྱལ་མཚན་དང་། དག་ལྡན་ཁ་སྐོང་། དག་ལྗོན་ལུང་འགྲེལ་གཉིས་ཤར་པ་ཡེ་ཤེས་རྒྱལ་མཚན་གྱིས་མཛད་པ་དང་། ཀྱཻ་རྡོ་རྗེའི་རྒྱུད་ཀྱི་བྱུང་ཚུལ་དང་བླ་མ་བརྒྱུད་པའི་རྣམ་ཐར། བརྟག་གཉིས་ཀྱི་འགྱུར་བསབས་པ་ཤླཽ་ཀ་གཉིས། བརྟག་གཉིས་ཀྱི་འགྲེལ་པའི་དཀར་ཆག་རྣམས་རྗེ་ཀུན་དགའ་བཟང་གིས་མཛད་པ་རྣམས་ཐོས་སོ། ། རྩ་རྒྱུད་རྐྱང་པ་འཕགས་མཆན་འཕགས་པའི་ས་བཅད་དང་བཅས་པའི་བརྒྱུད་པ་ནི། འཕགས་པ་རིན་པོ་ཆེ་ནས། འཇམ་སྐྱ་ནམ་མཁའ་དཔལ་བཟང་པོ།
བླ་མ་དཔལ་ལྡན་སེང་གེ ཆོས་རྗེ་བསོད་ནམས་རྒྱལ་མཚན་མན་གོང་བཞིན་ནོ། ། རྒྱུད་གསུམ་མན་ངག་ལུགས་ཀྱི་བཤད་སྲོལ་གྱི་རིང་བརྒྱུད་ནི། རྡོ་རྗེ་འཆང་། བདག་མེད་མ། བིརྺ་པ། ནག་པོ་པ། ཌཱ་མ་རུ་པ། ཨ་ཝ་དྷུ་ཏི་པ། ག་ཡ་དྷ་ར།
འབྲོག་མི། དེ་ལ་སློབ་མའི་མཆོག་བཞི་ལས། འདིར་སེ་མཁར་ཆུང་བ། དེ་ནས་ཞང་དགོན་པ་བ། རྗེ་ས་ཆེན་མན་སྔར་དང་འདྲའོ། ། ཉེ་བརྒྱུད་ནི། བླ་མེད་ཕྱོགས་ནི་རིས་བསྒྱུར་མིག་བཅས་པ། ། རིག་བྱེད་ཀྱིས་གསལ་ལག་པས་མེ་ལ་བགོས། ། དེ་འོད་ཀུན་གསལ་ཆུ་གཏེར་འབྱུང་བར་བབས། ། བློ་ལྡན་དོན་འདི་ཤེས་ན་སྨྲ་བར་གྱིས། །
ཞེས་པ་ལྟར་རོ། ། ཡང་ན། རྡོ་རྗེ་འཆང་ཀུན་བཟང་། གུ་གེ་པཎྜི་ཏ། མཁན་ཆེན་ལེགས་འབྱུང་། ས་ལོ་འཇམ་པའི་རྡོ་རྗེ། ངོར་ཆེན་དཀོན་མཆོག་ལྷུན་གྲུབ། རྗེ་ཀུན་དགའ་མཆོག་ལྡན། མང་ཐོས་ཀླུ་སྒྲུབ་རྒྱ་མཚོ། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས།
དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཚེ་དཔག་ཏུ་མེད་པའི་མདོ་པཎྜི་ཏ་པུ་ཎྱ་སམྦྷ་ཝ་དང་། པ་ཚབ་ཉི་མ་གྲགས་ཀྱིས་བསྒྱུར་པ། བླ་མ་ལེགས་རིན་པའི་ཊིཀ་ཆུང་གི་སྟེང་ནས་ཐོབ་པའི་བརྒྱུད་པ་ནི། སངས་རྒྱས་ཤཱཀྱ་ཐུབ་པ། ཕྱག་ན་རྡོ་རྗེ། ཛཻ་ཏ་རི། དོན་ཡོད་རྡོ་རྗེ་མཆེད། བ་རི་ལོ་ཙཱ་བ། ས་སྐྱ་པ་ཆེན་པོ།
སློབ་དཔོན་རིན་པོ་ཆེ་བསོད་ནམས་རྩེ་མོ། རྗེ་བཙུན་རིན་པོ་ཆེ། ཆོས་རྗེ་ས་པཎ། རྒྱལ་ཚབ་ཆོས་དབང་། རོང་པ་ཤེས་སེང་། བླ་མ་གཞོན་ཚུལ་བ། མགོན་པོ་འབུམ། ནམ་མཁའ་རྒྱལ་མཚན། ས་བཟང་པཎ་ཆེན། ས་བཟང་འཕགས་པ།
བླ་མ་རྡོ་རྗེ་འཆང་། ཀུན་དབང་པ། འདྲེན་མཆོག་དཀོན་མཆོག་འཕེལ། ངོར་ཆེན་དཀོན་མཆོག་ལྷུན་གྲུབ། རྗེ་ཀུན་དགའ་མཆོག་ལྡན། མང་ཐོས་ཀླུ་སྒྲུབ་རྒྱ་མཚོ། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། ཡང་ཆོས་ཀྱི་རྗེ་དེ་ཉིད་ཀྱི་དྲུང་དུ། པཎ་ཆེན་ཤཱཀྱ་ཤྲཱི་ནས་བརྒྱུད་པའི་བདེ་མཆོག་ལྷན་སྐྱེས་དཀར་པོའི་བྱིན་རླབས་སྔོན་དུ་འགྲོ་བའི་སྒོ་ནས་ཁྲིད་ཟབ་མོ་ཉམས་ཁྲིད་དུ་སྩལ་ནས།
དེའི་རྒྱབ་ཆོས་ཀྱི་ལུང་གི་སྐོར་ལ་དཔྱལ་ཨ་མོ་གྷས་མཛད་པའི་ཁྲིད་ཡིག རྗེ་རྡོ་རྗེ་འཆང་གིས་མཛད་པའི་སྒྲུབ་ཐབས་དང་བྱིན་རླབས་ཀྱི་ཡི་གེ གཞན་ཁྲིད་ཀྱི་ཡིག་རྙིང་ཆུང་ཆུང་གཉིས། འཇམ་དབྱངས་སངས་རིན་གྱིས་མཛད་པའི་བདེ་མཆོག་དཀར་པོའི་ཚེ་ཁྲིད། ས་ལོས་མཛད་པའི་བདེ་མཆོག་དཀར་པོའི་ཁྲིད་ཀྱི་ཉམས་ལེན་གྱི་ཡི་གེ་རྣམས་ཀྱི་ལུང་དང་བཅས་པ་ཐོབ་པའི་བརྒྱུད་པ་ནི། འཁོར་ལོ་བདེ་མཆོག པཎ་ཆེན་ཤཱཀྱ་ཤྲཱི། ས་སྐྱ་པཎ་ཆེན། གཡག་སྡེ་ལོ་ཙཱ་བ། མངའ་རིས་སངས་རྒྱས་ཡེ་ཤེས།
རིན་པོ་ཆེ་བསོད་ནམས་གྲགས།་་་་་ བརྒྱུད་ཡིག་གཞན་མར་མི་སྣང་ཡང་། འདིར་བླ་མ་དམ་པ་དང་མཁན་ཆེན་ཤེས་རྡོར་བ་གང་རུང་ཞིག་དགོས་པར་སྣང་། རིན་ཆེན་གྲགས་ཚུལ་བ། མཁས་བཙུན་བྱང་ཆུབ་སེང་གེ ས་བཟང་འཕགས་པ། རྗེ་ཀུན་བཟང་། རྒྱལ་ཚབ་ཀུན་དབང་། མཁས་གྲུབ་དཔལ་རྡོར་བ། དེ་གཉིས་ཀ་ལས་འདྲེན་མཆོག
ས་ལོ་འཇམ་པའི་རྡོ་རྗེ། རྗེ་དཀོན་མཆོག་ལྷུན་གྲུབ། སྤྱན་སྔ་དཀོན་མཆོག་རྒྱ་མཚོ། མུས་ཆེན་སངས་རྒྱས་རྒྱལ་མཚན། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། ཡང་ན་ཁ་ཆེ་པཎ་ཆེན། དཔྱལ་ཆོས་བཟང་། མཁན་ཆེན་རྡོར་དཔལ་བ། གཡག་སྡེ་བསོད་ནམས་སེང་གེ
མངའ་རིས་པ་གསང་ཡེ་མན་འདྲ། ༈ ཡང་དམ་པ་དེ་ཉིད་ཀྱི་དྲུང་དུ། དཔལ་ལྡན་ས་སྐྱ་པའི་གསེར་ཆོས་ནཱ་རོ་མཁའ་སྤྱོད་ཀྱི་བྱིན་རླབས་ཟབ་མོ་སྔོན་དུ་འགྲོ་བའི་སྒོ་ནས། དེའི་བསྐྱེད་རིམ་རྣལ་འབྱོར་བཅུ་གཅིག་གི་ཁྲིད་དང་། རྫོགས་རིམ་རྩ་དབུ་མའི་དམིགས་ཁྲིད། དེ་དག་གི་སྐབས་སུ་ཞལ་ཤེས་ལ། མཎྜལ་གྱི་དུས་སུ་བླ་མ་བསྐྱེད་བསྟིམ། འགྲོ་བ་དག་པའི་རྗེས་སུ་ལུས་དཀྱིལ་གསལ་གདབ་ལུགས། འཕོ་བའི་སྐབས་སུ་ཡབ་བདེ་མཆོག་ལྷན་སྐྱེས་དང་མཉམ་སྦྱོར་དུ་བསྐྱེད་པའི་འཕོ་བ། ཡུམ་རྐྱང་ལ་བརྟེན་པའི་འཕོ་བ་གཉིས།
བསམ་མི་ཁྱབ་ཀྱི་སྐབས་སུ་ཐུན་མོང་མ་ཡིན་པའི་ཞལ་ཤེས་གསེར་ཆོས་མ་རྣམས་ཀྱི་དམིགས་ཁྲིད་ཞིབ་པར་སྩལ་ནས། དེའི་རྒྱབ་ཆོས་ཀྱི་ལུང་གི་སྐོར་ལ་རྗེ་བཙུན་གྲགས་པས་མཛད་པའི་རྩ་དབུ་མའི་ཁྲིད་ཡིག་གི་ལུང་། ཕག་མོ་ཞལ་གཉིས་མའི་སྒྲུབ་ཐབས། རྗེ་སངས་རྒྱས་དཔལ་བཟང་པས་མཛད་པའི་བྱིན་རླབས་བྱ་ཚུལ་གྱི་ཡི་གེ ཚར་ཆེན་ཆོས་ཀྱི་རྒྱལ་པོས་མཛད་པའི་སྒྲུབ་མཆོད་ཀྱི་ཆོ་ག མངོན་རྟོགས། བརྒྱུད་འདེབས། མཁའ་སྤྱོད་ཞལ་བཟང་བལྟ་བའི་སྨོན་ལམ། ངོར་ཆེན་གྱིས་མཛད་པའི་བརྒྱུད་འདེབས། རྣལ་འབྱོར་མའི་བསྟོད་པ་རྣམས་ཐོབ་པའི་བརྒྱུད་པ་ནི།
རྡོ་རྗེ་འཆང་། རྡོ་རྗེ་རྣལ་འབྱོར་མ། གྲུབ་ཆེན་ན་རོ་པ། ཕཾ་ཐིང་པ་སྐུ་མཆེད། ཀློ་ཀྱ་ཤེས་རབ་བརྩེགས། མལ་ལོ་ཙཱ་བ། རྗེ་བཙུན་ས་སྐྱ་པ་ཆེན་པོ། སློབ་དཔོན་རིན་པོ་ཆེ། རྗེ་བཙུན་རིན་པོ་ཆེ། ཆོས་རྗེ་ས་སྐྱ་པཎྜི་ཏ།
འཕགས་པ་རིན་པོ་ཆེ། ཞང་དཀོན་མཆོག་དཔལ། གྲུབ་ཆེན་བྲག་ཕུག་པ། ཆོས་རྗེ་བླ་མ་དམ་པ། ཆོས་རྗེ་དཔལ་ལྡན་ཚུལ་ཁྲིམས་པ། ཤར་ཆེན་པ། རྡོ་རྗེ་འཆང་ཀུན་དགའ་བཟང་པོ། མུས་ཆེན་སེམས་དཔའ་ཆེན་པོ། བདག་ཆེན་རྡོ་རྗེ་འཆང་། རྡོ་རིང་རིན་པོ་ཆེ།
ཚར་ཆེན་ཆོས་ཀྱི་རྒྱལ་པོ། འཇམ་དབྱངས་མཁྱེན་བརྩེ། རྗེ་བསོད་ནམས་ཆོས་འཕེལ། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། ཡང་ན་བླ་མ་དམ་པའི་རྗེས་སུ། ཡར་ཀླུང་པ་སེང་གེ་རྒྱལ་མཚན། མཁན་ཆེན་བསོད་ནམས་རྒྱལ་མཆོག འཇམ་དབྱངས་ནམ་མཁའ་རྒྱལ་མཚན། བདག་ཆེན་རྡོ་རྗེ་འཆང་བློ་གྲོས་རྒྱལ་མཚན་མན་གོང་དང་འདྲའོ།
༈ །རྗེ་བཙུན་ནུས་པའི་གཏེར་ཆེན་དེ་ཉིད་ཀྱི་དྲུང་དུ། དཔལ་རྡོ་རྗེ་འཇིགས་བྱེད་རྭ་ལུགས་ཀྱི་ཆོས་སྐོར་ཐོབ་པའི་ཚུལ་ནི། ཐོག་མར་རྡོ་རྗེ་འཇིགས་བྱེད་ལྷ་བཅུ་གསུམ་གྱི་དཀྱིལ་འཁོར་དུ་དབང་བཞི་ཡོངས་སུ་རྫོགས་པ་ཐོབ་པའི་བརྒྱུད་པ་ནི། རྒྱལ་བ་རྡོ་རྗེ་འཆང་ཆེན་པོ། ཡེ་ཤེས་ཀྱི་མཁའ་འགྲོ་མ་རྡོ་རྗེ་རོ་ལངས་མ། གྲུབ་ཆེན་ལ་ལི་ཏ་བཛྲ། ཨ་མོ་གྷ་བཛྲ། ཡེ་ཤེས་འབྱུང་གནས་སྦས་པའི་དཔལ། པདྨ་བཛྲ། དི་པཾ་ཀ་ར་རཀྵི་ཏ།
རྭ་ལོ་ཙཱ་བ་ཆེན་པོ་རྡོ་རྗེ་གྲགས། རྭ་ཆོས་རབ། རྭ་ཡེ་ཤེས་སེང་གེ རྭ་འབུམ་སེང་། རྗེ་བཙུན་སྒ་ལོ། རོང་པ་ཤེས་རབ་སེང་གེ བག་སྟོན་གཞོན་ནུ་ཚུལ་ཁྲིམས། བླ་མ་ཚུལ་ཁྲིམས་རྒྱལ་མཚན། ཀུན་མཁྱེན་ཤེས་རབ་དཔལ་བཟང་། ཆོས་རྗེ་དགེ་བ་རྒྱལ་མཚན།
མཚུངས་མེད་ཤེས་རབ་ཟླ་བ། རྗེ་བཙུན་རྡོ་རིང་པ་ཆེན་པོ། ཚར་ཆེན་ཆོས་ཀྱི་རྒྱལ་པོ། འཇམ་པའི་དབྱངས་མཁྱེན་བརྩེ་དབང་ཕྱུག རྗེ་བཙུན་མཐུ་སྟོབས་ཀྱི་དབང་ཕྱུག་བསོད་ནམས་ཆོས་འཕེལ། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། ཡང་ན་འཕགས་འོད་ཡོན་ཏན་རྒྱ་མཚོ། ཆོས་རྗེ་གྲགས་པ་དཔལ། ཀུན་མཁྱེན་གངས་ཁྲོད་པ།
ས་བཟང་མ་ཏི་པཎ་ཆེན། ས་བཟང་འཕགས་པ་གཞོན་ནུ་བློ་གྲོས། ཆོས་རྗེ་རྡོ་རྗེ་འཆང་ཆེན་པོ། པཎྜི་ཏ་གྲགས་པ་རྒྱལ་མཚན། ཆོས་རྗེ་ནམ་མཁའ་བརྟན་པ། རྗེ་བཙུན་རྡོ་རྗེ་འཆང་ཀུན་དགའ་ལེགས་པའི་བློ་གྲོས་རྒྱལ་མཚན་དཔལ་བཟང་པོ། ཚར་ཆེན་ཆོས་ཀྱི་རྒྱལ་པོ་མན་འདྲ། ཡང་ན་བླ་མ་དབང་ཕྱུག་གྲགས། ལྡོང་སྟོན་ཤེས་རབ་དཔལ། འགྲོ་མགོན་ཆོས་རྒྱལ་འཕགས་པ།
ཤར་གླིང་པ་རྒྱལ་མཚན་བཟང་པོ།

སྒོ་རུམ་པ་དཀོན་མཆོག་རྒྱལ་མཚན། བླ་མ་ཚུལ་ཁྲིམས་རྒྱལ་མཚན། ཆོས་རྗེ་བསོད་ནམས་རྒྱལ་མཚན། མཁན་ཆེན་སེང་གེ་དཔལ་བ། བྲག་ཐོག་པ་བསོད་ནམས་བཟང་པོ། སྔགས་འཆང་འཇིགས་མེད་དཔའ་བོ། བླ་མ་བསོད་ནམས་མཆོག་ལྡན། དྲིན་ཅན་ཚེ་དབང་བཀྲ་ཤིས། ཚར་ཆེན་ཆོས་ཀྱི་རྒྱལ་པོ་མན་འདྲ། ༈ །ལས་གཤིན་ལྷ་བཅུ་གསུམ་མའི་རྗེས་གནང་ཐོབ་པའི་བརྒྱུད་པ་ནི། བརྩེ་ཆེན་པ་ཀུན་བློ།
མཁན་ཆེན་སེང་གེ་དཔལ་བ། བྲག་ཐོག་པ་བསོད་ནམས་བཟང་པོ། རྡོ་རྗེ་གདན་པ་མན་འདྲ། ༈ །འཇིགས་བྱེད་སྔགས་བཏུའི་བྱིན་རླབས་ཐོབ་པའི་བརྒྱུད་པ་ནི། རྭ་ཤར་པ་ལྟར་ན། རྭ་ཆོས་རབ་ཡན་དབང་གི་བརྒྱུད་པ་བཞིན། དེ་ནས་དྷརྨཱ་སེང་གེ རྭ་ཤེས་རབ་རྒྱལ་མཚན། རྒྱ་སྟོན་དབང་ཕྱུག་རྒྱལ་མཚན། རྒྱ་སྟོན་ཀུན་དགའ་བརྩོན་འགྲུས།
ཁམས་པ་ཡོན་ཏན་འབུམ། བསམ་ཡས་མཆོད་རྟེན་དཀར་པོ་སངས་རྒྱས་སྐྱབས། ལྷ་རིན་པོ་ཆེ་བསོད་ནམས་རིན་ཆེན། མཁན་ཆེན་ནམ་མཁའ་ལྷུན་བཟང་། བྲག་ཐོག་པ་དཔལ་འཛིན་བཟང་པོ། ཐམས་ཅད་མཁྱེན་པ་མན་འདྲ། ༈ །ཤིན་ཏུ་ཟབ་པ་གཞན་ལས་ཁྱད་པར་འཕགས་པ་སྐུ་གསུམ་གསལ་བྱེད་རྡོ་རྗེའི་ཚིག་རྐང་ལ་བརྟེན་པའི་བསྐྱེད་རྫོགས་ཀྱི་གདམས་པ་རྭ་ཁྲིད་མཁའ་འགྲོ་སྙན་བརྒྱུད་མྱོང་ཁྲིད་དུ་ལེགས་པར་ཐོབ་ནས། དེའི་རྒྱབ་ཆོས་ལུང་གི་སྐོར་ལ། ཤིས་བརྗོད་སྤྲིན་གྱི་རྔ་དབྱངས། བརྒྱུད་པ་གསུམ་འདུས་ཀྱི་རྭ་ལུགས་ཀྱི་དབང་གི་བརྒྱུད་འདེབས།
ལམ་གྱི་རིམ་པ་དང་སྦྱར་བའི་སྨོན་ལམ། ལམ་བཟང་གྲུབ་པའི་དགའ་སྟོན། སྒྲུབ་ཐབས་བདུད་ལས་རྣམ་པར་རྒྱལ་བའི་བཞད་སྒྲ། མངོན་དཀྱིལ་གྱི་ལྷན་ཐབས། ཞལ་གཅིག་ཕྱག་གཉིས་པའི་མངོན་རྟོགས་རྣམས་ཚར་ཆེན་ཆོས་ཀྱི་རྒྱལ་པོས་མཛད་པ། འཇམ་པའི་དབྱངས་མཁྱེན་བརྩེ་དབང་ཕྱུག་གིས་མཛད་པའི་ཁྲིད་ཀྱི་བརྒྱུད་འདེབས་ལམ་རིམ་པ་དང་བཅས་པ། དེ་ཉིད་ཀྱིས་མཛད་པའི་ཤིས་བརྗོད། རྗེ་བསོད་ནམས་ཆོས་འཕེལ་གྱིས་མཛད་པའི་དབང་བཤད་མཐོང་བ་དོན་ལྡན། ཞི་བའི་སྦྱིན་སྲེག་མི་མཐུན་ཀུན་སེལ། དྲུག་ཅུ་པའི་གཏོར་བཟློག་གི་ཆོ་ག་རྣམས་དང་།
རྭ་པོད་ནས་ལུང་ཐོས་པའི་ཆོས་ཀྱི་རྣམ་གྲངས་ལ། རྭ་ཤེས་རབ་རྒྱལ་མཚན་གྱིས་མཛད་པའི་དགྲ་གདོང་འཇིགས་གསུམ་གྱི་ཆོས་སྐོར་གྱི་དཀར་ཆག རྒྱ་སྟོན་གྱིས་མཛད་པའི་བླ་མ་རྒྱ་བལ་གྱི་ལོ་རྒྱུས། རྒྱུད་རྟོག་པ་བདུན་པ། གཏམ་རྒྱུད་རྟོག་པ་གཅིག་པ། འཁོར་ལོའི་རྒྱུད་རྟོག་པ་གསུམ་པ། ལས་མཁན་ཏེའུ་ལོ་པའི་རྟོག་པ། ཏེའུ་ལོ་པའི་ཆུ་བྱའི་རྟོག་པ། དངོས་གྲུབ་ཀྱི་རྒྱུད་རྟོག་པ་བཞི་པ། ཏེའུ་ལོ་པའི་སྒྲུབ་ཐབས་རྒྱུད་འབུམ་པ་ནས་ཕྱུང་བ།
དེའི་གསལ་བྱེད་རཱ་དྷརྨཱ་སེང་གེས་མཛད་པ། ཡང་དེའི་གསལ་བྱེད་རྒྱ་སྟོན་གྱིས་མཛད་པ། འཇིགས་བྱེད་དཔའ་གཅིག་གི་སྒྲུབ་ཐབས་རྒྱ་གཞུང་འཇམ་དབྱངས་གྲགས་པས་མཛད་པ། སྒྲུབ་ཐབས་ཨ་མོ་གྷ་བཛྲ་གྱིས་མཛད་པ། སྒྲུབ་ཐབས་ཤྲཱི་བྷ་དྲས་མཛད་པ། ཡང་ཨ་མོ་གྷ་བཛྲ་ཀྱིས་མཛད་པའི་སྒྲུབ་ཐབས་རྒྱས་པ། དེས་མཛད་པའི་འཇིགས་བྱེད་ཀྱི་དཀྱིལ་ཆོག སྦྱིན་སྲེག རཏྣ་ཨ་ཀ་ར་ཤནྟི་པས་མཛད་པའི་ཚོགས་འཁོར། བླ་མ་བྷ་རོས་མཛད་པའི་འཇིགས་བྱེད་ཞལ་གཅིག་ཕྱག་གཉིས་པའི་སྒྲུབ་ཐབས།
བླ་མ་རྭ་ལོ་ཆེན་པོས་མཛད་པའི་རྟོག་བདུན་གྱི་ནག་འགྲེལ་དང་། དཀའ་འགྲེལ་བཅུད་ཀྱི་ཐིགས་པ། རྟོག་པ་བདུན་པའི་ལག་ལེན་གྱི་སྙིང་པོ་བསྙེན་སྒྲུབ་ལས། ལས་གཤིན་སྦྲེལ་མ་དགྲ་སྲོག་དབང་བསྡུད། རྟོག་པ་བདུན་པའི་ལག་ལེན་ཁྲིགས་ཆགས་སུ་བཀོད་པ། བསད་པ་མཚོན་ཆ་ལྟ་བུའི་མན་ངག་ཧ་ལ་ནག་པོའི་ཤོག་རིལ་གསུམ། སྦྱིན་སྲེག་གི་ཡིག་སྣ་བཞི། དཀྱིལ་འཁོར་རྒྱས་པའི་མངོན་རྟོགས་ཡིད་བཞིན་གྱི་གཏེར་མཛོད། གཙོ་བོའི་སྒྲུབ་ཐབས་དྲི་མེད་སྣང་བ། ཞལ་གསུམ་ཕྱག་དྲུག་པའི་སྒྲུབ་ཐབས་ཁམས་གསུམ་ཟ་བྱེད།
ཞལ་གཅིག་ཕྱག་གཉིས་པའི་མངོན་རྟོགས་དྲི་མེད་ཆུ་རྒྱུན། ཞལ་གཅིག་ཕྱག་གཉིས་པའི་མངོན་རྟོགས་རིན་ཆེན་དོན་བསྡུས། དབང་གི་ཆུ་བོ་དགོངས་པ་རབ་གསལ་ཏེ་རྭ་ཆེན་གྱིས་མཛད་པའི་ཡིག་སྣ་བཅུ་དྲུག འཁོར་ལོའི་གསལ་བྱེད་ཕྱི་མ་དང་། འཁོར་ལོའི་ནང་ཚན་ལས་ཐམས་ཅད་གསལ་བར་བྱེད་པ་གཉིས་བུདྡྷ་ཤྲཱི་ཛྙཱ་ནས་མཛད་པ།་་་་་ རྒྱ་གཞུང་ཡིན། རྭ་དྷརྨཱ་སེང་གེས་མཛད་པའི་མན་ངག་བཅུད་ཐིག དབང་གོང་མ་དང་ཚོགས་འཁོར་གྱི་ཡི་གེ་གཉིས་རྭ་ཡེ་ཤེས་སེང་གེས་མཛད་པ། དཀར་ཆག་གི་ཡི་གེ་རྭ་ཤེས་རབ་རྒྱལ་མཚན་གྱིས་མཛད་པ། དཀར་ཆག་དུ་མ་འདུས་པ་ཤིན་ཏུ་ཟབ་པའི་མན་ངག་གི་ཡི་གེའི་སྐོར་ལ།
ཐོག་མར་རྭ་ཆེན་གྱི་གསུང་བགྲོས། རྫོགས་རིམ་ཀྱི་མན་ངག་ལ། སེམས་འཛིན་གྱི་མན་ངག མཚན་མ་གྱེན་བསྒྲེངས་ཀྱི་ཡི་གེ རྭ་རྩེ་སེམས་འཛིན་གྱི་མན་ངག མཚན་མོ་རྒྱུ་བའི་མན་ངག་དང་བཞི། ཡང་མཚན་མ་གྱེན་བསྒྲེངས་ཀྱི་ཡི་གེ རྭ་རྩེ་སེམས་འཛིན་གྱི་ཡི་གེ མཚན་མོ་རྒྱུ་བའི་ཡི་གེ འཆི་ཁའི་མན་ངག་གི་ཡི་གེ
གཏོར་མའི་ལག་ལེན་དང་བཅས་པའི་ཡི་གེ་རྣམས་རྭ་ཡེ་ཤེས་སེང་གེས་མཛད་པ། དུག་དབང་རྨ་བྱ་རྒྱས་པ་ཟབ་ཅིང་རྒྱ་ཆེ་བའི་ཡི་གེ་མ་ཚང་བ་མེད་པ། ཨུཥྞི་ཥའི་སྲུང་འཁོར། ཕྱིར་བཟློག་གི་ཡི་གེའི་ཚོགས་རྭ་རྒན་ལོ་ཙཱ་བའི་ལུགས་རྭ་ནུབ་པ་ནས་བརྒྱུད་པ། རྒྱ་སྟོན་གྱིས་མཛད་པའི་ཁྲིད་ཡིག་ཞལ་ཤེས་ཀྱི་ཡི་གེ་དང་བཅས་པ། རྭ་ཆེན་གྱིས་བླ་མ་བྷ་རོའི་དྲུང་དུ་རྡོ་རྗེ་འཇིགས་བྱེད་ཀྱི་ཆོས་རྣམས་རྫོགས་པའི་མཐར་གསེར་སྲང་བརྒྱད་འབུལ་བ་ཞུས་པ་དྲག་པོ་མངོན་སྤྱོད་ཀྱི་མན་ངག་མཐུ་བཟློག་ཆེན་མོ། ལ་ལི་ཏ་བཛྲ་གྱིས་མཛད་པའི་འཇིགས་བྱེད་ཞེ་དགུ་མའི་སྒྲུབ་ཐབས། ཞལ་གསུམ་ཕྱག་དྲུག་པའི་གསང་བའི་སྒྲུབ་ཐབས། འཇིགས་བྱེད་ཀྱི་གཏོར་མའི་ཆོ་ག་དང་གསུམ། སློབ་དཔོན་ཡེ་ཤེས་འབྱུང་གནས་སྦས་པས་མཛད་པའི་སྒྲུབ་ཐབས།
ཇོ་གདན་ནམ་མཁའ་ལྷུན་བཟང་པས་མཛད་པའི་ནག་འགྲེལ་གྱི་བཤད་པ། རྡོ་རྗེའི་ཚིག་རྣམ་པར་འབྱེད་པའི་གཞུང་སློབ་དཔོན་དོན་ཡོད་རྡོ་རྗེས་མཛད་པ། རྡོ་རྗེའི་ཚིག་འབྱེད་ཀྱི་ཁྲིད་ཡིག་གསང་ཆེན་རབ་ཟབ་དང་། ལུས་སྦྱོང་སྦས་པའི་མིག་འབྱེད་གཉིས་་་་་་ངམ་རིང་རྩེ་ཆེན་པ་ཀུན་དགའ་བློ་གྲོས་ཀྱིས་་་་་་ཨ་ནནྡ་མ་ཏི་རང་ཡིན། མཛད་པ། དྲུག་ཅུ་པའི་གཏོར་བཟློག་འཕྲིན་ལས་ཆར་འབེབས་ཀུན་དགའ་བཟང་པོས་མཛད་པ། རྫོགས་རིམ་རྣལ་འབྱོར་བཞི་ཁྲིད་ལོ་ཙཱ་བ་མ་ཎི་ཀ་ཤྲཱི་ཛྙཱ་ནས་མཛད་པ། སྐྱོ་ལུགས་ཀྱི་བླ་མ་བརྒྱུད་པའི་ལོ་རྒྱུས། ལས་ཚོགས་ཞི་བ་ལས་བདུན་མ་དང་། དྲག་པོ་ལས་བདུན་མ་ཏྲ་ལྡོང་གིས་མཛད་པ།
ལོ་ཙཱ་བ་ངག་དབང་གིས་མཛད་པའི་རྒྱུད་འགྲེལ་དྲི་མེད་སྣང་བ། ལས་གཤིན་བཅུ་གསུམ་མའི་གཏོར་ཆོག་རྒྱས་པ་ཚར་ཆེན་ཆོས་ཀྱི་རྒྱལ་པོས་མཛད་པ། ལས་གཤིན་གྱི་བསྐང་གསོ་འཇམ་དབྱངས་མཁྱེན་བརྩེ་དབང་ཕྱུག་གིས་མཛད་པ། བཅུ་གསུམ་མའི་རྗེས་གནང་གི་ཡི་གེ་རྩེ་ཆེན་པ་ཨརྻ་དེ་ཝས་མཛད་པ། བསྟོད་བསྐུལ་ལོ་ཙཱ་བ་འཇམ་དབྱངས་རལ་གྲིས་མཛད་པ། ལས་གཤིན་དམར་ནག་གི་རྗེས་གནང་རྭ་ཤེས་རབ་རྒྱལ་མཚན་གྱིས་མཛད་པ། ལས་གཤིན་གྱི་སྒྲུབ་ཐབས་ཨ་མོ་གྷ་བཛྲ་གྱིས་མཛད་པ། བསྙེན་སྒྲུབ་ལས་གསུམ་གྱི་ཡི་གེ་རྒྱུད་སྡེ་འཛིན་པ་ཆེན་པོ་བྱང་ཆུབ་གྲགས་ཀྱིས་ཟིན་བྲིས་སུ་བཏབ་པ་ལས་གཤིན་གྱི་སྒྲུབ་ཐབས་རྒྱ་སྟོན་གྱིས་མཛད་པ། ལས་ཀྱི་གཤིན་རྗེའི་སྲིད་པའི་འཁོར་ལོའི་མན་ངག་བླ་མ་རྭ་ལོས་རྒྱ་བསྒོམ་རས་པ་ལ་གནང་བ། ལས་ཀྱི་གཤིན་རྗེའི་ཕུར་པ་ཨ་ཆུང་གི་མན་ངག
དཔལ་རྡོ་རྗེ་འཇིགས་བྱེད་ཀྱི་རླུང་འཁོར་གྱི་མན་ངག་བླ་མ་བྷ་རོས་རྭ་ལོ་ལ་གནང་བ། འཇིགས་བྱེད་མན་ངག་རྒྱལ་སེན་བསྲུང་བ་འཁོར་ལོ་དགུ་པ་ཞེས་བྱ་བ། འཇིགས་བྱེད་དམར་པོའི་མདའ་གཞུ་འགེངས་པའི་དབང་བསྡུད། དྲག་པོ་མདའ་གཞུ་འགེངས་པའི་དུག་སྔགས། ལས་ཀྱི་གཤིན་རྗེའི་ལས་སྦྱོར་གྱི་ཡིག་ཆུང་རྭ་ལོས་མཛད་པ། ལས་གཤིན་གྱི་བསྐུལ་གྱི་རིམ་པ་སློབ་དཔོན་མི་བསྐྱོད་རྡོ་རྗེས་མཛད་པ། ཡང་དྲེགས་པ་སྡེ་བརྒྱད་ཀྱི་བསྐུལ། ཧ་ལ་ནག་པོའི་ཤོག་རིལ་གསུམ་གྱི་འགྲེལ་པ། དེའི་ལག་ལེན་གྱི་ཡི་གེ་གཉིས་རྒྱ་སྟོན་གྱིས་མཛད་པ། རྒྱ་གར་གྱི་སློབ་དཔོན་མི་བསྐྱོད་པས་མཛད་པའི་རྟོག་བདུན་གྱི་དཀའ་འགྲེལ།
རྒྱ་སྟོན་གྱིས་མཛད་པའི་ལས་བཞིའི་སྦྱིན་སྲེག་རྣམས་ཐོབ། ཁྲིད་དང་ལུང་དེ་དག་གི་བརྒྱུད་པ་ནི། གར་དབང་རྡོ་རྗེ་འཆང་། རྡོ་རྗེ་བཻ་ཏ་ལི། གྲུབ་ཆེན་ལ་ལི་ཏ་བཛྲ། སློབ་དཔོན་ཨ་མོ་གྷ། པཎ་གྲུབ་ཡེ་འབྱུང་སྦས་པ། པདྨ་བཛྲ། དི་པཾ་ཀ་ར་རཀྵི་ཏ། རྭ་ལོ་ཙཱ་བ་རྡོ་རྗེ་གྲགས།
རྭ་ཆོས་རབ། རྭ་བན་ཡེ་ཤེས་སེང་གེ རྭ་བན་འབུམ་སེང་། རྭ་དྷརྨཱ་སེང་གེ དཀོན་མཆོག་སེང་གེ ཤེས་རབ་རྒྱལ་མཚན། དབང་ཕྱུག་བརྩོན་འགྲུས། ཀུན་དགའ་བརྩོན་འགྲུས། བརྩོན་འགྲུས་བྱང་ཆུབ། ཀུན་དགའ་རྒྱ་མཚོ།
ཡོན་ཏན་ཆོས་རིན། ཆོས་སྐྱོང་རྒྱལ་མཚན། མདོ་ཁམས་པ་ཡོན་ཏན་རྒྱ་མཚོ། རྡོ་རྗེ་འཆང་ཚར་པ་ཆོས་རྗེ། རྗེ་མཁྱེན་བརྩེ་དབང་ཕྱུག རྗེ་བསོད་ནམས་ཆོས་འཕེལ། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ལས་གཤིན་དཔའ་གཅིག་གི་རྗེས་གནང་ཐོབ་པའི་བརྒྱུད་པ་ནི། འཇིགས་བྱེད་བཅུ་གསུམ་མའི་དབང་གི་བརྒྱུད་པ།
རྗེ་རྡོ་རིང་པ་ནས་བརྒྱུད་པའི་ལུགས་དང་འདྲ་ལ། ༈ །ལས་གཤིན་དམར་པོ་ཁྲག་མདོག་ཡབ་ཡུམ་གྱི་རྗེས་གནང་ཐོབ་པའི་བརྒྱུད་པ་ནི། རྭ་འབུམ་སེང་ཡན་དབང་བཞི་ལས། རྭ་དྷརྨཱ་སེང་གེ རྭ་དཀོན་མཆོག་སེང་གེ རྭ་ཤེས་རབ། རྒྱ་སྟོན། དབང་ཕྱུག་རྒྱལ་མཚན། ཀུན་དགའ་བརྩོན་འགྲུས། མཁན་ཆེན་དང་མ་བ།
ཐོག་སྟོན་ཤེས་རབ་རྡོ་རྗེ། རིན་ཆེན་ཤེས་རབ་གྲགས། ལུང་པ་དཀོན་མཆོག་རྡོ་རྗེ། ཁྲོཾ་ཡོན་པ་ལྷུན་བཟང་། བྲག་ཐོག་པ་དཔལ་འཛིན་བཟང་པོ། གོང་དཀར་རྡོ་རྗེ་གདན་པ། ཐུགས་སྲས་ཀུན་དགའ་རྒྱལ་པོ། དྲིན་ཅན་ཚེ་དབང་བཀྲ་ཤིས། ཚར་ཆེན་ཆོས་ཀྱི་རྒྱལ་པོ། འཇམ་དབྱངས་མཁྱེན་བརྩེ་དབང་ཕྱུག
རྗེ་བསོད་ནམས་ཆོས་འཕེལ། རྗེ་དབང་ཕྱུག་རབ་བརྟན། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ལས་གཤིན་དམར་པོ་བསེ་བྱ་བཞི་སྐོར་གྱི་རྗེས་གནང་ཐོབ་པའི་བརྒྱུད་པ་ནི། མཁན་ཆེན་དྭངས་མ་ཡན་འདྲ། དེས་ནས་རིམ་བཞིན་བརྒྱུད་དེ། མཁྱེན་རབ་རྗེ། རྡོ་རིང་པ་ཆེན་པོ། ཚར་ཆེན་མན་གོང་བཞིན།
༈ །ཞྭ་ལུའི་ཆོས་བདག་རྡོ་རྗེ་རབ་བརྟན་པའི་རྗེས་གནང་ཐོབ་པའི་བརྒྱུད་པ་ནི། སློབ་དཔོན་པདྨ། ལོ་སྟོན་རྡོ་རྗེ་དབང་ཕྱུག ལྕེ་བཙུན་ཤེས་རབ་སེང་གེ ལྕེ་བཙུན་ཡེ་ཤེས་དབང་ཕྱུག ལྕེ་འབུམ་མེ། ལྕེ་འབུམ་དར། ལྕེ་འབུམ་ལྡན། ལྕེ་གཡུ་ཐོག་སྨྲ་སེར་བཟང་། ལྕེ་ཡེ་ཤེས་འབར།
འཁོན་མངོན་པ་བ། བུ་སྟོན་སེང་གེ་འོད། བླ་མ་གྲགས་པ་གཞོན་ནུ། བླ་མ་བཀྲ་ཤིས་སེང་གེ ཐུགས་སྲས་སེམས་དཔའ་ཆེན་པོ། མཁས་པ་ནོར་བཟང་རིན་ཆེན། ཀ་བཞི་པ་རིན་ཆེན་རྒྱལ་མཚན། མཁྱེན་རབ་རིན་པོ་ཆེ། བྲག་དཀར་རབ་འབྱམས་པ་བསྟན་པ་རབ་གསལ། ཚར་ཆེན་ཆོས་ཀྱི་རྒྱལ་པོ།
རྗེ་མཁྱེན་བརྩེ་དབང་ཕྱུག རྡོ་རྗེ་འཆང་དབང་ཕྱུག་རབ་བརྟན། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །དབྱངས་ཅན་དཀར་མོའི་རྗེས་གནང་དང་། དེའི་སྒྲུབ་ཐབས། བསྟོད་པ་རིན་ཆེན་སྐྱིད་ཚལ་མ་སྟེ་བོ་དོང་པཎ་ཆེན་ལ་ཞལ་དངོས་སུ་གཟིགས་ནས་གསན་པར་བླ་མ་རྣམས་བཞེད་དོ། ། དེ་དག་གི་ལུང་དང་བཅས་པ་ཐོབ་པའི་བརྒྱུད་པ་ནི། ཚངས་པའི་བུ་མོ། པཎྜི་ཏ་ཤཱི་ལ་ཨ་ཀ་ར།
ཙཎྜ་ཤྲཱི། གཽ་ཏཾ་ཤྲཱི། ཐར་ལོ་ཉི་མ་རྒྱལ་མཚན། བུ་སྟོན་ཐམས་ཅད་མཁྱེན་པ། ལོ་ཆེན་བྱང་རྩེ། ལོ་ཆེན་གྲགས་རྒྱལ། བོ་དོང་པཎ་ཆེན་ཕྱོགས་ལས་རྣམ་རྒྱལ། སྟག་ལུང་ངག་དབང་གྲགས་པ། པཎ་ཆེན་ཤཱཀྱ་མཆོག་ལྡན། གླང་ཐང་སྤྱན་སྔ་བ་ཤཱཀྱ་རྒྱལ་མཚན།
ཚར་ཆེན་ཆོས་ཀྱི་རྒྱལ་པོ། རྗེ་མཁྱེན་བརྩེ་དབང་ཕྱུག རྗེ་དབང་ཕྱུག་རབ་བརྟན། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། ཉེ་བརྒྱུད་བོ་དོང་པཎ་ཆེན་གྱིས་དབྱངས་ཅན་མ་ཞལ་དངོས་སུ་གཟིགས་ནས་ཞུས་སོ། ༈ །ཁྲོ་བོའི་རྒྱལ་པོ་གཙུག་ཏོར་འབར་བའི་རྗེས་གནང་། སྲེག་བྱེད་མེའི་འཁོར་ལོ་ཞེས་བྱ་ཆག་ལོ་སྒྲ་པས་མཛད་པ།་་་་་ སྒྲུབ་ཐབས་ཀྱི་ལུང་དང་བཅས་པ་ཐོབ་པའི་བརྒྱུད་པ་ནི། ཐུབ་པའི་དབང་པོ།
སྒྲུབ་ཐབས་ཨ་བྷ་ཡ་ཀ་ར། ཤུ་བྷཾ་ཀ་ར་གུཔྟ། དེ་ལ་པཎ་ཆེན་བུདྡྷ་ཤྲཱི་དང་། གྲུབ་ཆེན་ཨ་ནནྡ་གུཔྟས་ཞུས། དེ་གཉིས་ལ་ཆག་ལོ་དགྲ་བཅོམ་པ། ཆག་ལོ་ཆོས་རྗེ་དཔལ། མཁན་ཆེན་གཙང་པ་དབང་ཕྱུག་ཤེས་རབ། ཆག་ལོ་བསྟན་འཛིན་དཔལ་བཟང་པོ། གྲུབ་ཆེན་མངྒ་ལཾ་ཤྲཱི། རྗེ་བཙུན་དཔལ་ཆེན་བཟང་པོ།
ཡང་ན་ཆག་ལོ་དགྲ་བཅོམ་པ། གྲུམ་སྟོན་དར་མ་ཤེས་རབ། གྲུམ་སྟོན་ཤེས་རབ་དཔལ། གྲུམ་སྟོན་བསོད་ནམས་བཟང་པོ། གྲུམ་སྟོན་དཔལ་ཆེན་བཟང་པོ། ཆོས་རྗེ་ཡེ་ཤེས་དཔལ་བཟང་པོ། རྒྱལ་སྲས་བློ་བཟང་དཔལ་འབྱོར། རྡོ་རྗེ་འཛིན་པ་ཆོས་སྐྱོང་བཟང་པོ། དེ་གསུམ་ལས་ཆག་ལོ་རིན་ཆེན་ཆོས་རྒྱལ། བླ་མ་རིན་ཆེན་རྒྱལ་མཆོག
རྗེ་བཙུན་གྲུབ་པའི་དབང་ཕྱུག་ངག་དབང་ཞབས། འཇམ་དབྱངས་མཁྱེན་བརྩེ་དབང་ཕྱུག རྗེ་དབང་ཕྱུག་རབ་བརྟན། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཆོས་རྗེ་ས་སྐྱ་པཎྜི་ཏའི་བླ་མའི་རྣལ་འབྱོར་ཐོབ་པའི་བརྒྱུད་པ་ནི། ཀུན་མཁྱེན་གཡག་པ། རོང་སྟོན་ཤཱཀྱ་རྒྱལ་མཚན། རིག་པའི་དབང་ཕྱུག་དགེ་བ་རྒྱལ་མཚན། འབྲས་མོ་བ་བསོད་ནམས་རྒྱ་མཚོ།
མདོ་ཁམས་པ་ཡོན་ཏན་རྒྱ་མཚོ། དྲིན་ཅན་ཚེ་དབང་བཀྲ་ཤིས། ཚར་ཆེན་ཆོས་ཀྱི་རྒྱལ་པོ། རྗེ་མཁྱེན་བརྩེ་དབང་ཕྱུག རྡོ་རྗེ་འཆང་དབང་ཕྱུག་རབ་བརྟན། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཡང་དམ་པ་དེ་ཉིད་ཀྱི་དྲུང་དུ། ཆོས་ཀྱི་རྗེ་དཔལ་ལྡན་བླ་མ་དམ་པ་བསོད་ནམས་རྒྱལ་མཚན་གྱིས་མཛད་པའི་གསུང་ངག་རིན་པོ་ཆེའི་སྐོར་གྱི་ཡིག་ཆ་རྣམས་ཕྱོགས་གཅིག་ཏུ་བསྒྲིགས་པ་ལམ་འབྲས་པོད་ནག་མར་གྲགས་པའི་ཆོས་ཀྱི་རྣམ་གྲངས། བླ་མ་བརྒྱུད་པའི་རྣམ་ཐར་ངོ་མཚར་སྣང་བ།
གཞུང་བཤད་མན་ངག་གི་མཛོད། གཞུང་ཇི་ལྟ་བ་བཞིན་དཀྲི་བའི་གཞུང་ཤིང་སྦས་དོན་གསལ་བ། གནད་བཅུ་གཅིག་གི་དཀྲི་བའི་གཞུང་ཤིང་གནད་ཀྱི་སྒོ་འབྱེད། གནད་དྲུག་གི་བཀྲི་བའི་གཞུང་ཤིང་གནད་ཀྱི་ལྡེ་མིག དབང་པོ་རབ་འབྲིང་གསུམ་དཀྲི་བའི་གཞུང་ཤིང་། ཉུང་ངུ་རྣམ་གསལ་བླ་མའི་རྣལ་འབྱོར་ཞལ་ཤེས་ཀྱི་ཡི་གེ་དང་བཅས་པ། ལུས་དཀྱིལ་གྱི་དབང་ཆོག ལམ་དུས་ཀྱི་དབང་ཆོག་སྟེ་པོད་ནག་མ་ཡོངས་སུ་རྫོགས་པའི་ལུང་ཐོབ་པའི་བརྒྱུད་པ་ནི། ཆོས་ཀྱི་རྗེ་བླ་མ་དམ་པ། བླ་མ་དཔལ་ལྡན་ཚུལ་ཁྲིམས་པ།
གྲུབ་ཆེན་བུདྡྷ་ཤྲཱི། རྗེ་རྡོ་རྗེ་འཆང་། རྗེ་སེམས་དཔའ་ཆེན་པོ། བདག་ཆེན་རྡོ་རྗེ་འཆང་། རྗེ་བཙུན་རྡོ་རིང་པ་ཆེན་པོ། ཚར་ཆེན་ཆོས་ཀྱི་རྒྱལ་པོ། འཇམ་དབྱངས་མཁྱེན་བརྩེ་དབང་ཕྱུག རྡོ་རྗེ་འཆང་དབང་ཕྱུག་རབ་བརྟན། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ།
༈ །ཡང་གསང་ཆེན་གདམས་པའི་མངའ་བདག་མཁན་ཆེན་ཆོས་ཀྱི་རྗེ་དེ་ཉིད་ཀྱིས། ཆོས་རྗེ་དབང་ཕྱུག་རབ་བརྟན་ལ་གསན་པའི་མཁས་གྲུབ་ཤང་པ་གདུབ་བུའི། ནཻ་གུའི་བརྒྱུད་འདེབས་ཚར་ཆེན་གྱིས་མཛད་པ། ཡང་ཚར་པའི་གསུང་ལ་མཁྱེན་བརྩེས་ཟིན་བྲིས་བཏབ་པ་ནཻ་དགུའི་ཁྲིད་ཀྱི་དབུ་ཕྱོགས་དང་། ཕྱག་ཆེན་གའུ་མའི་ཁྲིད། བརྒྱུད་པའི་གསོལ་འདེབས་རྣམས་ཀྱི་ལུང་རྣམས་ནོས་ཤིང་། དབང་བྱིན་རླབས་ཀྱི་སྐོར་ལ། ཐོག་མར་འཇུག་སྒོ་ཀུན་འབྱུང་གི་སྟེང་ནས་སྒྱུ་ལུས་དབང་མོ་ཆེ་སྔོན་དུ་འགྲོ་བའི་སྒོ་ནས། བདེ་མཆོག་ལྷ་ལྔའི་བྱིན་རླབས་ལུས་བསྒྲིགས་ཏེ་ཁོག་ཕུབ་ཀྱི་བཀའ་གཉིས། གདམས་ངག་དབང་དང་འབྲེལ་བ་ཆོས་དྲུག་པོའི་བཀའ་སྟེ་གཞུང་ཤིང་གི་བཀའ་བརྒྱད།
ཕྱག་ཆེན་གའུ་མ། ལམ་ཁྱེར་གསུམ། ལུས་སེམས་འཆི་མེད་བཀའ་སྟེ་ཕྱག་ཆེན་བཀའ་ལྔ། མཁའ་སྤྱོད་དཀར་དམར། མཁའ་སྤྱོད་གསུམ་འཁྲུགས་ཏེ་མཁའ་སྤྱོད་ཀྱི་བཀའ་གསུམ། བདེ་མཆོག་གསང་སྒྲུབ། རྣམ་འཇོམས་གསང་སྒྲུབ། ཕྱག་རྡོར་ཛ་ལི་མ་སྟེ་གསང་སྒྲུབ་བཀའ་གསུམ། ཐུགས་རྗེ་ཆེན་པོའི་རིགས་གཏད་དཀར་དམར། གཞན་ཡང་ལྷ་བཞི་དྲིལ་སྒྲུབ་ཀྱི་བཀའ།
རྟ་མགྲིན་གསུང་སྒྲུབ་ཀྱི་བཀའ། ཕྱག་དྲུག་ཡེ་ཤེས་མགོན་པོའི་རྗེས་གནང་གཏོར་དབང་དང་བཅས་པ། སུ་ཀ་ཆོས་དྲུག་གི་བྱིན་རླབས་རྣམས་སྨིན་རྒྱས་སུ་སྩལ་ནས། ཁྲིད་ཀྱི་སྐོར་ལ། ཕྱག་རྒྱ་ཆེན་པོ། ཆོས་དྲུག ལུས་སེམས་འཆི་མེད་ཀྱི་ཁྲིད་རྣམས་རིམ་པ་བཞིན་ཉམས་སྐྱེ་ཁྲིད་ཀྱི་ཚུལ་དུ་ཡིད་ཆེས་ཤིང་ཐེ་ཚོམ་དང་བྲལ་བར་ནོས་ནས། དེ་དག་གི་རྒྱབ་རྟེན་གྱི་ལུང་གི་ཆོས་སྐོར་ལ། བདེ་མཆོག་ལྷ་ལྔའི་དཀྱིལ་ཆོག སྒྲུབ་ཐབས།
མཆོད་ཕྲེང་རྣམས་མཁས་བཙུན་པས་མཛད་པ། ཁྱུང་པོའི་གནད་དྲུག ཕྱག་ཆེན་གའུམ་མའི་རྡོ་རྗེ་ཚིག་རྐང་། ཚིག་གསལ། ཁྲིད་ཡིག་མཁས་བཙུན་པས་མཛད་པ། ཆོས་དྲུག་རྡོ་རྗེའི་ཚིག་རྐང་། ཚིག་གསལ། ཐེམ་ཡིག ཁྱད་འཕགས་གདམས་པ་བཅོ་ལྔ། སྒྱུ་ལུས་གདན་ཐོག་གཅིག་མ་མཁས་བཙུན་པས་མཛད་པ།
ཆོས་དྲུག་གི་ཁྲིད་ཡིག་མཁས་བཙུན་པ་དང་། མུས་ཆེན་པས་མཛད་པ་རེ་རེ། གཏུམ་མོ་སྐོམ་དུ་འཐུང་བའི་ཞལ་ཤེས། སྒྱུ་ལུས་འཛིན་པ་རང་གྲོལ། སྒྱུ་ལུས་དབང་པོ་རབ་འབྲིང་གསུམ་གྱི་ལྷན་ཐབས། འབྲིང་དང་ཐ་མའི་གཏམ་རྒྱུད། ཆོས་དྲུག་གི་ཞལ་ཤེས་རྣམས་མཁས་བཙུན་པས་མཛད་པ། དུག་གསུམ་དག་བྱེད་ཞལ་གྱི་བདུད་རྩི། སྒྱུ་མ་རིན་ཆེན་འོད་ཀྱི་ཕྲེང་བ་རྨོག་ཅོག་པས་མཛད་པ། ཉམས་མྱོང་ཡོན་ཏན་རྒྱ་མཚོ།
འཇམ་གཅོད་རྨོག་ཅོག་པའི་གསུང་སྣ་གཉན་སྟོན་པས་བསྲིངས་པ། དེའི་བསྡུས་དོན། འོད་གསལ་འཆར་སྒོ་ངོས་འཛིན། ལམ་དྲི་མ་མེད་པ་འོད་ཀྱི་ཕྲེང་བ་སངས་རྒྱས་སྟོན་པས་མཛད་པ། ཞུས་ལན་རིན་ཆེན་སྒྲོན་མེ། ཞུས་ལན་ཟླ་བའི་དཀྱིལ་འཁོར། ཞུས་ལན་ཉི་མའི་དཀྱིལ་འཁོར། སྨིན་བཀའ་འཚོལ་བའི་གདམས་པ། ལམ་ཁྱེར་གསུམ་གྱི་རྡོ་རྗེའི་ཚིག་རྐང་། ཚིག་གསལ།
མཁས་བཙུན་པའི་ཁྲིད་ཡིག སེམས་འཆི་མེད་ཀྱི་རྡོ་རྗེའི་ཚིག་རྐང་། འཆུག་མེད་བར་དོ་གསུམ་གྱི་གདམས་པ། མཁའ་སྤྱོད་དམར་མོའི་དབང་ཆོག སྐྱེ་གནས་ལྔ་གཅིག་ཆར་དུ་དགག་པའི་འཕོ་བ། མཁའ་སྤྱོད་དཀར་མོའི་དབང་ཆོག སྒྲུབ་ཐབས་ཇོ་བོ་རྗེས་མཛད་པ། ལོ་ཆེན་གྱི་འགྱུར། དེའི་འགྲེལ་པ། སྒྲུབ་ཐབས་ཁྱུང་པོས་མཛད་པ།
ལུས་དང་གསང་བ་བྱིན་གྱིས་བརླབས་པ། དམ་ཚིག་གསོ་བ། གཏོར་མ་མཁའ་སྤྱོད་ཀྱི་རིལ་བུ་བསྒྲུབ་པ། དབང་གི་སྔོན་འགྲོ་སངས་རྒྱས་སྟོན་པས་མཛད་པ། སྒྱུ་ལུས་དབང་མོ་ཆེའི་ཆོ་ག ཆོས་དྲུག་སོ་སོའི་དབང་ཆོག་ཁྱུང་པོས་མཛད་པ། འཇུག་སྒོ་ཡོན་ཏན་ཀུན་འབྱུང་གངས་ཁྲོད་པས་མཛད་པ། བླ་མའི་དབང་བཞི། དེའི་སྒྲུབ་ཐབས། སྨོན་ལམ་བཀའ་རྒྱ་མ།
སྒྱུ་མ་ལམ་རིམ་རྩ་འགྲེལ་ནཻ་གུ་མས་མཛད་པ། དེའི་ས་བཅད་རྣམས་ཀྱི་ལུང་ཐོབ་པའི་བརྒྱུད་པ་ནི། སངས་རྒྱས་རྡོ་རྗེ་འཆང་། ཡེ་ཤེས་མཁའ་འགྲོ་མ་ནཻ་གུ་མ། མཁས་གྲུབ་ཁྱུང་པོ་རྣལ་འབྱོར། རྨོག་ཅོག་པ་རིན་ཆེན་བརྩོན་འགྲུས། དབོན་སྟོན་སྐྱེར་ཁང་པ། གཉན་སྟོན་སྦས་པའི་རྣལ་འབྱོར། འགྲོ་མགོན་སངས་རྒྱས་སྟོན་པ། མཁས་གྲུབ་གཙང་པ་ཤངས་སྟོན།
མཁས་བཙུན་རྒྱལ་མཚན་འབུམ་པ། འཇག་ཆེན་བྱམས་པ་དཔལ་བཟང་། འཇམ་དབྱངས་བློ་གྲོས་དཔལ་བཟང་། འཇག་ཆེན་ཀུན་དགའ་དཔལ་བཟང་། འཁྲུལ་ཞིག་ཚུལ་ཁྲིམས་རྒྱལ་མཚན། དྲིན་ཅན་མཁྱེན་རབ་ཆོས་རྗེ། རྗེ་བཙུན་རྡོ་རིང་པ་ཆེན་པོ། མཁན་ཆེན་ཐམས་ཅད་མཁྱེན་པ་ཚར་པ་ཆོས་རྗེ། འཇམ་པའི་དབྱངས་མཁྱེན་བརྩེ་དབང་ཕྱུག རྡོ་རྗེ་འཆང་དབང་ཕྱུག་རབ་བརྟན།
གསང་ཆེན་གདམས་པའི་མངའ་བདག་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། ཡང་ན་འཇག་ཆེན་ཀུན་དགའ་དཔལ་བཟང་། ཕ་རྒོད་བསོད་ནམས་བཟང་པོ། རྗེ་བཙུན་རྡོ་རིང་པ་མན་འདྲ། ཡང་ཁོག་ཕུབ་བཀའ་གཉིས། གཞུང་ཤིང་བཀའ་བརྒྱད། ཕྱག་ཆེན་བཀའ་ལྔ། མཁའ་སྤྱོད་དཀར་དམར། ལུས་འཆི་མེད་རིགས་གཏད་དཀར་དམར་རྣམས་དང་།
མུས་ཆེན་པའི་ཁྲིད་སོགས་ཆོས་སྣ་ཁ་གསལ་རྣམས་ཀྱི་ལུང་། ཁྲིད་སོ་སོ་དང་བཅས་པའི་བརྒྱུད་པ་ནི། ཤངས་སྟོན་པ་ཡན་འདྲ་བ་ལས། མུས་ཆེན་རྒྱལ་མཚན་དཔལ་བཟང་། བླ་མ་རྡོ་རྗེ་གཞོན་ནུ། དེ་གཉིས་ལ་མུས་ཆེན་ནམ་མཁའི་རྣལ་འབྱོར་པ་ནམ་མཁའ་རྒྱལ་མཚན། མུས་ཆེན་འཁོར་ལོ་སྡོམ་པ། ཞྭ་ལུ་བ་སངས་རྒྱས་དཔལ་བཟང་། བླ་མ་ཆོས་རྒྱལ་བཀྲ་ཤིས། འཁྲུལ་ཞིག་བྱམས་པ་ཤེར་བཟང་།
ཚར་ཆེན་ཆོས་ཀྱི་རྒྱལ་པོ། རྗེ་མཁྱེན་བརྩེ་དབང་ཕྱུག སྤྱན་རས་གཟིགས་སྐལ་ལྡན་བཟང་པོ། རྡོ་རྗེ་འཆང་དབང་ཕྱུག་རབ་བརྟན། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །སུ་ཀ་སིདྡྷིའི་དབང་བཞིའི་བྱིན་རླབས། དེའི་ཁྲིད། ཁྲིད་ཡིག་ལུང་དང་བཅས་པ་ཐོབ་པའི་བརྒྱུད་པ་ནི། གོང་གི་ཕྱག་ཆེན།
ཆོས་དྲུག་སོགས་ཀྱི་བརྒྱུད་པ་དང་འདྲའོ། ༈ །ཐུགས་རྗེ་ཆེན་པོའི་རིགས་གཏད་དཀར་དམར་གྱི་བརྒྱུད་པ་ནི། གྲུབ་ཆེན་ར་ཧུ་ལ། ཇོ་བོ་རྗེ། ནག་ཚོ། ཕྱག་སོར་བ། བྱ་ཡུལ་བ། ལྕེ་བསྒོམ་པ། སྐྱེར་ཁང་པ་མན་འདྲའོ། ༈ །རྟ་མགྲིན་གསང་སྒྲུབ་ཀྱི་རྗེས་གནང་མན་ངག་དང་བཅས་པའི་བརྒྱུད་པ་ནི།
རྟ་མགྲིན། སློབ་དཔོན་པདྨ། སྐྱེར་སྒང་པ། སངས་རྒྱས་གཉན་སྟོན། ཆོས་རྗེ་སྟོན་པ། གཙང་མ་ཤངས་སྟོན། མཁས་བཙུན་རྒྱལ་མཚན་འབུམ་པ། ཁྱུང་པོ་ཚུལ་ཁྲིམས་མགོན་པོ། རི་ཁྲོད་པ་སངས་རྒྱས་སེང་གེ སྤྲུལ་སྐུ་སངས་རྒྱས་རྡོ་རྗེ།
ཕ་རྒོད་ཐར་པ་དཔལ་བཟང་། དྲིན་ཅན་སངས་རྒྱས་རྣམ་རྒྱལ། ཚར་ཆེན་ཆོས་ཀྱི་རྒྱལ་པོ་མན་འདྲ། ཡང་ན་མཁས་བཙུན་པ། འཇག་ཆེན་པ། མཁས་བཙུན་འོད་ཟེར་བ། བྱང་སེམས་ཀུན་དགའ་ཆོས་རྒྱལ། མོན་རྫོང་རས་པ། མཁྱེན་རབ་ཆོས་རྗེ། རྗེ་རྡོ་རིང་པ།
ཚར་ཆེན་ཆོས་ཀྱི་རྒྱལ་པོ་མན་འདྲ། ཡང་རྗེ་བླ་མ་མཐུ་སྟོབས་ཀྱི་དབང་ཕྱུག་དེ་ཉིད་ཀྱི་དྲུང་དུ། གངས་ཅན་བསྟན་པའི་མངའ་བདག་དཔལ་ས་སྐྱ་པ་རྣམས་ལ་རྡོ་རྗེ་ནག་པོ་ཆེན་པོའི་ཆོས་སྐོར་བརྒྱུད་པའི་བཀའ་བབ་བཞི་ཙམ་བཞུགས་པའི་ནང་གི་རྗེས་གནང་མན་ངག་ཟབ་མོའི་ཁྲིད་སོགས་རྒྱས་ཤིང་ཞིབ་པར་ཐོབ་པ་ལས། ཐོག་མར་མགོན་པོ་ཁྲོ་བཅུའི་རྗེས་སུ་གནང་བ་་་་་་མཐའ་རྟེན་སྐུ་གསུང་ཐུགས་མི་འགྱུར་བའི་གདམས་ངག་དང་བཅས་པ། ཐོབ་པའི་བརྒྱུད་པ་ནི། རྡོ་རྗེ་འཆང་། མཁའ་འགྲོ་མ་རྡོ་རྗེ་གུར། གྲུབ་ཆེན་བྲམ་ཟེ་མཆོག་སྲེད། ནོར་བུ་གླིང་པ་བདེ་བའི་རྡོ་རྗེ། པཎ་གྲུབ་དད་བྱེད་གོ་ཆ།
ལོ་ཆེན་རིན་ཆེན་བཟང་པོ། བྲག་སྟེང་པ་ཡོན་ཏན་ཚུལ་ཁྲིམས། མལ་ལོ་ཙཱ་བ་བློ་གྲོས་གྲགས་པ། བླ་མ་ས་སྐྱ་པ་ཆེན་པོ། སློབ་དཔོན་བསོད་ནམས་རྩེ་མོ། རྗེ་བཙུན་གྲགས་པ་རྒྱལ་མཚན། ཆོས་རྗེ་ས་སྐྱ་པཎ་ཆེན། འགྲོ་བའི་མགོན་པོ་ཆོས་རྒྱལ་འཕགས་པ། དམ་པ་ཀུན་དགའ་གྲགས། བླ་མ་བདག་ཉིད་ཆེན་པོ།
མཁས་བཙུན་ནམ་མཁའ་ལེགས་པ། ཆོས་ཀྱི་རྗེ་བླ་མ་དམ་པ། སྔགས་འཆང་གཟུངས་ཀྱི་དཔལ་བ། རྗེ་བཟང་པོ་རྒྱལ་མཚན། ཆོས་རྗེ་དགེ་བ་རྒྱལ་མཚན། རྗེ་སངས་རྒྱས་མཆོག་པ། ཆོས་རྗེ་སྐྱེས་མཆོག་རྒྱལ་མཚན། གྲུབ་དབང་བཀྲ་ཤིས་སེང་གེ ཚར་ཆེན་ཆོས་ཀྱི་རྒྱལ་པོ། འཇམ་དབྱངས་མཁྱེན་བརྩེ་དབང་ཕྱུག
གྲུབ་མཆོག་བསོད་ནམས་ཆོས་འཕེལ། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཡང་ལྕམ་དྲལ་དང་ལྷ་བརྒྱད་ཀྱི་རྗེས་གནང་ཐོབ་པའི་བརྒྱུད་པ་ནི། རྡོ་རྗེ་འཆང་། འཕགས་པ་ཀླུ་སྒྲུབ། པདྨ་འབྱུང་གནས། དྷརྨཱ་པཱ་ལ། ལོ་ཆེན་རིན་ཆེན་བཟང་པོ། བྲག་སྟེང་པ་ཡོན་ཏན་ཚུལ་ཁྲིམས།
མལ་ལོ་བློ་གྲོས་གྲགས། བླ་མ་ས་སྐྱ་པ་ཆེན་པོ། སློབ་དཔོན་རིན་པོ་ཆེ། རྗེ་བཙུན་རིན་པོ་ཆེ། ཆོས་རྗེ་ས་སྐྱ་པཎྜི་ཏ། ཆོས་རྒྱལ་འཕགས་པ། དམ་པ་ཀུན་དགའ་གྲགས། དགའ་ལྡན་ཀུན་བསོད། གན་པ་རིན་ཆེན་རྒྱལ་མཚན། འགྲོ་མགོན་བསོད་ནམས་རྒྱལ་མཚན།
མཚུངས་མེད་དཔལ་ལྡན་ཚུལ་ཁྲིམས། གྲུབ་ཆེན་བུདྡྷ་ཤྲཱི། ངོར་ཆེན་ཀུན་དགའ་བཟང་པོ། མུས་ཆེན་དཀོན་མཆོག་རྒྱལ་མཚན། རྒྱལ་ཚབ་ཀུན་དགའ་དབང་ཕྱུག ཡོངས་འཛིན་དཀོན་མཆོག་འཕེལ་བ། ས་ལོ་འཇམ་པའི་རྡོ་རྗེ། ངོར་ཆེན་དཀོན་མཆོག་ལྷུན་གྲུབ། སྤྱན་སྔ་དཀོན་མཆོག་རྒྱ་མཚོ། མུས་ཆེན་སངས་རྒྱས་རྒྱལ་མཚན།
མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། ཡང་ལྕམ་དྲལ་ལྷ་བརྒྱད་གཉིས་ཀའི་བརྒྱུད་པ་ལུགས་གཅིག་ནི། ཆོས་རྒྱལ་འཕགས་པ་ཡན་ཆད་གོང་གི་བརྒྱུད་པ་དང་འདྲ་ལ། དམ་པ་ཀུན་དགའ་གྲགས། བདག་ཉིད་ཆེན་པོ། འགྲོ་མགོན་བསོད་ནམས་རྒྱལ་མཚན། བླ་ཆེན་ཀུན་དགའ་རྒྱལ་མཚན། འཇམ་དབྱངས་ནམ་མཁའ་རྒྱལ་མཚན། རྒྱ་དཀར་ཤེས་རབ་རྒྱལ་མཚན།
ས་ལོ་འཇམ་པའི་རྡོ་རྗེ། ངོར་ཆེན་དཀོན་མཆོག་ལྷུན་གྲུབ་མན་འདྲ། ཡང་ན་འཇམ་དབྱངས་ནམ་མཁའ་རྒྱལ་མཚན་ཡན་གོང་དང་འདྲ་བ་ལས། དེ་ནས་བདག་ཆེན་རྡོ་རྗེ་འཆང་བློ་གྲོས་རྒྱལ་མཚན། རྗེ་རྡོ་རིང་པ། ཚར་ཆེན་ཆོས་ཀྱི་རྒྱལ་པོ། མཁྱེན་བརྩེ་དབང་ཕྱུག རྗེ་བསོད་ནམས་ཆོས་འཕེལ། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ།
༈ །ཡང་ལྷ་བརྒྱད་ཐུན་མོང་མ་ཡིན་པའི་བརྒྱུད་པ་རྫོང་ལུགས་ནི། འཕགས་པ་ནས། ཞང་པ། ན་བཟའ་པ། བླ་མ་དམ་པ། གཟུངས་པ། དགེ་བཟང་བ། བླ་མ་རིན་ཆེན། གཟུར་ཤཱཀྱ་དཔལ་བ། རྗེ་མུས་སྲད་པ།
སྐྱི་ཆུ་བ་ཤེས་རབ་རིན་ཆེན། ཚར་ཆེན་མན་འདྲ། ཡང་ན་བྲག་ཕུག་པ་ནས། བྲག་ཕུག་པ་དཀོན་མཆོག་རྒྱལ་མཚན། ས་སྐྱ་བུ་སྟོན་དབང་ཕྱུག་དར། ཐེག་ཆེན་ཆོས་རྒྱལ། རྫོང་པ་ཀུན་དགའ་རྒྱལ་མཚན། མཁན་ཆེན་ནམ་མཁའ་ལྷུན་བཟང་། མུས་སྲད་པ་མན་འདྲ། ༈ །ལས་མཁན་པུ་ཏྲ་མིང་སྲིང་གི་ཟུར་བཀའ་ཐོབ་པའི་བརྒྱུད་པ་ནི།
རྡོ་རྗེ་འཆང་། འཕགས་པ་ཀླུ་སྒྲུབ། པདྨ་འབྱུང་གནས། དྷརྨཱ་པཱ་ལ། ལོ་ཆེན་རིན་ཆེན་བཟང་པོ། བྲག་སྟེང་པ་ཡོན་ཏན་ཚུལ་ཁྲིམས། མལ་ལོ་བློ་གྲོས་གྲགས། བླ་མ་ས་སྐྱ་པ་ཆེན་པོ། སློབ་དཔོན་རིན་པོ་ཆེ། རྗེ་བཙུན་རིན་པོ་ཆེ།
ཆོས་རྗེ་ས་སྐྱ་པཎྜི་ཏ། ཆོས་རྒྱལ་འཕགས་པ། དམ་པ་ཀུན་དགའ་གྲགས། དགའ་ལྡན་པ་ཀུན་བསོད། གན་པ་རིན་ཆེན་རྒྱལ་མཚན། འགྲོ་མགོན་བསོད་ནམས་རྒྱལ་མཚན། མཚུངས་མེད་དཔལ་ལྡན་ཚུལ་ཁྲིམས། གྲུབ་ཆེན་བུདྡྷ་ཤྲཱི། ངོར་ཆེན་ཀུན་དགའ་བཟང་པོ། མུས་ཆེན་དཀོན་མཆོག་རྒྱལ་མཚན།
རྒྱལ་ཚབ་ཀུན་དགའ་དབང་ཕྱུག ཡོངས་འཛིན་དཀོན་མཆོག་འཕེལ་བ། ས་ལོ་འཇམ་པའི་རྡོ་རྗེ། ངོར་ཆེན་དཀོན་མཆོག་ལྷུན་གྲུབ། སྤྱན་སྔ་དཀོན་མཆོག་རྒྱ་མཚོ། མུས་ཆེན་སངས་རྒྱས་རྒྱལ་མཚན། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །དཔལ་མགོན་སྟོབས་འཕྲོག་ནག་པོ་ཆེན་པོ་གདོང་བཞི་པ་བསྒྲུབ་དུས་ཐུན་མོང་མ་ཡིན་པའི་རྗེས་གནང་ཐོབ་པའི་བརྒྱུད་པ་ནི། རྡོ་རྗེ་འཆང་།
ཀླུ་སྒྲུབ། བ་ལིཾ་ཏ། སངས་རྒྱས་ཡེ་ཤེས་ཞབས། མར་མེ་མཛད་བཟང་པོ། དཔལ་བདེ་བ། བི་མ་ལ་གུཔྟ། རཏྣ་ཀིརྟི། ཁ་ཆེ་རིན་ཆེན་རྡོ་རྗེ། ཏ་ཐཱ་ག་ཏ་རཀྵི་ཏ། གཉན་ལོ་ཙཱ་བ།
གནམ་ཁ་འུབ་པ། རྗེ་ས་ཆེན། སློབ་དཔོན་རིན་པོ་ཆེ། རྗེ་བཙུན་རིན་པོ་ཆེ། ས་པཎ། འཕགས་པ། ཞང་དཀོན་མཆོག་དཔལ། བྲག་ཕུག་པ། བླ་མ་དམ་པ། མཁན་ཆེན་སེང་གེ་རྒྱལ་མཚན།
ཡར་ཀླུང་པ་ཁུ་དབོན། འཇམ་དབྱངས་ནམ་མཁའ་རྒྱལ་མཚན། བདག་ཆེན་རྡོ་རྗེ་འཆང་། རྗེ་བཙུན་རྡོ་རིང་པ། ཚར་ཆེན་ཆོས་ཀྱི་རྒྱལ་པོ། འཇམ་དབྱངས་མཁྱེན་བརྩེ་དབང་ཕྱུག རྗེ་དབང་ཕྱུག་རབ་བརྟན། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཡང་བླ་མ་དམ་པ་ནས།
བཞི་ཐོབ་པ་ཀུན་རིན། བཞི་ཐོབ་པ་བློ་གྲོས་རྒྱལ་མཚན། ཆོས་རྗེ་དགེ་བ་རྒྱལ་མཚན། མཚུངས་མེད་ཤེས་རབ་ཟླ་བ། རྗེ་བཙུན་རྡོ་རིང་པ། ཚར་ཆེན་ཆོས་ཀྱི་རྒྱལ་པོ། འཇམ་དབྱངས་མཁྱེན་བརྩེ་དབང་ཕྱུག གྲུབ་མཆོག་བསོད་ནམས་ཆོས་འཕེལ། རྗེ་དབང་ཕྱུག་རབ་བརྟན། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས།
དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །གུར་གྱི་མགོན་པོའི་ཕྱི་སྲུང་བའི་འཁོར་ལོ་ལ་བརྟེན་པའི་རྡོ་རྗེའི་བྲག་རྫོང་མའི་ཁྲིད་ཀྱི་རིམ་པ་བསྙེན་པ་བྱེད་ཚུལ་གྱི་བར་རྒྱས་ཤིང་ཞིབ་པར་སྩལ་ནས། དེ་དག་གི་ནང་གསེས་ཀྱི་མན་ངག་ཕྲན་ཚེགས་སྐོར་ལ། སྔགས་པ་ནང་རྒྱས་ཀྱི་མན་ངག་དོན་ཚན་གསུམ། མལ་ཕུར་གྱི་གདམས་པ། ཨེ་ཀ་ཛ་ཏི་ལ་བརྟེན་པའི་རིམས་བསྲུང་བ། རྨི་ངན་བཟློག་པའི་ཞལ་ཤེས། མགོན་པོའི་ཚེ་སྒྲུབ་དང་བཅས་པ། སླར་དེའི་རྗེས་སུ་ནང་གི་བྲག་རྫོང་མ་དྲག་པོ་སྔགས་བཀོད་ཀྱི་གདམས་པ། གསང་བའི་བྲག་རྫོང་མ་སེམས་ཉིད་ཡེ་ཤེས་ཀྱི་རྩལ་འདོན།
རྣམ་རྟོག་བཞི་དང་བདུད་བཞི་ཚར་བཅད་དེ་ཚེ་འདི་ཉིད་ལ་ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པའི་ཐབས་ཁྱད་པར་ཅན་རྣམས་ཉམས་ཁྲིད་དུ་ནོས་ནས། ཡང་གུར་གྱི་མགོན་པོའི་ནང་ཁྲིད་ཐུན་མོང་བ་ཡར་ཀླུང་པ་སེང་གེ་རྒྱལ་མཚན་གྱི་ཁྲིད་ཡིག་གི་སྟེང་ནས་དམིགས་ཁྲིད་ལུང་དང་བཅས་པ་དང་། ནང་ཁྲིད་ཐུན་མོང་མ་ཡིན་པ་རྗེ་ཚར་ཆེན་གྱི་གསུང་ལ་མཁྱེན་བརྩེ་བས་ཟིན་བྲིས་བཏབ་པའི་ཡི་གེ་དང་། མཁན་ཆེན་ཐམས་ཅད་མཁྱེན་པ་ཉིད་ཀྱི་གསུང་རབ་ཀྱི་སྟེང་ནས་ཉམས་ཁྲིད་སྨིན་རྒྱས་སུ་ཐོབ་ནས། དེ་དག་གི་རྒྱབ་ཆོས་ལུང་གི་སྐོར་ལ། བདག་ཆེན་རྡོ་རྗེ་འཆང་གིས་བསྒྲིགས་པའི་མགོན་པོད་མེ་འབར་མའི་ནང་གི་ནང་སྒྲུབ་གསང་སྒྲུབ་ཀྱི་རྟེན་གཞིའི་ཡི་གེ་མ་ཚང་བ་མེད་པའི་ལུང་དང་། དུས་ཕྱིས་རྗེ་ཚར་ཆེན་ཆོས་ཀྱི་རྒྱལ་པོས་བསྒྲིགས་པར་མཛད་པའི་གུར་གྱི་མགོན་པོའི་སྙན་བརྒྱུད་གླེགས་བམ། ཁ་སྐོང་གླེགས་བམ། གྱི་ལྗགས་གླེགས་བམ་རྣམས་ཡོངས་རྫོགས་ཐོབ་པའི། ཐོག་མར་སྙན་བརྒྱུད་གླེགས་བམ་ཀྱི་ཆོས་ཀྱི་རྣམ་གྲངས་ལ།
དེ་ཉིད་ཀྱི་དཀར་ཆག་ཐམས་ཅད་མཁྱེན་པ་བློ་གསལ་རྒྱ་མཚོས་མཛད་པ། ནག་པོ་ཆེན་པོའི་ལོ་རྒྱུས་ལྷ་བཀོད་མ། རང་བསྲུང་འཁོར་ལོ་སློབ་དཔོན་ནག་པོ་ཞབས་ཀྱི་གདམས་པ། རུ་མཚོན་འཛུགས་པའི་མན་ངག་སློབ་དཔོན་པདྨས་མཛད་པ། ལྷ་མོ་ཕྱི་མ་ལྟར་བསྒྲུབ་པའི་ཡིག་ཆུང་ཡིད་བཞིན་ནོར་བུ། མགོན་པོ་དང་བར་ནག་སྦྲེལ་བའི་གསང་སྒྲུབ་ཀྱི་ཡིག་རྙིང་། ཡུམ་འཇིགས་བྱེད་ཁྲག་འཐུང་མ་གཎྜེ་ལ་བརྟེན་ནས་བསྒྲུབ་པ། པུ་ཏྲའི་རྐྱལ་འབུད་ཀྱི་རྩ་བའི་ཡི་གེ དེའི་ལག་ལེན་གྱི་ཡི་གེ རྐྱལ་འབུད་ཞལ་ཤེས་ཀྱི་ཡི་གེ
ནོར་ཕྱིར་བཏང་བའི་མོན་བུ་པུ་ཏྲའི་ཡི་གེ བདུད་པུ་ཏྲའི་སྒྲུབ་ཐབས། བཤན་པ་རོ་ཁུར་གྱི་གདམས་པ། མཧཱ་ཀ་ལའི་སྒྲུབ་ཐབས་རིགས་བསྡུས་པ། སྲུང་མ་སྤྱི་ལ་དམོད་བཅོལ་སློབ་དཔོན་པདྨས་མཛད་པ། ཆོས་སྐྱོང་སྤྱིའི་སྙིང་ཆུ་བསྲེ་བ་དང་ཟབ་པའི་གནད་ལྔའི་མན་ངག་སློབ་དཔོན་པདྨས་མཛད་པ་དང་། འཁོན་ནག་ཟས་སུ་བཟའ་བའི་གདམས་པ། བསྒོམ་པ་ལྷའི་གནད་ཀྱི་མན་ངག གཏོར་མའི་མན་ངག རྦོད་གཏོང་བཟློག་པ།
ཕོ་ཉའི་ལས་སྦྱོར་ཁྱུང་གི་སྔགས་སྡེབས་ཡོད་པ། འདི་ཡན་ཡིག་རྙིང་གོང་མའི་གསུང་བགྲོས་ཀྱི་སྐོར་ཡིན་ལ། གཉིས་པ་ཨ་གཉན་དམ་པས་མཛད་པའི་སྐོར་ལ། སྔོན་འགྲོ་བཤོམ་གྱི་ཡི་གེ བྲིས་སྐུ་བསྒྲུབ་པ། གྲི་གུག ཐོད་པ། གཎྜེ། རལ་གྲི། ཐུག་ཆེན།
རྔ་ཆེན། ཁ་ཏྲཾ་ག ཕོ་ཉའི་ལས་རིམ་བསྐུལ་བ་སྟེ་དམ་པའི་ཤོག་རིལ་བཅུར་གྲགས་པ། ནག་པོ་ཆེན་པོའི་སྒྲུབ་ཐབས་སྤྱིའི་ཁོག་བསྒྲིགས་ཀྱི་ཞལ་གདམས་ཟབ་མོ། ནག་པོ་ཆེན་པོའི་སྒོ་ནས་ཆོ་འཕྲུལ་བཏང་བའི་མན་ངག རྩ་གསུམ་ལ་བརྟེན་པའི་མན་ངག་མདོར་བསྡུས་པ་གོང་མས་མཛད་པ་དེ་ལས་ཅུང་ཟད་རྒྱས་སུ་བཏང་བ། གསང་རྟེན་ལུས་ལ་སྦ་བ། གྲི་སྙིང་བརྟག་པ། གྲི་སྙིང་འཁོར་ལོའི་ཐུན་མོང་མ་ཡིན་པའི་བཅའ་ཐབས། རབ་གནས་ཞག་བདུན་མ་དང་བཅས་པ།
འཁོར་ལོ་དང་ལིང་གའི་བྲི་ཡིག་ཤིན་ཏུ་ཟབ་པ། ལྷ་བརྒྱད་ཀྱི་བསྙེན་སྒྲུབ་ལས་གསུམ་གྱི་ཞལ་གདམས། སྔགས་ཀྱི་བཟླས་ཐབས། ལས་བཞིའི་འཕྲིན་ལས་ཀྱི་དམིགས་པ། ཆིངས་ཆེན་དྲུག་གི་ཞལ་གདམས།་་་་་ གོང་གི་བསྒོམ་པ་ལྷའི་མན་ངག་སོགས་ཀྱང་འདིའི་མཚམས་ན་སྣང་། གཏོར་ཆེན་གྱི་ཡིག་ཆུང་། གཏོར་མའི་སྒོ་ནས་དགྲ་བགེགས་ཀྱི་སྲོག་འཕྲོག་པ། གཏོར་མའི་སྒོ་ནས་བསད་ལས་ཀྱི་ཡི་གེ་རྙིང་པ། དཔལ་འབར་བརྟག་པ།
ནག་པོ་ཆེན་པོ་འཁོར་བཅས་ཀྱི་སྔགས་བྱང་རྒྱས་པ། སྔགས་བྱང་བསྡུས་པ་ཡར་ཀླུང་པའི་ཟིན་བྲིས་དངོས་ལ་ཞལ་བཤུས་གཅིག བཅའ་རྟེན་གྱི་སྐབས་སུ་ཉེ་བར་མཁོ་བ་དཔལ་མགོན་བདུན་ཅུ་བསྟན་མ་བཅུ་གཉིས་སོགས་ཀྱི་སྲོག་སྔགས་ཚན་པ་ལྔའི་ངོས་འཛིན། ནག་པོ་ཆེན་པོའི་སྤྱན་འདྲེན་སྔགས་བྱང་དང་བཅས་པ་་་་་་དཀར་ཆག་ནང་ལྟར། འདི་རྣམས་བར་སྐབས་ཀྱི་སྙན་བརྒྱུད་འཛིན་པའི་སྐབས་ན་ཡོད། སྲུང་འཁོར་མདུན་གང་མ་དང་། སེར་བ་བསྲུང་བ། མདུན་གང་འཕགས་པའི་སྲུང་འཁོར་གྱི་ཞལ་ཤེས། བྱད་མ་སྲུང་འཁོར་ཅན་བསད་པ། ཟབ་པ་རླུང་གི་འཁོར་ལོའི་སྦྱོར་བ།
སྦྱིན་སྲེག་ཚིགས་བཅད་མ། འཕྲིན་ལས་བཞིའི་བྲོ་བརྡུང་བ་རྣམས་སོ། ། གསུམ་པ་བར་སྐབས་ཀྱི་སྙན་བརྒྱུད་འཛིན་པའི་གསུང་བགྲོས་ཀྱི་སྐོར་ལ་ཟབ་པའི་གནད་ཀྱི་མན་ངག་གི་ཡི་གེ་བར་སྡིང་པས་མཛད་པ། ཟངས་གྲི་ཅན་གྱི་སྔགས་དང་བསྐྱེད་ཆོག་གི་ཡི་གེ མགོན་པོའི་གསང་བའི་མན་ངག་བླ་མ་དམ་པས་ཡར་ཀླུང་པ་ལ་གནང་བ། ཟུར་པ་ནང་སྒྲུབ་ཀྱི་ཡི་གེ་ཡར་ཀླུང་པས་མཛད་པ། བསྙེན་པའི་ཞལ་ཤེས་སྔགས་འཆང་ཀུན་དགའ་ཟླ་བས་མཛད་པ། དེས་མཛད་པའི་བསྙེན་སྒྲུབ་ལས་གསུམ་གྱི་རྟགས་ཀྱི་ཡི་གེ པུ་ཏྲའི་གཏོར་ཆོག་ཐེག་ཆེན་ཆོས་རྒྱལ་གྱིས་མཛད་པ། གུར་ཞལ་རྣམ་གཉིས་ཀྱི་བླ་མ་བརྒྱུད་པའི་མཚན་བྱང་སྐད་གཉིས་སྦྱར་བ།
བཞི་པ་བདག་ཆེན་རྡོ་རྗེ་འཆང་གི་གསུང་གི་སྐོར་ལ། ནག་པོ་ཆེན་པོའི་མན་ངག་གི་ཁོག་ཕུབ་ཀྱི་ཡི་གེ ལྷ་བརྒྱད་ཀྱི་སྒྲུབ་ཐབས་གསང་བ་ཡིད་བཞིན་ནོར་བུ། མེ་འབར་བའི་དཀར་ཆག ནང་སྒྲུབ་གསང་སྒྲུབ་ཀྱི་གནད་ཀྱི་ཟིན་བྲིས། ཁྲོ་བཅུའི་སྲུང་འཁོར་ལ་ཉེ་བར་མཁོ་བ། ཨུཥྞི་ཥའི་མན་ངག གཏོར་ཟློག་གི་ཞལ་ཤེས། བདག་ཆེན་པའི་གསུང་ལ་ཡང་དགོན་དཔལ་ལྡན་བཀྲ་ཤིས་པས་ཟིན་བྲིས་མཛད་པ་ཤོག་རིལ་དྲུག་པའི་ལག་ལེན། རུ་མཚོན་གཏོར་ཆེན།
མདོས་ཀྱི་ཟིན་བྲིས་རྣམས་སོ་སོར་ཡོད། ཟུར་པ་གསང་བ་ཐུན་མོང་མ་ཡིན་པའི་ཟབ་པའི་གནད་ཀྱི་མན་ངག་ལས། ཐུན་མོང་མ་ཡིན་པའི་བསྙེན་པའི་མན་ངག གསང་བ་ཡང་ཏིག་སེམས་ཀྱི་གནད་ལྔ་ལ་བརྟེན་ནས་མཁའ་འགྲོའི་འཁུ་ལྡོག་སྤངས་ཏེ་བྲན་གཡོག་ལྟར་བསྟེན་པའི་མན་ངག ལས་སྦྱོར་གྱི་སྔོན་འགྲོའི་ལིང་ག་བྲི་བ། དགུག་གཞུག་བྱ་བ། ཁ་སྦྱོར་དབྱེ་བ་རྣམས་སོ། ། ལྔ་པ་རྡོ་རིང་རིན་པོ་ཆེས་མཛད་པའི་སྐོར་ལ། ནག་པོ་ཆེན་པོའི་འཁུ་ལྡོག་སྤངས་པ། ཐུན་མོང་མ་ཡིན་པའི་བསྙེན་པ།
སྲོག་ཕུར་གྱི་མན་ངག་རྣམས་གཅིག་ཏུ་དྲིལ་བའི་ཡི་གེ ཁ་སྦྱོར་དབྱེ་བ་བརྒྱད་ཀྱི་ཡི་གེ ནང་སྒྲུབ་ཐུན་མོང་མ་ཡིན་པ་དང་། གསང་སྒྲུབ་ཀྱི་ཁྲིད་ཡིག བྲག་རྫོང་མའི་ཁྲིད་ཡིག་རྒྱས་པ། ནང་གི་བྲག་རྫོང་མ། གསང་བའི་བྲག་རྫོང་མ། སེར་བ་བསྲུང་བ། སྔགས་པ་ནང་རྒྱས། བྲན་བདུད་ཀྱི་གཏོར་ཆོག་ཡི་གེ་རྣམས་སོ། །
དྲུག་པ་རྡོ་རྗེ་འཆང་སྒོ་རུམ་པའི་གསུང་གི་སྐོར་ལ། ནག་པོ་ཆེན་པོའི་བླ་མའི་རྣལ་འབྱོར། མགོན་རྐྱང་་་་་་བ་རི་བའི་ལུགས། གི་རྗེས་གནང་གི་ཡི་གེ ལྷ་བརྒྱད་ཀྱི་མཆོད་གཏོར་བསྡུས་པ། བྲིས་སྐུ་བྲི་ཐབས། བྲག་རྫོང་མའི་ཁྱད་པར་གྱི་ཞལ་ཤེས།་་་་་ རྡོ་རིང་པའི་གསུང་ལས་ཟིན་བྲིས་གནང་བ་དེ་ཨེ་ཡིན་བརྟག དབང་བསྡུད་ཀྱི་དམིགས་པ། དབང་གི་སྦྱིན་སྲེག
དེའི་ཞལ་ཤེས། ཚེ་སྒྲུབ་འཁོན་གཅུགས་སྦྱངས་པ། བསྙེན་པའི་དམིགས་པ། ཤཱ་ས་ནའི་རིམས་སྲུང་། ལས་བཞིའི་བསྐུལ་རྣམས་སོ། ། བདུན་པ་ཚར་ཆེན་ཆོས་ཀྱི་རྒྱལ་པོའི་གསུང་གི་སྐོར་ལ། བླ་མ་མཆོད་པའི་ཆོ་ག་དངོས་གྲུབ་རིན་པོ་ཆེའི་བང་མཛོད། གསོལ་འདེབས་རྣམ་ཀུན་མ། སྙན་བརྒྱུད་པོ་ཏིའི་དཀར་ཆག ཁ་སྐོང་པོ་ཏིའི་དཀར་ཆག
གྱི་ལྗངས་ལུང་པོ་ཏིའི་དཀར་ཆག དུད་སོལ་མའི་དཀར་ཆག ནག་པོ་ཆེན་པོའི་ཆོས་སྐོར་གྱི་ཁོག་ཕུག་སྙན་བརྒྱུད་རིན་ཆེན་ལྡེ་མིག ཁྲོ་བཅུའི་རྗེས་གནང་གི་ཡི་གེ ཟངས་གྲི་ཅན་རྣམ་གཉིས་ཀྱི་རྗེས་གནང་གི་ཡི་གེ་བཀའ་རྒྱ་མ། གཏོར་བསྔོ་རྒྱས་བསྡུས་འབྲིང་གསུམ། མགོན་པོའི་ཚེ་སྒྲུབ། བྲག་རྫོང་མ་དང་། གསང་ཁྲིད་ཀྱི་རྒྱུན་གྱི་ཉམས་ལེན། ལྷ་བརྒྱད་ཀྱི་སྲུང་འཁོར་མདུན་གང་མ།
སྲུང་འཁོར་བྲི་ཐབས་ཀྱི་ཡི་གེ གསང་སྒྲུབ་ཀྱི་སྐབས་སུ་ཉེ་བར་མཁོ་བའི་གསུང་བགྲོས། གུར་གྱི་རྒྱུད་ལས་ནང་སྒྲུབ་དང་། གསང་སྒྲུབ་བསྟན་ཚུལ། གསང་རྟེན་བླ་རྡོ་བཅའ་ཐབས། སྤུ་གྲི་སོ་འདེབས་ཀྱི་མན་ངག ཨེ་ཀ་ཛ་ཏི་ལ་བརྟེན་ནས་རིམས་ནད་བསྲུང་བ། ནག་པོ་ཆེན་པོ་ཀླུ་ཆེན་བརྒྱད་ཀྱིས་བསྐོར་བའི་སྒོ་ནས་ཆར་དབབ་པ། སྙིང་ཆུ་བསྲེ་བའི་ཞལ་ཤེས། བྲག་རྫོང་མའི་ཟབ་གནད་ཀྱི་བསྡུས་དོན།
བྲག་རྫོང་མའི་ཕྱི་རོལ་རྫས་ཀྱི་མན་ངག་ཞལ་ཤེས་དང་བཅས་པ། མལ་ཁུར་གྱི་ཡི་གེ གཏོར་མ་ལ་བརྟེན་ནས་དགྲ་རང་གཤེད་རང་ལ་དབབ་པ། སེར་བ་བསྲུང་འབེབས་ཀྱི་མན་ངག ཐོག་བསྲུང་དང་ཤྭ་བཟློག་གི་ཡི་གེ་་་་་འདི་སེར་བ་བསྲུང་བའི་ནང་ཞར་བྱུང་དུ་བཀོད་པར་སྣང་། ཕྱི་རྟེན་གཟུངས་འཛུགས་པའི་ཡི་གེ རུ་མཚོན་འཛུགས་པའི་ཡི་གེ གཏོར་བཟློག་གི་ཆོ་ག་དགྲ་བགེགས་ཀྱི་སྟོབས་འཕྲོག་རོལ་པ། བསྟོད་བསྐུལ་འོག་མིན་མ། པུ་ཏྲའི་བསྐང་གསོ་འཕྲིན་ལས་ལྷུན་གྲུབ།
བསྐང་རྫས་བྱིན་རླབས་དང་བཅས་པ་དྲི་བ་ལྷག་བསམ་རབ་དཀར། ལྷ་བརྒྱད་ཐུན་མོང་མ་ཡིན་པ་དང་། ལྷ་བཅུ་གཉིས་མའི་རྗེས་གནང་གི་ཡི་གེ་སྟེ་དཀར་ཆག་ནང་བཞུགས་ཡིག་སྣ་སུམ་བཅུ་སོ་དགུ། དཀར་ཆག་ན་མི་གསལ་བ། བྲན་བདུད་ཀྱི་རྗེས་གནང་ཐུན་མོང་མ་ཡིན་པའི་ཡི་གེ་བཀའ་རྒྱ་མ། བསྙེན་པའི་ཞལ་གདམས་ཚིགས་བཅད་མ། གཏོར་སྒྲུབ་ཀྱི་ལྷན་ཐབས་དངོས་གྲུབ་རོལ་མཚོ། གཏོར་མ་གསུམ་གྱི་རྣམ་བཤད་རྣམས་སོ། ། རྨི་ལྟས་ངན་པ་བཟློག་པའི་ཟབ་མོ་རླུང་གི་འཁོར་ལོ་བྱ་བ་གཅིག་ཀྱང་ཐོབ། བརྒྱད་པ་ཐམས་ཅད་མཁྱེན་པ་མཁྱེན་བརྩེ་དབང་ཕྱུག་གི་གསུང་གི་སྐོར་ལ།
འཕྲིན་ལས་འདོད་དོན་གསོལ་གདབ། མགོན་པོའི་ཆོས་སྐོར་ཐོབ་ཚུལ་ཚིགས་བཅད་མ། ནག་པོ་ཆེན་པོ་ལ་གསོལ་བ་འདེབས་པ། ལྷ་བརྒྱད་སྦྲགས་སྒྲུབ་ཀྱི་ཕྱི་རོལ་མཆོད་པ། ལས་བཞིའི་མཆོད་པ་བཤམ་ཚུལ་དང་། སྤོས་སྦྱོར་གྱི་ཟིན་བྲིས། ཁྲོ་བཅུའི་རྗེས་གནང་བྱེད་ཚུལ། ཟངས་གྲི་སྐོར་གསུམ་གྱི་གཏོར་ཆོག སྲུང་འཁོར་གྱི་སྒོ་ནས་བསྙེན་པ་བྱེད་ཚུལ་ཤོག་གཅིག་མ། དྲི་ཤུ་ལ་བརྟེན་པའི་རིམས་བསྲུང་ཆུང་ངུ་།
ལྷ་བརྒྱད་ཐུན་མོང་མ་ཡིན་པའི་རྗེས་གནང་གི་ཟིན་བྲིས། ལྷ་བཅུ་གཉིས་མའི་རྗེས་གནང་གི་ཡི་གེ བྱད་མ་རང་གཤེད་རང་ལ་དབབ་པའི་མཐུ་སྟོབས་རྡོ་རྗེའི་མེ་ཆར་ཏེ་ལུང་རྒྱུན་བཞུགས་པའི་ཡིག་སྣ་བཅུ་གསུམ། ཡང་ཡིག་རྙིང་ལ། གཏོར་མའི་བཀྲ་བརྟག་ཐབས། སྡེ་བརྒྱད་སྤྱིའི་གནད་ཁྱད་པར་གྱི་གནད་དང་བཅས་པ། ཞུས་ལན་གནད་ཀྱི་ཐུར་མ། རྨི་ལམ་བརྟག་པ་ཤེལ་གྱི་མེ་ལོང་། ཡིག་སྣ་ཀུན་ཐུབ། ཐོད་ངན་ཀུན་ཐུབ།
རྒྱ་གསུམ་བཀྲོལ་བའི་མན་ངག་ཤོག་གཅིག་མ་རྣམས་སློབ་དཔོན་པདྨས་མཛད་པ་སྟེ་སྙན་བརྒྱུད་པོ་ཏི་དཀར་ཆག་ནང་བཞུགས་ཆ་ལག་དང་བཅས་པ་ཚང་བར་ཐོབ། ཡང་ཁ་སྐོང་པོ་ཏི་ཐོབ་པའི་ཆོས་ཀྱི་རྣམ་གྲངས་ལ། ནག་པོ་ཆེན་པོའི་གཏམ་རྒྱུད། ལྷ་མོ་བཤན་པ་ནག་མོའི་རྒྱུད་ལེའུ་བཅུ་བདུན་པ། ལྷ་མོ་ནག་མོའི་གཟུངས། ལྷ་མོ་ནག་མོ་ཞེས་བྱ་བའི་ཐེག་པ་ཆེན་པོའི་མདོ། ལོ་ཆེན་རིན་བཟང་པོའི་རྣམ་ཐར་གུ་གེ་ཁྲི་ཐང་པས་མཛད་པ། ཡར་ཀླུང་པ་ཁུ་དབོན་གྱི་རྣམ་ཐར་བསམ་གཏན་གླིང་པ་ནམ་མཁའ་བསོད་ནམས་ཀྱིས་མཛད་པ། དཀར་ཆག་ན་གསལ་བ་ལ། ཁ་ཆེ་པཎ་ཆེན་གྱིས་ས་པཎ་ལ་གནང་བའི་གསང་སྒྲུབ་སྐོར་གསུམ་གྱི་རྒྱ་གཞུང་།
ལོ་རྒྱུས་ཀྱི་ཡི་གེ བསྙེན་སྒྲུབ་ལས་གསུམ་གྱི་ཡི་གེ མལ་ལོ་ནས་བརྒྱུད་པའི་ལོ་རྒྱུས་ཀྱི་སྐོར་ལ། མགོན་པོའི་ལོ་རྒྱུས། ལས་མགོན་གྱི་ལོ་རྒྱུས་རྣམས་དམ་པས་མཛད་པ། མགོན་པོ་གཤིན་རྗེ་ལྟར་བསྒྲུབ་པའི་གཏམ་རྒྱུད་ཀྱི་རྟོག་པ། རྗེས་གནང་གི་སྐབས་སུ། ལྷ་བཅུ་གཉིས་མའི་རྗེས་གནང་སྤྲུ་ལུང་པ་ཀུན་སྨོན་གྱིས་མཛད་པ། ལྕམ་དྲལ་གྱི་རྗེས་གནང་ཨ་ནནྡ་པས་མཛད་པ། དེའི་རྗེས་གནང་ཆོས་རྗེ་བཟང་པོ་རྒྱལ་མཚན་པས་མཛད་པ།
ག་ཡ་དྷ་ར་ལུགས་ཀྱི་མགོན་རྐྱང་གི་རྗེས་གནང་བྱ་ཚུལ། དབང་གི་སྐོར་ལ། དཀྱིལ་ཆོག་ཐེག་ཆེན་ཆོས་རྒྱལ་གྱིས་མཛད་པ། དཀྱིལ་འཁོར་གྱི་ཐིག་རྩ། མངོན་རྟོགས། སིནྡྷུ་རའི་དབང་ཆོག་རྣམས་ཀྱི་ཟུར་འདེབས་ཐམས་ཅད་མཁྱེན་པ་རྡོ་རྗེ་གདན་པས་མཛད་པ། སྒྲུབ་ཐབས་བདུད་ལས་རྣམ་པར་རྒྱལ་བ་དང་། དཀྱིལ་ཆོག་རྫོང་པ་ཀུན་དགའ་རྒྱལ་མཚན་པས་མཛད་པ། རྒྱུད་ཀྱི་སྐོར་ལ། ལྷ་མོ་མཚན་བརྒྱ་རྩ་བརྒྱད་ཀྱི་བསྟོད་པ།
མ་མོ་སྲོག་གི་འཁོར་ལོ་ཞེས་བྱ་བ་ལེའུ་ཉི་ཤུ་ཡོད་པ། གཞན་ཡང་དཀར་ཆག་ན་གསལ་བ་རྒྱུད་དང་། ལྷ་མོའི་གཟུངས་སོགས་ཡིག་སྣ་བཞི་ཙམ་སྣང་། སྒྲུབ་ཐབས་ཀྱི་སྐོར་ལ། ཕོ་རྐྱང་གི་སྒྲུབ་ཐབས་ཤོག་སྔོན་ཅན་ཞེས་བྱ་བའི་སྒྲུབ་ཐབས་དམ་པས་མཛད་པ། ཡང་ཕོ་རྐྱང་བཀའ་སྡོད་ལྟར་བསྒྲུབ་པ་དང་། མོ་རྐྱང་གི་སྒྲུབ་ཐབས་དང་། བེར་ནག་ཟངས་གྲི་ཅན་གྱི་སྒྲུབ་ཐབས་རྣམས་དམ་པས་མཛད་པ། བསྐང་གསོའི་སྐོར་ལ། མདོས་བསྐང་རྒྱས་པ་དམ་པས་མཛད་པ།
གཏོར་མདོས་ཐུན་མོང་བའི་བསྐང་གསོ་ཆོས་ཉིད་མ་དམ་པས་མཛད་པ། ནག་པོ་མཆོད་རྟེན་མ་སྔགས་འཆང་གཟུངས་པས་མཛད་པ།་་་་་ འདི་གཞན་དག་ལ་དམ་པས་མཛད་པར་འདོད་ཀྱང་། རང་ལུགས་ལ་གཟུངས་པས་མཛད་པ་རྟོགས་དགོས་སོ། ། གཟུངས་འཛུགས་ཐབས་དམ་པས་མཛད་པ། གཟུངས་འཛུགས་དང་བཀའ་བསྐོ་འཕགས་པས་མཛད་པ། མངའ་གསོལ་དམ་པས་མཛད་པ། བསྐང་གསོ་དམ་པ་གཅུང་གིས་མཛད་པ། བསྐང་གསོ་བླ་ཆེན་གྲགས་འོད་པས་མཛད་པ། མདོས་བསྐང་བླ་ཆེན་བསོད་བློས་མཛད་པ།
མདོས་བསྐང་ཀུན་དགའ་ཟླ་བས་མཛད་པ། མདོས་བསྐང་ཆོས་རྗེ་བཟང་པོ་རྒྱལ་མཚན་པས་མཛད་པ། དེས་མཛད་པའི་མདོས་ཀྱི་གཤོམ་ཡིག ལྷ་མོའི་མདོས་བསྐང་སློབ་དཔོན་པདྨས་མཛད་པ། མགོན་པོའི་མངའ་གསོལ་བདག་ཆེན་གྲགས་པ་བློ་གྲོས་པས་མཛད་པ། ཆོས་སྐྱོང་གི་བསྐང་བཤག་བླ་མ་དམ་པས་མཛད་པ། བསྐང་གསོ་ཆུང་ངུ་དམ་པས་མཛད་པ། གཏོར་མདོས་ཀྱི་བསྐང་གསོ་དང་བྱིན་རླབས་ཀྱི་ཆོ་ག་མཐོང་བ་དོན་ལྡན་རྫོང་པ་ཀུན་དགའ་རྒྱལ་མཚན་པས་མཛད་པ། ནག་པོ་མཆོད་རྟེན་གྱི་ས་བཅད་བོ་དོང་དགེ་སེང་པས་མཛད་པ། བསྐང་གསོ་རྒྱས་འབྲིང་བསྡུས་གསུམ་གྱི་ཐེམ་ཡིག་མུས་སྲད་པས་མཛད་པ།
བསྐང་བ་རྙིང་པ་རྣམས་ལས་ཟུར་དུ་ཕྱུང་བ་བདག་ཆེན་རྡོ་རྗེ་འཆང་གིས་མཛད་པ། དེས་མཛད་པའི་མདོས་གཞུང་རྒྱས་པ། དེས་མཛད་པའི་ལྷ་མོའི་བསྐང་གསོ། དེས་མཛད་པའི་ཐོབ་རྒྱལ་གྱི་རྫོང་རིར་བཀའ་བསྒོ་བའི་ཡི་གེ བསྟོད་པའི་སྐོར་ལ། ནག་པོ་ཆེན་པོ་ལ་བརྟག་བསྟོད་བྲམ་ཟེ་མཆོག་སྲེད་ཀྱིས་མཛད་པ། བསྟོད་པའི་ཕྲེང་བ་བྲམ་ཟེས་མཛད་པ། བསྟོད་བསྐུལ་སློབ་དཔོན་བྷ་ཝ་ལྷས་མཛད་པ། མཻ་ཏྲི་པས་མགོན་པོ་ཞལ་གཟིགས་དུས་མཛད་པ། སློབ་དཔོན་ཨ་བྷ་ཡས་ཞལ་གཟིགས་དུས་བསྟོད་པ།
པཎྜི་ཏ་སྤྱན་ཆེན་པོས་དུར་ཁྲོད་བསིལ་བའི་ཚལ་དུ་ཞལ་གཟིགས་དུས་བསྟོད་པ། བླ་མ་དམ་པས་མཛད་པའི་བསྟོད་པ། ཐེག་ཆེན་ཆོས་རྒྱལ་གྱིས་མཛད་པའི་བསྟོད་པ། ས་སྐྱ་པ་ཆེན་པོས་མཛད་པའི་བསྟོད་པ། རྡོ་རྗེ་གདན་པ་ཤྲཱི་ཝན་སིདྡྷས་མཛད་པའི་བསྟོད་པ། ལྷ་མོའི་བསྟོད་པ་ལ། ཐོད་པ་དགུ་བརྩེགས་མ་བདུད་རི་ཏི་འགོང་གཡག་གིས་མཛད་པ། ལྷ་མ་སྲིན་གྱི་བསྟོད་པ་དྲང་སྲོང་ཀེའུ་ཏེས་བསྟོད་པ། མཻ་ཏྲི་པས་ལྷ་མོ་ཞལ་གཟིགས་དུས་བསྟོད་པ། ཨ་བྷ་ཡས་ཞལ་གཟིགས་དུས་བསྟོད་པ།
ནམ་མཁའ་ལྡིང་གི་རྒྱལ་པོ་གསེར་མིག་ཅན་གྱིས་ཡན་ལག་བདུན་པའི་སྒོ་ནས་བསྟོད་པ། ཆོས་རྗེ་བླ་མ་དམ་པས་བསྟོད་པ། ཤྲཱི་ཝན་སིངྷས་བསྟོད་པ། བསྐུལ་ལ། ལས་མགོན་རུ་འདྲེན་དང་བཅས་པའི་དྲག་བསྐུལ་བྲམ་ཟེས་མཛད་པ། མགོན་པོའི་བསྐུལ་འོད་ལྡན་དཔལ་གྱིས་མཛད་པ། གནོད་སྦྱིན་ཁྱུང་མགོ་ཅན་གྱི་བསྟོད་བསྐུལ་གྱི་ཡི་གེ་རྙིང་པ། འཁོར་བཅས་ཀྱི་གཏོར་བསྐུལ་དམ་པས་མཛད་པ། ཐུན་མོང་གི་འཁོར་བརྒྱད་བརྒྱད་དྲུག་ཅུ་རྩ་བཞི་ལ་སོགས་པའི་བསྐུལ། ཕྱོགས་སྐྱོང་བཅུ་ལ་སྤྲུལ་པ་དང་བཅས་པའི་བསྐུལ།
ཕོ་ཉ་ལྔ་གཎྜེའི་ཁྲོ་ཚོགས་དང་བཅས་པའི་བསྐུལ། རུ་འདྲེན་སྡེ་བཞིའི་ཟོར་བསྐུལ་རྣམས་དམ་པས་མཛད་པ། མགོན་པོའི་གཏོར་བསྐུལ་ཇོ་ནང་ལོ་ཙཱ་བ་བློ་གྲོས་དཔལ་གྱིས་མཛད་པ། ནག་པོ་ཆེན་པོའི་ཆོས་སྐོར་གྱི་དཀར་ཆག་དང་། གྱི་ལྗང་ལུགས་ཀྱི་ཆོས་སྣའི་རྐང་གྲངས་མུས་སྲད་པས་མཛད་པ་དང་། པུ་ཏྲ་མིང་སྲིང་རུ་འདྲེན་དང་བཅས་པའི་འཆམ་ཡིག་ཐམས་ཅད་མཁྱེན་པ་རྡོ་རྗེ་གདན་པས་མཛད་པ། ངོར་ལུགས་ལ། ནག་པོ་ཆེན་པོའི་ཆོས་སྐོར་གྱི་དཀར་ཆག ལྷ་བརྒྱད་རྗེས་གནང་གི་ཡི་གེ ཁྲོ་བཅུའི་སྲུང་འཁོར།
གཏོར་ཆོག་དགྲ་ལས་རྣམ་རྒྱལ། བསྟོད་པ་བདུད་ལས་རྣམ་རྒྱལ། མན་ངག་གཡུལ་ལས་རྣམ་རྒྱལ། བསྐང་གསོ་ཧེ་རུ་ཀ་དཔལ་མ་རྣམས་རྗེ་རྡོ་རྗེ་འཆང་གིས་མཛད་པ། གདོང་བཞི་པའི་བསྐང་གསོའི་ལག་ལེན་ཀུན་དབང་པས་མཛད་པ། གཏོར་སྒྲུབ་ངོར་ལུགས་ཀྱི་ཟིན་བྲིས་སོ། ། བདག་ཆེན་རྡོ་རྗེ་འཆང་གི་མན་ངག་དཔལ་ལྡན་རྒྱལ་པོ་ནས་བརྒྱུད་པ་ལ། ནང་སྒྲུབ་ཀྱི་ཡི་གེ་ཞི་དྲག་གཉིས། པུ་ཏྲའི་རྗེས་གནང་གི་ཡི་གེ གཏོར་མ་ལ་བརྟེན་ནས་དགྲ་བསད་པ།
བཙན་པོའི་མཁར་དུ་བཅུག་པ། རྨི་ལམ་ངན་པ་ཞི་བ། བྲག་རྫོང་མའི་ཞལ་ཤེས་རྣམས་འཇམ་དབྱངས་སངས་རིན་པས་མཛད་པ། འདི་རྣམས་ཚར་ཆེན་གྱིས་བདག་ཆེན་ངག་པ་ལ་གསན། མགོན་པོ་ཆེ་ཆུང་གི་བསྙེན་པ་བྱེད་ཚུལ། གང་ཐུགས་སྐུལ་བྱེད་མ་བདག་ཆེན་ངག་གི་དབང་ཕྱུག་པས་མཛད་པ། ཐོར་བུའི་སྐོར་ལ། ཆོས་སྐྱོང་གི་བསྐང་གསོ་རིན་ཆེན་འབར་མ། མགོན་པོ་སྔོན་བྱུང་གི་རྒྱུད་ནས་བཤད་པའི་མགོན་པོ་རིགས་དྲུག་གི་མངོན་རྟོགས། རིགས་དྲུག་གི་རྗེས་གནང་གི་ཡི་གེ་རྣམས་བོ་དོང་པཎ་ཆེན་ཕྱོགས་ལས་རྣམ་རྒྱལ་གྱིས་མཛད་པ།
ཆོས་སྐྱོང་སྤྱིའི་བསྐང་བཤག གུར་ཞལ་ལས་མགོན་དང་བཅས་པའི་བསྟོད་པ་སྟག་ཚང་ལོ་ཙཱ་བས་མཛད་པ་སྟེ་ཁ་སྐོང་གླེགས་བམ་གྱི་སྐོར་འདི་དག་ཆེད་གཉེར་ཆེན་པོས་ལེགས་པར་ཐོབ་པའོ། ། ཡང་མགོན་པོད་ཀྱི་ལྗང་ལུགས་ཀྱི་རྣམ་གྲངས་ལ། བརྒྱུད་པའི་གསོལ་འདེབས་ལམ་རིམ་དང་བཅས་པ་ཐམས་ཅད་མཁྱེན་པ་མཁྱེན་བརྩེ་དབང་ཕྱུག་གིས་མཛད་པ། མགོན་པོའི་སྐྱེ་རྒྱུད་ཀྱི་ཡིག་རྙིང་། ལྷ་དངོས་དང་བརྒྱུད་པའི་ལོ་རྒྱུས་སྟོན་པའི་ཡི་གེ་དྷརྨ་གཟི་བརྗིད་ཀྱིས་མཛད་པ། དབང་དང་རྗེས་གནང་གི་སྐོར་ལ། དབང་ཆོག་གི་ཡི་གེ་བྲམ་ཟེས་མཛད་པ་གཉིས། ལྷ་བཅུ་བདུན་མའི་དབང་གི་ཟིན་བྲིས། དབང་ཆོག་གི་བསྡུས་དོན།
དགའ་ལྡན་པ་ཀུན་བསོད་ཀྱིས་མཛད་པའི་དབང་ཆོག དབང་གི་ལག་ལེན་དྷརྨཱ་གཟི་བརྗིད་ཀྱིས་མཛད་པ། གཅེར་བུ་དང་བྲན་བདུད་ཀྱི་རྗེས་གནང་གི་ཟུར་འདེབས་ཀྱི་ཡིག་རྙིང་། རྒྱུད་ཀྱི་སྐོར་ལ། གཙོ་རྐྱང་སྟོན་པའི་རྒྱུད་གུར་ནས་ཕྱུང་བ། མགོན་པོ་ཁྲོས་པའི་རྒྱུད་གུར་ནས་ཕྱུང་བའི་ནག་པོ་ཆེན་པོའི་རྒྱུད་བཅུ་བདུན་མ་སྟོན་བྱེད་དུར་ཁྲོད་ནག་པོའི་རྒྱུད་ལེའུ་བཅུ་གཉིས་པ།་་་་་ འདི་དཀར་ཆག་ན་མི་གསལ། རྒྱུད་འདིའི་སྔགས་བཏུའི་ལེའུ་འགྱུར་ཁྱད་ཚིགས་བཅད་མ། རྒྱུད་ཀྱི་དོན་འགྲེལ་བཞི་སྡོམ་བཅུ་པ། དུར་ཁྲོད་ནག་པོའི་བྱུང་ཁུངས་སྟོང་ཐུན་གྱི་ཁོག་དོན་བསྡུས་པ་དྷརྨ་གཟི་བརྗིད་ཀྱིས་མཛད་པ།
དེས་མཛད་པའི་རྒྱུད་ཀྱི་བསྡུས་དོན། དེས་མཛད་པའི་དུར་ཁྲོད་ནག་པོའི་རྣམ་བཤད་རྡོ་རྗེའི་ཚིག་དོན་གསལ་བྱེད། སྒྲུབ་ཐབས་ཀྱི་སྐོར་ལ། སྒྲུབ་ཐབས་བསྡུས་པ་དཔའ་བོ་གཅིག་པའི་རྒྱ་གཞུང་བྲམ་ཟེས་མཛད་པ། དེའི་བསྡུས་དོན་དྷརྨཱ་གཟི་བརྗིད་ཀྱིས་མཛད་པ། སྒྲུབ་ཐབས་འབྲིང་པོ་ནག་པོ་ཕུར་བུའི་སྒྲུབ་ཐབས་བྲམ་ཟེས་མཛད་པ། སྲོག་ཕུར་གྱི་ཡི་གེ་བྲམ་ཟེས་མཛད་པ། ཕུར་བུའི་སྒྲུབ་ཐབས་ཀྱི་གསལ་བྱེད་ས་ཆེན་གྱིས་མཛད་པ། སྲོག་གི་སྤུ་གྲིའི་སྒྲུབ་ཐབས་གྱི་ལྗང་གིས་བསྒྱུར་པ། དེའི་གསལ་བྱེད་ས་ཆེན་གྱིས་མཛད་པ།
སྒྲུབ་ཐབས་རྒྱས་པ་འཕྲིན་ལས་གསང་བའི་སྒྲུབ་ཐབས་བྲམ་ཟེས་མཛད་པ། དེས་མཛད་པའི་བཅུ་བདུན་མའི་སྒྲུབ་ཐབས། དེའི་བསྡུས་དོན་དང་། ནག་པོ་ཆེན་པོའི་གདམས་པ་ལག་ཏུ་བླངས་པའི་རིམ་པ་དྷརྨཱ་གཟི་བརྗིད་ཀྱིས་མཛད་པ། བཅུ་བདུན་མའི་བསྙེན་སྒྲུབ་ལས་གསུམ་གྱི་མི་བསླུ་བའི་གསང་ཚིག་གྲུ་གུ་སྟོན་པས་མཛད་པ། བཅུ་བདུན་མའི་བོད་རྦད་གསད་གསུམ་གྱི་སྒྲུབ་ཐབས་ལག་ཏུ་བླངས་པའི་རིམ་པ་ཡིད་བཞིན་ནོར་བུ་རིན་ཆེན་གྱི་ལྗང་གི་སློབ་མ་གཉིས་ཀྱིས་བཀའ་བགྲོས་ནས་ཡི་གེར་བཀོད་པ། ནག་པོ་གཤིན་རྗེ་ལྟར་བསྒྲུབ་པ་བཅུ་བདུན་མའི་བསྙེན་སྒྲུབ་ལས་ཚོགས་ཐོར་བུ་དང་བཅས་པ་དགོས་འདོད་འབྱུང་བའི་གཏེར་ཞེས་བྱ་བ་དམ་པས་མཛད་པ། ཉེར་མཁོ་ལྷན་ཐབས་ཀྱི་སྐོར་ལ་བཅུ་བདུན་མའི་མངོན་རྟོགས། ནག་པོའི་ལས་བྱང་། མཆོད་ཕྲེང་གཏོར་ཆོག་དང་བཞི་བྲམ་ཟེས་མཛད་པ།
དེའི་བསྡུས་དོན་དྷརྨཱ་གཟི་བརྗིད་ཀྱིས་མཛད་པ། སྦྱིན་སྲེག་གི་ཆོ་ག་བྲམ་ཟེས་མཛད་པ་མེ་ལྷའི་བསྟོད་པ་དང་བཅས་པ། དེའི་བསྡུས་དོན་དྷརྨཱ་གཟི་བརྗིད་ཀྱིས་མཛད་པ། བསྟོད་པའི་ཕྲེང་བ་བྲམ་ཟེས་མཛད་པ། ཡང་བསྟོད་པ་སྔོན་ཚེ་མ་བྲམ་ཟེས་མཛད་པ། དྲེགས་བྱེད་དཔའ་བོ་གཅིག་པའི་བསྙེན་སྒྲུབ་རྦད་བསད་ཀྱི་མན་ངག བཀྲ་ཤིས་ཀྱི་ཆོ་ག་བྲམ་ཟེས་མཛད་པ། ལས་མགོན་གྱི་སྐོར་ལ། གཅེར་བུ་ཟངས་གྲི་ཅན་གྱི་སྒྲུབ་ཐབས་བྲམ་ཟེས་མཛད་པ། དེའི་སྒྲུབ་ཐབས་གོང་མའི་ཡི་གེ
བྲན་བདུད་ཀྱི་སྒྲུབ་ཐབས་བྲམ་ཟེས་མཛད་པ། ས་ཆེན་གྱིས་དོ་བ་སྟོན་ཚུལ་ལ་གནང་བ་བྲན་བདུད་ཀྱི་ལུང་སྦྱིན་པ་ཞེས་བྱ་བའི་ཡི་གེ བྲན་བདུད་ཀྱི་སྒྲུབ་ཐབས་ལ་ཉེ་བར་མཁོ་བ་རུ་མཚོན་བཅའ་ཐབས་ཡར་ཀླུང་པས་མཛད་པ། ལས་སྦྱོར་ཐོར་བུའི་སྐོར་ལ། སེར་བ་འབེབས་པའི་ཡི་གེ དེའི་གསལ་བྱེད་ཀྱི་ཡི་གེ རྦོད་སྟོང་བཟློག་པའི་ཡི་གེ རྡོ་རྗེའི་ཚིག་ཏུ་སྦས་ཏེ་གསུངས་པའི་མན་ངག་བརྒྱད་ནི། དྲེགས་བྱེད་རྣོན་པོའི་མན་ངག བགེགས་འཇོམས་པ།
ཆར་དབབ་པ། ཆར་བཅད་པ། ཡི་དྭགས་བསྐྲད་པ། ཕྱག་རྒྱ་འགུགས་པ། རྒྱལ་པོ་ལ་སོགས་པ་དབང་དུ་བྱ་བ། རིགས་སྔགས་དང་རྦོད་གཏོང་བཟློག་པའི་མན་ངག་སྟེ་བརྒྱད་དོ། ། པཎ་ཆེན་བྱམས་པ་གླིང་པས་མཛད་པའི་མགོན་པོའི་ལས་བྱང་འཕྲིན་ལས་ཕུན་ཚོགས་མའི་ལུང་དང་བཅས་ཐོབ་པའི། དེ་ལྟར་གོང་དུ་བཀོད་པའི་མགོན་པོའི་ཁྲིད་རྣམས་དང་། སྙན་བརྒྱུད་དང་ཁ་སྐོང་གླེགས་བམ་གྱི་མན་ངག་རྣམས་ཀྱི་བརྒྱུད་པ་ནི། གོང་གི་ལྷ་བརྒྱད་སོགས་ཀྱི་རྗེས་གནང་གི་བརྒྱུད་པ་རྣམས་དང་འདྲ་ལ།
མགོན་པོད་གྱི་ལྗང་ལུགས་ཀྱི་བརྒྱུད་པ་ནི། རྡོ་རྗེ་འཆང་། སློབ་དཔོན་བྲམ་ཟེ་མཆོག་སྲེད། སློབ་དཔོན་ལ་ལི་ཏ་བཛྲ། གྲུབ་ཆེན་ནག་པོ་རོ་འཛིན། ལོ་ཙཱ་བ་གྱི་ལྗང་དབུ་དཀར་བ། ཚར་དགུ་སྟོན་པ། གྲུ་སྟོན། དགེ་བཤེས་དབུགས། ས་སྐྱ་དགེ་སློང་དྷརྨཱ་གཟི་བརྗིད།
ཉི་ཐོག་པ་སྔགས་འཆང་ཀུན་དགའ་ཟླ་བ། མདར་མཁན་པོ་བློ་གྲོས་རྒྱལ་མཚན། མཁན་ཆེན་སེང་གེ་དཔལ་བ། ཕ་ཆོས་རྗེ་བྲག་ཐོག་པ་བསོད་ནམས་བཟང་པོ། ཐམས་ཅད་མཁྱེན་པ་རྡོ་རྗེ་གདན་པ་ཀུན་དགའ་རྣམ་རྒྱལ། ཐུགས་སྲས་ཀུན་དགའ་རྒྱལ་པོ། འབྲས་སྤུངས་པ་དྲིན་ཅན་ཚེ་དབང་བཀྲ་ཤིས། ཚར་ཆེན་བློ་གསལ་རྒྱ་མཚོ། འཇམ་དབྱངས་མཁྱེན་བརྩེ་དབང་ཕྱུག གྲུབ་མཆོག་བསོད་ནམས་ཆོས་འཕེལ།
རྗེ་དབང་ཕྱུག་རབ་བརྟན། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཡང་བརྒྱུད་པ་ལུགས་གཅིག་ལ། རྡོ་རྗེ་འཆང་། བྲམ་ཟེ་མཆོག་སྲེད། བཛྲ་པ་ཎི། ཀུ་ཀུ་རི་པ། ལ་ལི་ཏ་བཛྲ། གྱི་ལྗང་དབུ་དཀར།
ཁམས་པ་གྲུ་གུ་སྟོན་པ། མོན་མིག་དམར་སྟོན་པ། ར་ལམ་མར་སྟོན། མགོན་པོ་ཇོ་ཞང་། ལང་གྲོ་བྱང་ཆུབ་དར། ལྕེ་སྟོན་མདོ་སྡེ་སེང་གེ དཀར་གཤོང་པ་རྡོ་རྗེ་རྒྱལ་མཚན། མངའ་རིས་བླ་ཆེན་ཆོས་དཔལ་བཟང་པོ། སྟག་ཚང་ལོ་ཙཱ་བ་མཛྙུ་ཤྲཱི། གཙང་བྱམས་པ་རྡོ་རྗེ་རྒྱལ་མཚན།
མུས་ཆེན་རྣམ་རྒྱལ་བཟང་པོ། ཐུགས་སྲས་ཀུན་དགའ་རྒྱལ་པོ་མན་འདྲ། ཡང་གྲུ་སྟོན་ལ་བདག་པོ་བསོད་ཡོན་པས་གསན། དེ་ལ་མངའ་རིས་བླ་ཆེན་པས་གསན་ནོ། ། ཡང་བརྒྱུད་པ་ལུགས་གཅིག་ལ། བྲམ་ཟེ་མཆོག་སྲེད། ནོར་བུ་གླིང་པ་བདེ་བའི་རྡོ་རྗེ། ཤདྡྷ་ཀ་ར་ཝརྨ།་་་་་ ཤདྡྷ་དད་པ། ཨ་ཀ་ར་འབྱུང་གནས་ཏེ།
དད་པའི་འབྱུང་གནས་གོ་ཆར་བསྒྱུར་པ་དག་པར་འདུག དད་བྱེད་གོ་ཆ་མ་དག་ཅེས་ལོ་ཆེན་བསོད་ནམས་རྣམ་རྒྱལ་གསུངས་པར་གྲགས། དི་པཾ་ཀ་ར། ལོ་ཆེན་རིན་ཆེན་བཟང་པོ། དགེ་ཚུལ་པུརྞ། རྒྱ་ལྕགས་རི་གོང་ཁ་བ། རྫིང་བུ་ཁ་པ་ཤཱཀྱ་གྲགས། སྤེན་ཕུག་པ་དར་མ་ཤཱཀྱ། ཞང་སྟོན་ཡེ་ཤེས། གཟེ་བ་དོན་གྲུབ།
བར་ཐང་པ་ཡབ་སྲས། སློབ་དཔོན་དར་ཤཱཀ་པ། སྤུར་སྟོན་བསོད་ནམས་དབང་ཕྱུག བླ་མ་མཆོག་ལྡན་པ། སྐྱི་སྟོན་གྲགས་རྒྱལ། བླ་མ་རིན་ཆེན་རྡོ་རྗེ། མཁན་ཆེན་ནམ་མཁའ་ཡེ་ཤེས། མཁན་ཆེན་བྱང་ཆུབ་སེང་གེ ཕྱི་མ་གསུམ་ཆར་ལ་ཐེག་ཆེན་ཆོས་ཀྱི་རྒྱལ་པོས་གསན། དེ་ལ་ཆོས་རྗེ་ཀུན་དགའ་རྒྱལ་མཚན་པ།
མཁན་ཆེན་ནམ་མཁའ་ལྷུན་བཟང་པ། གཙང་བྱམས་པ་རྡོ་རྗེ་རྒྱལ་མཚན་མན་འདྲའོ། ། ཡང་ན་སྐྱི་སྟོན། ཀུན་མཁྱེན་དོལ་བུ་ཤེས་རབ་རྒྱལ་མཚན། མཁན་ཆེན་བྱང་སེང་བ། ཐེག་ཆེན་པ་མན་འདྲའོ། ། ཡང་ན་ནམ་མཁའ་ལྷུན་བཟང་པ་ལ། བྲག་ཐོག་པ་དཔལ་འཛིན་བཟང་པོས་གསན། དེ་ལ་ཐམས་ཅད་མཁྱེན་པ་རྡོ་རྗེ་གདན་པས་གསན་ནོ། ། ཡང་ན།
ར་ལམ་པ། ཞང་ཆུང་པ། ལ་ལུང་པ། སྐྱེ་མེད་ཇོ་གདན། གྲུ་སྟོན་མན་སྔར་དང་འདྲའོ། ༈ །ཡང་ན་བརྒྱུད་པ་ལུགས་གཅིག་ནི། རྡོ་རྗེ་འཆང་། སློབ་དཔོན་བྲམ་ཟེ་མཆོག་སྲེད། གྲུབ་ཆེན་ནག་པོ་རོ་འཛིན། ལོ་ཙཱ་བ་གྱི་ལྗང་དབུ་དཀར།
མལ་ལོ་ཙཱ་བ་བློ་གྲོས་གྲགས། བླ་མ་ས་སྐྱ་པ་ཆེན་པོ། བླ་ཆེན་ཡར་བསྒོམ་སེ་བོ། རྒྱལ་ཚབ་ལུང་མང་པོ་ཆོས་ཀྱི་དབང་ཕྱུག མཁས་པ་ཡོན་ཏན་ཁྲི། མཁན་ཆེན་སེང་གེ་བཟང་པོ། ཡར་ཀླུང་པ་སེང་གེ་རྒྱལ་མཚན། མཁན་ཆེན་བསོད་ནམས་རྒྱལ་མཆོག འཇམ་དབྱངས་ནམ་མཁའ་རྒྱལ་མཚན། རྒྱ་དཀར་ཤེས་རབ་རྒྱལ་མཚན།
པཎྜི་ཏ་འབུམ་ཕྲག་གསུམ་པ། ཆོས་རྗེ་ཚུལ་ཁྲིམས་པ། ཚར་ཆེན་བློ་གསལ་རྒྱ་མཚོ། འཇམ་དབྱངས་མཁྱེན་བརྩེ་དབང་ཕྱུག གྲུབ་མཆོག་བསོད་ནམས་ཆོས་འཕེལ། རྗེ་དབང་ཕྱུག་རབ་བརྟན། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཡང་དམ་པ་དེ་ཉིད་ཀྱི་དྲུང་དུ་དགེ་བའི་བཤེས་གཉེན་བཀའ་གདམས་པ་ནས་བརྒྱུད་པའི་དམ་པའི་ཆོས་ཀྱི་བཀའ་དྲིན་ནོས་པ་ལ། ཐོག་མར་བཀའ་གདམས་ཐིག་ལེ་བཅུ་དྲུག་གི་དབང་ལེགས་པར་ནོས་པའི་བརྒྱུད་པ་ནི།
ཇོ་བོ་རྗེ་དཔལ་ལྡན་ཨ་ཏི་ཤ འབྲོམ་སྟོན་པ་རྒྱལ་བའི་འབྱུང་གནས། གསང་ཕུ་བ་རྔོག་ལེགས་པའི་ཤེས་རབ། མངའ་རིས་པ་བྱང་ཆུབ་སེམས་དཔའ་ཤེས་རབ་རྒྱལ་མཚན། ཕུལ་ཆུང་བ་གཞོན་ནུ་རྒྱལ་མཚན། ཀ་མ་བ་འབྲོམ་རིན་ཆེན་རྒྱལ་མཚན། ཞང་སྟོན་དར་མ་རྒྱལ་མཚན། སྟབས་ཀ་བ་འབྲོམ་བྱང་ཆུབ་བཟང་པོ། སྟོན་པ་ནམ་མཁའ་རིན་ཆེན། སྣར་ཐང་མཁན་པོ་ཉི་མ་རྒྱལ་མཚན།
རིན་ཆེན་གླིང་པ་རིན་ཆེན་བྱང་ཆུབ། སྒ་ལུང་པ་རིགས་ཀྱི་བདག་པོའི་དཔལ། སྒ་ལུང་པ་བྱང་ཆུབ་དཔལ། ཉུག་པའི་སློབ་དཔོན་བསོད་ནམས་འོད་ཟེར། གོས་སྔོན་ཆུ་སེར་བ་སངས་རྒྱས་བཟང་པོ། བྱ་བྲལ་བ་བསོད་ནམས་བཟང་པོ། བླ་མ་དཔལ་ལྡན་པ། སྟག་ཚང་ཆོས་འཁོར་བ་མཁན་ཆེན་ནམ་མཁའ་འོད་ཟེར། པ་ཚབ་དགའ་བ་གདོང་པ་གནས་བརྟན་ཡེ་ཤེས་ཚུལ་ཁྲིམས། ནུབ་ཆོས་ལུང་པ་རཏྣ་ཨ་ཀ་ར་ཤནྟི་པ།
སྙུག་ལ་པཎ་ཆེན་ངག་དབང་གྲགས་པ། ལྕགས་ཐང་རབ་འབྱམས་པ་བྱམས་པ་བསོད་ནམས་དཔལ་ལྡན། མང་ཐོས་ཀླུ་སྒྲུབ་རྒྱ་མཚོ། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཡང་བཀའ་གདམས་ལྷ་བཞིའི་རྗེས་གནང་ཐོབ་པའི་བརྒྱུད་པ་ནི། ཇོ་བོ་རྗེ། ནག་ཚོ་ཚུལ་རྒྱལ་བ། རོང་པ་ཕྱག་སོར་བ། བྱ་འདུལ་འཛིན།
མཁན་པོ་ཆོས་ཀྱི་བྱང་ཆུབ། མཁན་པོ་ཟོལ་ཕུ་བ། སློབ་དཔོན་དཀོན་མཆོག་སེང་གེ དེ་གཉིས་ལ་མཁས་བཙུན་ཚུལ་ཁྲིམས་རིན་ཆེན། བླ་མ་དར་མ་བཟང་པོ། ཆོས་རྗེ་གཞོན་ནུ་རྒྱལ་མཚན། བླ་མ་རྒྱལ་མཚན་དོན་གྲུབ། ཆོས་རྗེ་གཙང་པ་རིན་རྒྱལ། བྱ་བཏང་བུདྡྷི་སཏྭ། འཇམ་དབྱངས་རིན་ཆེན་གྲགས་པ།
སྤྱན་སྔ་བསོད་ནམས་ལྷའི་དབང་པོ། སྨྱུག་ལ་པཎ་ཆེན་ངག་དབང་གྲགས་པ། ལྕགས་ཐང་རབ་འབྱམས་པ་བྱམས་པ་བསོད་ནམས་དཔལ་ལྡན། མང་ཐོས་ཀླུ་སྒྲུབ་རྒྱ་མཚོ། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཡང་བཀའ་གདམས་ཐིག་ལེ་བཅུ་དྲུག་གི་དབང་སྤྱན་སྔ་རིན་ཆེན་ངག་དབང་ཆོས་གྲགས་རྒྱལ་མཚན་གྱི་ཡིག་ཆའི་སྟེང་ནས་སྦྱོར་དངོས་རྗེས་གསུམ་ཆོ་ག་ཆ་ལག་ཡོངས་སུ་རྫོགས་པ་དང་། དེ་ནས་བཀའ་གདམས་གླེགས་བམ་ཡོངས་རྫོགས་ཀྱི་ལུང་ཐོབ་པའི་ཆོས་སྣའི་རྣམ་གྲངས་ལ། བསྟན་པ་རིན་པོ་ཆེའི་ལྷ་ཆོས་ཕུན་སུམ་ཚོགས་པའི་ལོ་རྒྱུས་ངོ་མཚར་རྨད་དུ་བྱུང་བའི་དཔལ་འབྱོར་ཞེས་བྱ་བ་གླེགས་བམ་གྱི་ལོ་རྒྱུས་ཆེན་པོ་དང་། ཐུགས་དམ་རྒྱལ་བ་ཡབ་སྲས་ཀྱི་བཀོད་པ་ཕུན་སུམ་ཚོགས་པའི་གཏེར་ཞེས་བྱ་བ་དང་།
ལྷ་ཆོས་ཉམས་ལེན་གྱི་མན་ངག་ཐིག་ལེ་ཆེན་པོའི་དབྱིངས་སུ་བྱང་ཆུབ་སེམས་གཉིས་སྤེལ་བ་ཟུང་འཇུག་ཉི་ཟླའི་ཐིག་ལེ་ཞེས་བྱ་བ། ཐིག་ལེ་བཅུ་དྲུག་གི་དབང་ཆོག་དང་ཁྲིད་ཡིག་ཟུང་དུ་འཇུག་པ་སྟེ་ཆོས་ཚན་གསུམ་པོ་འདི་དགེ་བའི་བཤེས་གཉེན་སྟོན་པ་ནམ་མཁའ་རིན་ཆེན་དང་། སྣར་ཐང་མཁན་པོ་རིན་ཆེན་ཉི་མ་རྒྱལ་མཚན་པ་གཉིས་ཀྱིས་མཛད་པ་དང་། གླེགས་བམ་རང་གི་ངོ་བོ་ལ་དང་པོ་སྤྲུལ་པའི་གླེགས་བམ་གྱི་བཞུགས་ཚུལ་བཞིན་ལ་འབྲོམ་ཆོས་ཀྱི་རྒྱལ་པོ་ཉིད་ཀྱིས་ལོགས་སུ་ནན་གྱིས་བསྟན་པའི་བཀའ་རྒྱ་ཆེན་མོ། ཡང་འབྲོམ་གྱིས་མཛད་པའི་རང་རྒྱུད་ལ་བསྐུལ་མ་འདེབས་པ་དད་པའི་ལྗོན་ཤིང་ཞེས་བྱ་བ་དང་། ཐུན་མོང་མ་ཡིན་པའི་གསོལ་འདེབས་ཡན་ལག་བདུན་ལྡན་གཉིས་དང་། ཕ་ཆོས་ནོར་བུའི་ཕྲེང་བའི་རྩ་བ་བྱང་སེམས་ནོར་བུའི་ཕྲེང་བ་དང་། ཕ་ཆོས་ཉི་ཤུ་རྩ་དྲུག་ལས་ཞུས་ལན་གྱི་དངོས་གཞི་ནོར་བུའི་ཕྲེང་བ་ལ་ལེའུ་ཚན་ཉེར་གསུམ་དང་། ཀ་བ་ཤཱཀྱ་དབང་ཕྱུག་གིས་དབུ་མཛད་པའི་མཁས་བཙུན་མང་པོ་དང་། ཡོན་བདག་ཤཱཀ་མགོན་ལ་སོགས་པའི་སྐྱེ་བོའི་ཚོགས་དང་བཅས་པའི་དབུས་སུ་ལྷ་ཆོས་བདུན་ལྡན་གྱི་འཁོར་ལོ་བསྐོར་བ་ལ་འཕྲོས་ནས་ཆོས་འདི་ནན་གྱིས་བཀའ་རྒྱས་བཏབ་པ་ལ་ལེའུ་ཚན་གཅིག
མ་འོངས་ལུང་བསྟན་ཆེན་མོའི་ལེའུ་གཅིག ཤིང་ཕོ་རྟའི་ལོ་ལ་བླ་མ་དགའ་ལྡན་དུ་བྱོན་པའི་ཚུལ་རྣམས་མགུར་དུ་བཞེངས་པའི་འཆི་མེད་རྡོ་རྗེའི་གླུ་ཞེས་བྱ་བ་ལེའུ་གཅིག་སྟེ་ཡོངས་དྲིལ་ཕ་ཆོས་ཉི་ཤུ་རྩ་དྲུག བུ་ཆོས་སྐོར་ལ་འབྲོམ་རྒྱལ་བའི་འབྱུང་གནས་ཀྱི་སྐྱེ་རབས་བསྟན་པ་ལས་རྔོག་གིས་ཞུས་པའི་རྔོག་ཆོས་ཉི་ཤུ་དང་། ཁུ་སྟོན་གྱིས་ཞུས་པའི་ཁུ་ཆོས་གཉིས་ཏེ་ཡོངས་དྲིལ་བུ་ཆོས་ལ་ལེའུ་ཚན་ཉི་ཤུ་རྩ་གཉིས། དེ་ལྟར་ལེའུ་བཞི་བཅུ་ཞེ་བརྒྱད་ལ་མི་ཐེ་བའི་ངོ་མཚར་བའི་གཏམ་ཐོར་བུ་བ་རྣམས་ལོ་ཙཱ་བ་ལ་སོགས་པ་རྗེའི་སྲས་དམ་པ་རྣམས་ཀྱིས་ཟུར་དུ་གླེང་བའི་ཁ་བསྐངས་པའི་ལེའུ་དང་བཅས་པས་གླེགས་བམ་ཡོངས་སུ་རྫོགས་པའི་ལུང་ཐོབ་པ་ལས། དེ་དག་གི་དབང་ལུང་སོགས་ཀྱི་བརྒྱུད་པ་ནི། རྒྱ་ཆེན་སྤྱོད་པའི་བརྒྱུད་པ། ཟབ་མོ་ལྟ་བའི་བརྒྱུད་པ། ཉམས་ལེན་བྱིན་རླབས་ཀྱི་བརྒྱུད་པ་གསུམ་ནི་ཡོངས་སུ་གྲགས་པ་ལྟར་ཡིན་ལ། དེ་རྣམས་ནས་ཇོ་བོ་རྗེ་དཔལ་ལྡན་ཨ་ཏི་ཤ་དཱི་པཾ་ཀ་ར་ཤྲཱི་ཛྙཱ་ན།
འབྲོམ་ཆོས་ཀྱི་རྒྱལ་པོ་རྒྱལ་བའི་འབྱུང་གནས། གསང་ཕུ་བ་རྔོག་ལེགས་པའི་ཤེས་རབ། མངའ་རིས་པ་བྱང་ཆུབ་སེམས་དཔའ་ཤེས་རབ་རྒྱལ་མཚན། ཕུལ་བྱུང་བ་གཞོན་ནུ་རྒྱལ་མཚན། ཀ་མ་བ་འབྲོམ་རིན་ཆེན་རྒྱལ་མཚན། ཞང་སྟོན་དར་མ་རྒྱལ་མཚན། སྟབས་ཀ་བ་འབྲོམ་བྱང་ཆུབ་བཟང་པོ། སྟོན་པ་ནམ་མཁའ་རིན་ཆེན། སྣར་ཐང་མཁན་པོ་ཉི་མ་རྒྱལ་མཚན། རིན་ཆེན་གླིང་པ་རིན་ཆེན་བྱང་ཆུབ།
སྒ་ལུང་པ་རིགས་ཀྱི་བདག་པོའི་དཔལ། སྒ་ལུང་པ་བྱང་ཆུབ་དཔལ། ཉུག་པའི་བླ་མ་བསོད་ནམས་འོད་ཟེར། གོས་སྔོན་ཆུ་སེར་བ་སངས་རྒྱས་བཟང་པོ། བྱ་བྲལ་བ་བསོད་ནམས་བཟང་པོ། བླ་མ་དཔལ་ལྡན་པ། སྟག་ཚངས་ཆོས་འཁོར་བ་མཁན་ཆེན་ནམ་མཁའ་འོད་ཟེར། པ་ཚབ་དགའ་བ་གདོང་པ་གནས་བརྟན་ཡེ་ཤེས་ཚུལ་ཁྲིམས་པ། ནུབ་ཆོས་ལུང་པ་མཁན་ཆེན་རཏྣ་ཨ་ཀ་ར་ཤནྟི་པ། པཎ་ཆེན་ངག་དབང་གྲགས་པ་དཔལ་བཟང་པོ།
ལྕགས་ཐང་རབ་འབྱམས་པ་བྱམས་པ་བསོད་ནམས་དཔལ་ལྡན་པ། མང་ཐོས་ཀླུ་སྒྲུབ་རྒྱ་མཚོ། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཡང་རྗེ་བཙུན་ཐམས་ཅད་མཁྱེན་པ་དགོས་འདོད་འབྱུང་གནས་དེ་ཉིད་ཀྱི་དྲུང་དུ། ཐུབ་པའི་བསྟན་པ་རྫོགས་པར་སྐྱོང་བའི་སྲུང་མའི་དབང་པོ་རྒྱལ་པོ་ཆེན་པོ་རྣམ་ཐོས་སྲས་ཀྱི་གསར་རྙིང་བཀའ་གཏེར་དང་རྗེས་སུ་འབྲེལ་བའི་གདམས་པ་ཟབ་མོ་ཐོབ་པ་ལ། གོས་སྔོན་ཅན་གྱི་རྗེས་སུ་གནང་བ་ཐོབ་ནས། དེའི་རྒྱབ་ཆོས་ཀྱི་ལུང་གི་སྐོར་ལ། ཕྱག་ན་རྡོ་རྗེའི་རྒྱུད་པ་འོག་ལེའུ་ལེའུ་བཅུ་གསུམ་པ་ཟངས་དཀར་གྱིས་བསྒྱུར་པ། ཕྱག་ན་རྡོ་རྗེའི་སྒྲུབ་ཐབས།
གཏོར་ཆོག སྦྱིན་སྲེག འཁྲུལ་འཁོར་བཅིངས་པ། བསྐྲད་པའི་འཁོར་ལོ། བསྣུན་པའི་འཁོར་ལོ། བུམ་པའི་ཆོ་ག་རྣམས་སློབ་དཔོན་འགྲོ་བཟང་སྙིང་པོས་མཛད་པ་ཟངས་དཀར་གྱིས་བསྒྱུར་པ། གོས་སྔོན་ཅན་གྱི་སྒྲུབ་ཐབས་ཀྱི་སྤྱི་དོན། སྒྲུབ་ཐབས། བུམ་ཆོག འཁྲུལ་འཁོར།
གཏོར་ཆོག མཐུ་ཟློག སྦྱིན་སྲེག་གི་ཡི་གེ་ལུང་དང་བཅས་པ་་་་་་རྣམས་དགེ་སློང་ཆོས་དབང་ཕྱུག་གིས་མངོན་རྟོགས་སུ་སྦྱར་བ། ཐོབ་པའི་བརྒྱུད་པ་ནི། རྡོ་རྗེ་འཆང་། ཕྱག་ན་རྡོ་རྗེ། སྤྱོད་མཛད་ཆོས་ཀྱི་རྡོ་རྗེ། ཀུན་ཏུ་བཟང་པོ། སློབ་དཔོན་འགྲོ་བཟང་སྙིང་པོ། ཁ་ཆེ་རིན་ཆེན་རྡོ་རྗེ།
ཁ་ཆེ་དགོན་པ་བ། ཟངས་དཀར་ལོ་ཙཱ་བ་འཕགས་པ་ཤེས་རབ། གཡེར་པོ་ཇོ་སྟོན། གཅུང་བསོད་ནམས་རིན་ཆེན། འཆིམས་ཕུ་བ་པདྨ་བཀྲ་ཤིས། བརྟག་པ་ལྷ་རྗེ་ཇོ་བཟང་། ཁྲོ་ཕུ་ལོ་ཙཱ་བ། བླ་ཆེན་བསོད་ནམས་དབང་ཕྱུག ཁྲོ་ཕུ་སེམས་དཔའ་ཆེན་པོ། སྤངས་བརྩེ་བ་རིན་ཆེན་སེང་གེ
བུ་སྟོན་ཐམས་ཅད་མཁྱེན་པ། ཐུགས་སྲས་རིན་ཆེན་རྣམ་རྒྱལ། སྐུ་ཞང་ནམ་མཁའ་མཆོག་གྲུབ། ཆོས་རྗེ་རིན་ཆེན་དཔལ་གྲུབ། མཁྱེན་རབ་རིན་ཆེན་མཆོག་གྲུབ། རྗེ་བཙུན་རྡོ་རིང་པ་ཆེན་པོ། ཚར་ཆེན་ཆོས་ཀྱི་རྒྱལ་པོ། འཇམ་དབྱངས་མཁྱེན་བརྩེ་དབང་ཕྱུག རྗེ་དབང་ཕྱུག་རབ་བརྟན། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས།
དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཟངས་དཀར་ལོ་ཙཱ་བས་སྟོད་ཀྱི་ཕྱོགས་སུ་གནང་བ་གཏུམ་སྟོན་བློ་གྲོས་གྲགས་ནས་བརྒྱུད་པའི་རྣམ་སྲས་སྟོད་ལུགས་སམ། བྱ་ཧེར་ལུགས་སུ་གྲགས་པའི་གསེར་ཆེན་ལྷ་དགུའི་རྗེས་གནང་ཐོབ་པའི་བརྒྱུད་པ་ནི། ཟངས་དཀར་ལོ་ཙཱ་བ་ཡན་གོང་བཞིན་ལས། གཏུམ་སྟོན་བློ་གྲོས་གྲགས། གཏུམ་སྟོན་ཡོན་ཏན་ཁུ་བསྒོམ་པ། མཁན་པོ་ལུང་སྟོན། སློབ་དཔོན་ལེགས་པའི་ཤེས་རབ། བྱ་སྡེར་བ་བྱང་ཆུབ་རིན་ཆེན། བྱ་སྡེར་བ་བྱང་ཆུབ་གཞོན་ནུ།
མང་མཁར་བ་བློ་བཟང་དཀར་མོ། མང་མཁར་བློ་བཟང་གྲགས་པ། བཟང་ལྡན་མཁན་པོ་ཤཱཀྱ་བློ་གྲོས། འབུལ་དཔོན་རྡོ་རྗེ་རྒྱལ་པོ། རྡོ་རྗེ་འཆང་སྒོ་རུམ་པ། ཚར་ཆེན་ཆོས་ཀྱི་རྒྱལ་པོ། འཇམ་དབྱངས་མཁྱེན་བརྩེ་དབང་ཕྱུག རྗེ་དབང་ཕྱུག་རབ་བརྟན། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ།
༈ །སྨད་ཀྱི་ཆར་གཡོར་པོ་ཇོ་སྟོན་ལ་གནང་བས་སྨད་ལུགས་སུ་གྲགས་པ། རྒྱལ་པོ་ཆེན་པོ་ངལ་གསོས་པོ་བདེ་བྱེད་འཁོར་དང་བཅས་པ་དང་། དྲེགས་བྱེད་ཀླུ་བརྒྱད་ཀྱིས་བསྐོར་བའི་རྗེས་སུ་གནང་བ། བུ་སྟོན་ཐམས་ཅད་མཁྱེན་པའི་ཡི་གེའི་སྟེང་ནས་ཐོབ་པའི་བརྒྱུད་པ་ནི། ཕྱག་རྡོར་གྱི་བརྒྱུད་པ་བཞིན་ནམ། ཡང་ན་ཕྱག་ན་རྡོ་རྗེ། ཀ་མ་རུ་པ། ཀ་ཧ་ན་པ། འགྲོ་བཟང་སྙིང་པོ། ཁ་ཆེ་རིན་ཆེན་རྡོ་རྗེ།
ཁ་ཆེ་སརྫ་ན། ཁ་ཆེ་ཏེ་ཛ། དེ་ཝ། ཟངས་མཁར་ལོ་ཙཱ་བ། ཞུ་ས་སྐྱ་པ། ཇོ་བཙུན་གྲགས་པ་སེང་གེ རྒྱ་སྟོན་སྒྲུབ་པ་པོ། རྒྱ་སྟོན་གྲུབ་མཆོག བླ་མ་རྡོ་རྗེ་དཔལ། ཁྲོ་ཕུ་བ་སེམས་དཔའ་ཆེན་པོ།
སྤངས་རྩེ་བ་རིན་ཆེན་སེང་གེ བུ་སྟོན་ཐམས་ཅད་མཁྱེན་པ་མན་འདྲ། ཡང་ན་བུ་སྟོན་ཡབ་སྲས། སློབ་དཔོན་རིན་ཆེན་བསོད་ནམས་འཕེལ། སྟག་ཚང་ལོ་ཙཱ་བ་ཤེས་རབ་རིན་ཆེན། རྗེ་བཙུན་ཡབ། ཆོས་རྒྱལ་རིན་ཆེན་རྒྱལ་མཚན་དཔལ་བཟང་པོ། ཚར་ཆེན་ཐམས་ཅད་མཁྱེན་པ་མན་འདྲ། ཡང་ན་ཁྲོ་ཕུ་ལོ་ཙཱ་བ། མཁན་ཆེན་བྱང་ཆུབ་དཔལ།
མཁན་ཆེན་བདེ་བ་དཔལ། མཁན་ཆེན་ཀ་བཞི་པ། མཁན་ཆེན་བསོད་ནམས་གྲགས་པ། མཁན་ཆེན་རིན་ཆེན་རྒྱལ་མཚན། མཁན་ཆེན་རྒྱལ་བ་ཕྱག་ན། མཁན་ཆེན་ཀུན་དགའ་བློ་གྲོས། རྗེ་རྡོ་རིང་པ། ཚར་ཆེན་ཆོས་ཀྱི་རྒྱལ་པོ་མན་འདྲ། ཡང་ན་སྐྱོར་མོ་ལུང་པའི་ཕྱག་ལེན་ལྟར་ཐོབ་པའི་བརྒྱུད་པ་ནི། སློབ་དཔོན་འགྲོ་བཟང་།
གྲུབ་ཆེན་བྷེཾ་ཀ་ར་ཝ་ཏི། ཁ་ཆེ་དགོན་པ། ཟངས་མཁར་ལོ་ཙཱ་བ། གཡོར་པོ་ཇོ་སྟོན་རྩེ་མོ། སྦལ་ཏིང་དགྲ་བཅོམ་པ་སེམས་དཔའ་རྒྱལ་མཚན། མཁན་ཆེན་ཤེས་རབ་སེང་གེ བསམ་ཡས་པ་ཚུལ་ཁྲིམས་དབང་ཕྱུག སེ་བ་ཅན་པ་ཡོན་ཏན་ཚུལ་ཁྲིམས། མཁན་ཆེན་ཤེས་རབ་རྡོ་རྗེ། མཁན་ཆེན་ཀ་བཞི་པ།
དགའ་ལྡན་ཕུག་པ་བློ་བཟང་གྲགས་པ། དེ་གཉིས་ལས་མཁན་ཆེན་ཆོས་ཀྱི་རྒྱལ་མཚན། པཎ་ཆེན་ཤཱཀྱ་མཆོག་ལྡན། བྲག་དམར་བ་ཀུན་དགའ་ཚེ་འཕེལ། སྤྱན་སྔ་ཤཱཀྱ་རྒྱལ་མཚན། ཚར་ཆེན་ཆོས་ཀྱི་རྒྱལ་པོ་མན་འདྲ། ༈ །འཕགས་པ་ཀླུ་སྒྲུབ་ཀྱིས་སྤྲང་པོ་ཉི་མའི་དངོས་གྲུབ་བསྒྲལ་བའི་ཆོས་སྐྱོང་བའི་རྒྱལ་པོ་ཆེན་པོ་རྟ་སྔོན་བདུད་མོ་བཞི་བསྐོར་དང་། ནང་མ་མོ་ལྟར་བསྒྲུབ་པ་ལྷ་དགུའི་རྗེས་སུ་གནང་བ་ཐོབ་པའི་བརྒྱུད་པ་ནི། རྡོ་རྗེ་འཆང་། ཕྱག་ན་རྡོ་རྗེ།
སློབ་དཔོན་ཀླུ་སྒྲུབ། སྤྱོད་མཛད་ཆོས་ཀྱི་རྡོ་རྗེ། དཔལ་ཀུན་ཏུ་བཟང་པོ། འགྲོ་བཟང་སྙིང་པོ། བྷྲེཾ་ཀེ་ར་ཝ་ཏི། ཁ་ཆེ་དགོན་པ་བ། ཟངས་མཁར་ལོ་ཙཱ་བ། བྷལ་ཏི་སེམས་དཔའ་རྒྱལ་མཚན། མཁན་ཆེན་བརྩོན་འགྲུས་དབང་ཕྱུག མཁན་ཆེན་ཞིག་པོ་ཤེས་རབ་སེང་གེ
བསམ་ཡས་པ་ཚུལ་ཁྲིམས་དབང་ཕྱུག སེ་བ་ཅན་པ་ཡོན་ཏན་ཚུལ་ཁྲིམས། མཁན་ཆེན་ཤེས་རབ་རྡོ་རྗེ། བླ་མ་བློ་གྲོས་བཟང་པོ། བླ་མ་ཆོས་སྐྱོང་བཟང་པོ། དགའ་ལྡན་ཕུག་པ་བློ་བཟང་གྲགས་པ། མཁན་ཆེན་ཆོས་རྒྱལ་མཚན་པ་མན་འདྲ། ༈ །ཡང་གསང་སྲིན་པོ་བཞི་བསྐོར་ཐོབ་པའི་བརྒྱུད་པ་ནི་སྔར་བཞིན་ནོ། ། ཡང་ན། ཚར་ཆེན་ཆོས་ཀྱི་རྒྱལ་པོ།
རྗེ་མཻ་ཏྲི་པ། སྤྱན་སྔ་ཆོས་རྒྱ་མཚོ། རྗེ་དབང་ཕྱུག་རབ་བརྟན། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཤུ་རཾ་ག་ཝརྨའི་ལུགས་ཀྱི་རྣམ་སྲས་མཐིང་ཁ་ཞལ་གསུམ་ཕྱག་དྲུག་པ་ལྷ་བཅོ་ལྔའི་རྗེས་གནང་། ལས་མཁན་དང་བཅས་པའི་མདུང་དམར་ཅན་གཙོ་འཁོར་གཉིས་ཀྱི་རྗེས་གནང་། གར་མཁན་མཆོག་ལྗང་ཁུ་ཞལ་གཅིག་ཕྱག་བཅོ་བརྒྱད་འབྲུག་ཞོན་གྱི་རྗེས་གནང་། གར་མཁན་མཆོག་དམར་སྨུག་ཞལ་གསུམ་ཕྱག་བཅོ་བརྒྱད་ཀྱི་རྗེས་གནང་། དྲེགས་བྱེད་སྲིན་པོ་བཞིས་བསྐོར་བའི་རྗེས་གནང་།
དྲེགས་བྱེད་སེང་ཞོན་ཀླུ་བརྒྱད་ཀྱིས་བསྐོར་བའི་རྗེས་གནང་། རྣམ་སྲས་དཀར་པོ་ཚེ་འཕེལ་གྱི་རྗེས་གནང་རྣམས་ཐོབ་པའི་བརྒྱུད་པ་ནི་གོང་བཞིན་ནོ། ། ཡང་ན་ཚར་ཆེན་ཆོས་ཀྱི་རྒྱལ་པོ། རྗེ་མཻ་ཏྲི་པ། སྤྱན་སྔ་ཆོས་རྒྱ་མཚོ། རྗེ་དབང་ཕྱུག་རབ་བརྟན། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །སློབ་དཔོན་པདྨའི་གདམས་པ་ཞང་ལྷ་བཟང་ཀླུ་དཔལ་གྱིས་བྷ་ཏ་ཧོར་བཅོམ་པའི་ཞི་དྲག་གཉིས་ཐོབ་པའི་སྐོར་ལ། ཐོག་མར་ཞི་བ་རྣམ་སྲས་ལྗང་ཡུལ་མའམ་སྤྲིན་གསེབ་མར་གྲགས་པ་གསེར་ཆེན་ལྷ་དགུའི་རྗེས་གནང་ཐོབ་པའི་བརྒྱུད་པ་ནི།
ཕྱག་ན་རྡོ་རྗེ། སློབ་དཔོན་པདྨ། ཁྲི་སྲོང་ལྡེ་བཙན། ཞང་ལྷ་བཟང་ཀླུ་དཔལ་ནས་བརྒྱུད་དེ། ཐམས་ཅད་མཁྱེན་པ་རྡོ་རྗེ་གདན་པ། མུས་ཆེན་རྣམ་རྒྱལ་བཟང་པོ། ཤྃ་བྷ་ར་ཀུན་དགའ་སངས་རྒྱས། ཚར་ཆེན་ཆོས་ཀྱི་རྒྱལ་པོ་མན་འདྲ། ཡང་ན་ཚར་ཆེན། མཻ་ཏྲི་པ།
སྤྱན་སྔ་ཆོས་རྒྱ་མཚོ། རྗེ་དབང་ཕྱུག་རབ་བརྟན། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཡང་དྲག་པོ་ཡང་གསང་མདུང་དམར་ཕྱག་མཚན་བཞི་པ་གཙོ་འཁོར་གྱི་རྗེས་གནང་ཐོབ་པའི་བརྒྱུད་པ་ནི། རྡོ་རྗེ་འཆང་། གསང་བའི་བདག་པོ། སློབ་དཔོན་དགའ་རབ་རྡོ་རྗེ། མཁས་པ་བཻ་རོ་ཙཱ་ན། རྒྱལ་པོ་གཡུ་སྒྲ་སྙིང་པོ།
ཆོས་རྒྱལ་ཁྲི་སྲོང་ལྡེ་བཙན། ཞང་ལྷ་བཟང་ཀླུ་དཔལ། དེས་སྐུ་འབག་དང་ལྷན་ཅིག་ཏུ་བྱ་རྒོད་གཤོང་དུ་གཏེར་དུ་སྦས་པ་གཉལ་པ་ཉི་མ་ཤེས་རབ་ཀྱིས་སྤྱན་དྲངས་ཏེ་སྣུར་ཉི་མ་ལ་གནང་། དེས་དབུས་པ་དམར་སྟོན། སློབ་དཔོན་བཅུར་སྟོན། འོད་ཟེར་བླ་མ། ཛྙ་ན་ལཀྵ། ཐབས་ཀྱི་བློ་གྲོས། མཁན་པོ་དགེ་འདུན་རྒྱལ་མཚན། སློབ་དཔོན་ནམ་མཁའ་གྲགས་པ།
བླ་མ་བསོད་ནམས་རིན་ཆེན། བླ་མ་དཔལ་ལྡན་པ། གཉག་ཕུ་བ་བསོད་ནམས་བཟང་པོ། མཁན་ཆེན་པདྨ་བཟང་པོ། མཁན་ཆེན་ཆོས་ཀྱི་དབང་ཕྱུག མཁན་ཆེན་ཆོས་གྲུབ་སེང་གེ ཀླུ་དབང་གླིང་པ་ཀུན་དགའ་རྒྱལ་པོ། དྲིན་ཅན་ཚེ་དབང་བཀྲ་ཤིས། ཚར་ཆེན་ཆོས་ཀྱི་རྒྱལ་པོ་མན་འདྲ། ཡང་ན་ཚར་ཆེན་ཆོས་ཀྱི་རྒྱལ་པོ།
རྗེ་མཻ་ཏྲི་པ། སྤྱན་སྔ་ཆོས་རྒྱ་མཚོ། རྗེ་དབང་ཕྱུག་རབ་བརྟན། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཡང་ན་ཕྱག་རྡོར། མི་ཕམ་སྐྲའི་ལྭ་བ་ཅན། སློབ་དཔོན་ཨ་བྷྱ་ཀ་ར། ཟངས་མཁར་ལོ་ཙཱ་བ། ཐུགས་སྲས་མང་སྟོན།
རིན་པོ་ཆེ་སོ་པ། སོ་པ་བྱང་ཆུབ་ཡོན་ཏན། དཔལ་སྒ་ལོ། བླ་མ་དཔལ་ལྡན་སེང་གེ བུ་སྟོན་ཐམས་ཅད་མཁྱེན་པ། ཐུགས་སྲས་སེམས་དཔའ་ཆེན་པོ། གཉག་ཕུ་བ་མཁན་ཆེན་སེང་གེ་དཔལ་བ། མཁན་ཆེན་རབ་འབྱོར་སེང་གེ མཁན་ཆེན་ཆོས་རྒྱལ་མཚན་མན་འདྲ། ༈ །རྒྱལ་པོ་ཆེན་པོ་གསང་སྒྲུབ་བེ་ཅོན་ཅན་མའི་རྗེས་གནང་ཐོབ་པའི་བརྒྱུད་པ་ནི།
ཁྲོ་ཕུ་བ་ཡན་གསེར་ཆེན་དང་འདྲ། དེ་ནས་མཁན་ཆེན་གཙང་པ་དབང་ཕྱུག་གྲགས། མཁས་པ་བྱང་ཆུབ་གྲགས། མཁན་ཆེན་དང་མ་བ། ཐོག་སྔོན་ཤེས་རབ་རྡོ་རྗེ། བླ་མ་རིན་ཆེན་རྒྱ་མཚོ། བླ་མ་རིན་ཆེན་དཔལ། ཆོས་རྗེ་ཤཱཀྱ་ཡེ་ཤེས། མཁན་ཆེན་ཆོས་རྒྱལ་མཚན། པཎ་ཆེན་ཤཱཀྱ་མཆོག་ལྡན།
ཆོས་རྗེ་ཀུན་དགའ་ཚེ་འཕེལ་བ། སྤྱན་སྔ་ཤཱཀྱ་རྒྱལ་མཚན། ཚར་ཆེན་བློ་གསལ་རྒྱ་མཚོ། འཇམ་དབྱངས་མཁྱེན་བརྩེ་དབང་ཕྱུག རྗེ་དབང་ཕྱུག་རབ་བརྟན། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས།

དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཡང་ན་ཚར་ཆེན་ཆོས་ཀྱི་རྒྱལ་པོ། རྗེ་མཻ་ཏྲི་པ། སྤྱན་སྔ་ཆོས་རྒྱ་མཚོ། རྗེ་དབང་ཕྱུག་རབ་བརྟན། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །དེ་དག་གི་རྒྱབ་ཆོས་ལུང་གི་སྐོར་ལ། རྒྱལ་པོ་ཆེན་པོ་རྣམ་ཐོས་སྲས་ཀྱི་སྒྲུབ་ཐབས་ཡིད་བཞིན་ནོར་བུ། དེའི་ཊིཀྐ ། བདེ་བྱེད་ཀྱི་རྟོག་པ།
གསེར་འོད་འབར་བའི་སྒྲུབ་ཐབས་འགྲོ་བཟང་གིས་མཛད་པ། དེའི་ཊིཀྐ ། སྲེ་ཐོད་ཀྱི་ཞལ་གདམས། བཻ་ཤྲཱ་མ་ཎའི་རྟོག་པ་གསུམ་པ་དང་། ལྟས་ངན་གཏོང་བ་དང་། སྔགས་པ་འཁོན་རྒྱས། རྒྱལ་པོ་དང་བུད་མེད་དབང་དུ་བསྡུ་བ་སོགས་ལས་ཚོགས་མང་པོ་ཡོད་པའི་དཔེ་ཚན་གཅིག རྣམ་སྲས་ཀྱི་ལོ་རྒྱུས་སྤོས་ཁང་པ་རིན་ཆེན་རྒྱལ་མཚན་གྱིས་མཛད་པ། རྣམ་སྲས་ཀྱི་སྐྱེ་རབས་ལོ་རྒྱུས། ལྷ་བཟང་ཀླུ་དཔལ་གྱི་སྐུ་རྟེན་སྤྱན་དྲངས་པའི་ཡི་གེ
གར་མཁན་མཆོག་གི་རྒྱུད་ལེའུ་བཅུ་དྲུག་པ། སྐྱེ་རབས་གར་མཁན་མཆོག་གི་བརྟག་པ་ཕྱི་མ་ལས་ཕྱུང་བ། སྣ་ཚོགས་དག་པའི་རྒྱུད་ལེའུ་ཉེར་དགུ་ཡོད་པ། འགྲོ་བཟང་དང་ཟངས་མཁར་གྱི་འགྱུར། ཡོན་ཏན་རིན་པོ་ཆེའི་རྒྱུད་ལེའུ་གཅིག་པ། སྣ་ཚོགས་རབ་ཏུ་གྲུབ་པ་ཞེས་བྱ་བའི་རྒྱུད་ལེའུ་ཉི་ཤུ་རྩ་བདུན་པ། རྣམ་སྲས་ཀྱི་རྒྱུད་ལེའུ་བཅུ་དགུ་པ། སངས་རྒྱས་གསང་བས་མཛད་པའི་སྒྲུབ་ཐབས་ལོ་ཙཱ་བ་མཉྫུ་ཤྲཱིས་བསྒྱུར་པ། ནོར་གནས་ཀྱི་སྒྲུབ་ཐབས། ཡང་སྒྲུབ་ཐབས་ཆུང་ངུ་གཅིག
གསང་སྒྲུབ་སྲེ་ཐོད་མ་རྣམ་སྲས་ཀྱིས་ཟངས་མཁར་བ་ལ་གནང་བ། གཏོར་ཆོག་བསྟོད་པ་དང་བཅས་པ། གཏོར་ཆོག་ཆེན་མོ། མན་ངག་ཐུན་མོང་མ་ཡིན་པ་ཕྱི་ནང་གི་བསྒྲུབ་ལུགས། ཚེ་བསྒྲུབ་པ། བསེ་རག་ཁ་འཆིང་རྣམས་འགྲོ་བཟང་གིས་མཛད་པ། སྲེ་ཐོད་ལ་བརྟེན་ནས་བསྒྲུབ་ལུགས། བྱིས་པ་ཁ་སྤྲོད་རྐུན་ཅན་གྱི་ལག་པ་ལ་བརྟེན་ནས་ནོར་བསྒྲུབ་པའི་མན་ངག་འགའ་ཡར་ཡོད་པ་ཟངས་མཁར་བས་ལྷ་སའི་གཏེར་ནས་སྤྱན་དྲངས་པ། སྒྲུབ་ཐབས་ཡང་གསང་ཟེར་བ་ཟངས་མཁར་ལུགས། སྒྲུབ་ཐབས་དགོས་འདོད་འབྱུང་བ་བུ་སྟོན་ཐམས་ཅད་མཁྱེན་པས་མཛད་པ།
དེའི་ཞལ་ཤེས་ལས་ཚོགས་ཡིག་རྙིང་ཞི་དྲག་སྣ་ཚོགས་མང་དུ་ཡོད་པ་སྒྲ་པ་རིན་ཆེན་རྣམ་རྒྱལ་གྱིས་མཛད་པ། ཞི་བ་བདེ་བྱེད་ཡིད་བཞིན་ནོར་བུའི་སྒྲུབ་ཐབས། དེའི་འགྲེལ་པ་དང་བཅས་པ་ཤུ་རཾ་ག་ཝརྨས་མཛད་པ། བདེ་བྱེད་ཀྱི་ཆོ་ག་སྣ་ཚོགས་མཛོད། ལུས་ངན་པོའི་སྒྲུབ་ཐབས་སློབ་དཔོན་དཔའ་བོ་རྡོ་རྗེས་མཛད་པ། དྲེགས་བྱེད་ཀྱི་ལས་བརྟག་པའི་སྒྲུབ་ཐབས་འགྲོ་བཟང་གིས་མཛད་པ། དེའི་བསྡུས་དོན། དྲེགས་བྱེད་ཀྱི་ལས་བརྟག་པ་ཆུང་བ། མནན་པ། བསྐྲད་པ།
དབྱེ་བ། རེངས་པ། སེར་བ་བསྲུང་བ། རིམས་བགེགས་བསྲུང་བ་དང་བཅས་པ་ཆ་ཚང་བ། དྲེགས་བྱེད་ཀྱི་ཆོ་ག་ཆེ་བ། དེའི་འགྲེལ་པ་འགྲོ་བཟང་གིས་མཛད་པའི་འགྲེལ་པ་སློབ་དཔོན་རིན་པོ་ཆེ་བླ་མས་མཛད་པ། དྲེགས་བྱེད་ཆུང་ངུ་། མནན་པ། བསྐྲད་པ། རེངས་པ།
སེར་བ། རིམ། བགེགས་བསྲུང་བ་རྣམས་ཡོད་པ། དྲེགས་བྱེད་ཆུང་ངུའི་བཤད་པ་ཞེས་པ། གར་མཁན་མཆོག་གི་སྒྲུབ་ཐབས་ཁ་ཆེ་རིན་ཆེན་རྡོ་རྗེས་མཛད་པ། གར་མཁན་མཆོག་གི་མངོན་རྟོགས་ངག་འདོན་གསལ་བ་བསྟོད་པ་དང་བཅས་པ། གར་མཁན་མཆོག་གི་སྒྲུབ་ཐབས་ཁ་ཆེ་རིན་ཆེན་རྡོ་རྗེས་མཛད་པའི་འགྲེལ་པའམ་ལག་ལེན་གྱི་གསལ་བྱེད་ཟངས་མཁར་གྱི་འགྱུར། གར་མཁན་མཆོག་གི་བསྟོད་པ། སྤྱན་འདྲེན། བསྐུལ།
གསང་སྒྲུབ་རྣམས་ཤུ་རཾ་ག་ཝརྨས་མཛད་པ་ཟངས་མཁར་བའི་འགྱུར། གར་མཁན་མཆོག་གི་སྒྲུབ་ཐབས་མགུལ་ཁུག་མ་ཁྲོ་ལོས་མཛད་པ། མཐིང་ཁ་ཞལ་གསུམ་ཕྱག་དྲུག་པ་ཡབ་ཡུམ་འཁོར་འབྲོག་གནས་མཆེད་ལྔ་དང་བཅས་པའི་བསྟོད་པ། བསྐུལ། ཞལ་གཅིག་ཕྱག་དྲུག་པ། ལྷ་མོ་བརྒྱད་ཀྱིས་བསྐོར་བའི་སྒྲུབ་ཐབས་ཛ་ཝ་རི་པས་མཛད་པ། ནང་སྒྲུབ་དྲག་པོ་ལྗང་ནག་ལས་མཁན་དང་བཅས་པའི་སྒྲུབ་ཐབས། ནང་སྒྲུབ་ཐུགས་དམ་གནད་དུ་དྲིལ་བའི་གདམས་པ་ཟབ་མོ། གསང་བ་ལྟར་བསྒྲུབ་པའི་ཡིག་ཆུང་། རྣམ་སྲས་ལྗང་ཁུ་ཀླུ་ཆེན་བརྒྱད་ཀྱིས་བསྐོར་བའི་རྒྱ་གཞུང་ཛ་ཝ་རི་པས་མཛད་པ།
སྒྲུབ་ཐབས་འགྲོ་བཟང་གིས་མཛད་པའི་འགྲེལ་པ་མ་ཏི་ཀིརྟིས་མཛད་པ། ཟབ་ཏིག་གི་མན་ངག་ཟངས་མཁར་བའི་མགུལ་ཁུག་སྲོ་མ་ཅན་དུ་གྲགས་པའི་སྐོར་ལ། ལྗང་སེར་བེ་ཅོན་མའི་སྒྲུབ་ཐབས་རྒྱ་གཞུང་། བསྙེན་པའི་ཡི་གེ་ཤིན་ཏུ་རྫོགས་པའི་དབང་དུ་བྱ་བ་ཞེས་པ། ལྗང་སེར་མགུལ་ཁུག་མའི་གསང་སྒྲུབ་ཀྱི་ལག་ལེན་གྱི་ཡི་གེ མགུལ་ཁུག་མ་དེའི་སྲོག་སྒྲུབ་ཀྱི་ཞལ་གདམས་ཁྱད་པར་ཅན། མགུལ་ཁུག་མ་དེའི་ལག་ལེན་གྱི་ཞལ་ཤེས། ལྗང་ཁུའི་ཞལ་གདམས། ལྗང་སེར་མགུལ་ཁུག་མ། གཅེས་པའི་མན་ངག་བཅུ་གསུམ་གྱི་གདམས་པ་རིན་ཆེན་ཕྲེང་བ།
ལྗང་སེར་མའི་རྟེན་དང་གནས་དབབ་ཀྱི་ཞལ་ཤེས་ཟབ་ཅིང་གསང་བ། བེ་ཅོན་ཅན་གྱི་རྟེན་གསུམ་གྱི་ཞལ་གདམས་ཅུང་ཟད་རྒྱས་པ། འདིའི་མཇུག་ན་གནོད་སྦྱིན་དབང་པོའི་ཚེ་སྒྲུབ་ཡོད་པ། ཟབ་ཏིག་མགུལ་ཁུག་མའི་གནད་ལྔའི་གདམས་པ། གསེར་ཆེན་མགུལ་ཁུག་མའི་གསང་སྒྲུབ་རིན་ཆེན་ཁང་བརྩེགས། གསེར་ཆེན་མགུལ་ཁུག་མའི་བསྙེན་སྒྲུབ་ལས་གསུམ་གྱི་ཞལ་གདམས་གསང་ཆོག་ཅེས་པ། འདི་ནི་བསྙེན་པའི་ཞེས་པའི་ཡིག་སྐོར། མགུལ་ཁུག་མའི་རྟེན་གསུམ་གྱི་ཞལ་གདམས་བསྡུས་པ། ཟབ་ཏིག་སྲོ་མ་ཅན་གྱི་གདམས་པ་ལས། བྱི་བ་ལ་བརྟེན་ནས་ནོར་བསྒྲུབ་པའི་ལས་ཚོགས་དྲུག་ལ་སོགས་པ་ལྷ་སའི་གཏེར་མ།
དྲག་པོ་ཡང་གསང་སྲིན་པོ་བཞིས་བསྐོར་གྱི་སྒྲུབ་ཐབས་གསང་ཞིང་སྦས་པ་ལོ་རྒྱུས་དང་བཅས་པ་གཡོར་པོ་ཇོ་སྟོན་ནས་བརྒྱུད་པ། ཞལ་གསུམ་ཕྱག་དྲུག་པ་མཐིང་ཁའི་མངོན་རྟོགས་དོན་གསལ། དྲེགས་བྱེད་མཐིང་ཁ་གཙོ་འཁོར་གྱི་བསྙེན་སྒྲུབ་ལས་གསུམ་གྱི་ཡི་གེ་སྤོས་ཁང་པ་རིན་ཆེན་རྒྱལ་མཚན་གྱིས་མཛད་པ། མདུང་དམར་ཅན་གྱི་སྒྲུབ་ཐབས་སློབ་དཔོན་དགའ་རབ་རྡོ་རྗེས་མཛད་པ། བྱ་རྒོད་གཤོང་གི་གཏེར་མའི་སྒྲུབ་ཐབས་དགའ་རབ་རྡོ་རྗེས་མཛད་པ། མདུང་དམར་ཅན་གྱི་ལས་ཚོགས་འཁོར་ལོ་བྲི་བའི་ཡི་གེ་གཉིས་བྱ་རྒོད་གཤོང་གི་གཏེར་མ་བསེའི་སྒྲོམ་བུ་ནས་བྱུང་ཟེར་བ། མདུང་དམར་ཅན་གྱི་ལས་སྦྱོར་གྱི་ཡི་གེ་ཟབ་ཅིང་གསང་བ་ཚན་པ་གཉིས་ཡོད་པ་ག་ག་ན་ཀིརྟིས་མཛད་པ། མདུང་དམར་ཅན་གྱི་སྒྲུབ་སྙིང་ཞེས་བྱ་བའི་མན་ངག་ཚན་པ་དྲུག་ཡོད་པ། མདུང་དམར་ཅན་གྱི་སྲོག་རྩ་ཡིད་བཞིན་ནོར་བུའི་སྒྲུབ་ཐབས། མན་ངག་ལས་མཐའ་དགུ་པ།
གསང་བ་གཤིན་རྗེ་ལྟར་སྒྲུབ་པ་མདུང་དམར་ཅན་རྟ་ཞོན་གྱི་སྒྲུབ་ཐབས་ཀྱི་ཡི་གེ་དང་བཅས་པ། ཡང་གསང་ཕྱག་མཚན་བཞི་པའི་མངོན་རྟོགས་ཤོག་གཅིག་མ། དེའི་སྒྲུབ་ཐབས། དམར་པོ་འབྲུག་ཞོན་གྱི་སྒྲུབ་ཐབས་ཤོག་གཅིག་མ་བསམ་ཡས་ནས་བྱོན་པ། མདུང་དམར་ཅན་གྱི་སྒྲུབ་ཐབས་ལས་བྱང་གི་རིམ་པ། མདུང་དམར་ཅན་ཌོམྦྷི་ཧེ་རུ་ཀ་ནས་བརྒྱུད་པའི་སྒྲུབ་ཐབས་ཞལ་གདམས་ཡི་གེར་བཀོད་པ་ནཱ་རོ་པས་མཛད་པ། ཕྱི་ནང་གི་སྒྲུབ་ལུགས་ཚེ་སྒྲུབ་དང་བཅས་པ། མདུང་དམར་ཅན་གྱི་སྒྲུབ་ཐབས་མཁན་ཆེན་ཆོས་འཕགས་པས་མཛད་པ། མདུང་དམར་ཅན་གྱི་རྗེས་གནང་གི་རྩ་བའི་ཡི་གེ་མགོན་པོ་ཉེར་འཇུག མདུང་དམར་ཅན་ཡང་གསང་གི་རྗེས་གནང་།
ཞལ་ཤེས་གསལ་བ་གཅིག ཡང་གསང་ཕྱག་མཚན་བཞི་པའི་རིགས་གཏད་དབང་གི་ལྕགས་ཀྱུ། ཡང་གསང་ཕྱག་མཚན་བཞི་པའི་སྒྲུབ་ཐབས་དགོས་འདོད་འབྱུང་བ་གཉག་དབོན་བསོད་ནམས་བཟང་པོས་མཛད་པ། རྒྱལ་པོ་ཆེན་པོའི་ཟབ་ཏིག་ལས་ཤོག་རིལ་དྲུག་པའི་རྒྱ་གཞུང་སློབ་དཔོན་ཏེ་ཙ་དེ་ཝས་མཛད་པའི་སྐོར་ལ། སྐུ་གཟུགས་ཕྱག་མཚན་ལ་བརྟེན་ནས་ཞལ་དངོས་སུ་བལྟ་བ། གསུང་ཆོས་ཀྱི་དུང་ལ་བརྟེན་ནས་སྙན་གྲགས་བསྒྲུབ་པ། ཐུགས་ཙིཏྟ་ལ་བརྟེན་ནས་སྙིང་འགུལ་བ། ཡོན་ཏན་ཤེལ་གྱི་གའུ་ལ་བརྟེན་ནས་འཆི་མེད་ཚེ་བསྒྲུབ་པ། འཕྲིན་ལས་དྲག་པོ་གནམ་ལྕགས་ཀྱི་སྤུ་གྲི་ལ་བརྟེན་ནས་དགྲ་སྲོག་གཅོད་པ། རིན་ཆེན་གཏེར་གྱི་བུམ་པ་ལ་བརྟེན་ནས་དགོས་འདོད་བསྒྲུབ་པ།
དེའི་ཞལ་ཤེས། ལོ་རྒྱུས་ཤོག་རིལ་དྲུག་པའི་ལག་ལེན་དང་བཅས་པ་ཟངས་མཁར་གྱིས་མཛད་པ། ཤོག་རིལ་དྲུག་གི་ཡི་གེ་དམ་པའི་གནད་དྲུག་པ། ཤོག་རིལ་དྲུག་པའི་ཡི་གེ་ཀོང་ཕུ་རི་པ་ལ་ཁྲོ་ལོས་ཞུས་པ། འཁོར་ལོ་བྲི་ཚུལ་ཏེ་ཛ་དེ་ཝས་མཛད་པ། ལྗང་སེར་མགུལ་ཁུག་མའི་ཐུགས་སྒྲུབ་སྲེ་ཐོད་མར་གྲགས་པའི་བསྙེན་སྒྲུབ་གནད་དབབ་དང་བཅས་པའི་སྒྲུབ་ཐབས་ཆེས་ཟབ་པ། འཁོར་ལོའི་ཆོ་ག བླ་རྡོའི་ཆོ་ག གཏོར་མའི་ཆོ་ག་རྣམས་ཀྱི་ཡི་གེ ལྗང་སེར་མའི་སྒྲུབ་ཐབས་ལེའུ་གསུམ་པ་མཁན་ཆེན་ལྷོ་བྲག་པས་མཛད་པ།
ལྗང་སེར་མའི་སྒྲུབ་ཐབས་ཁ་ཆེ་དགོན་པ་བའི་གདམས་པ། ཟབ་ཏིག་གི་མན་ངག་ལས་སྦྱོར་གྱི་ཡི་གེ་ཁྲོ་ལོ་ཞེས་བྱ་བ། ཁྲོ་ལོས་མཛད་པའི་སྙིང་ཁུག་མ། ཟབ་ཏིག་གི་མན་ངག་སློབ་དཔོན་སངས་རྒྱས་གསང་བས་ཟངས་མཁར་ལོ་ཙཱ་བའི་ཉེ་གནས། འབྲོམ་ཉི་མ་ལ་གནང་བའི་སྐོར་ལ། ལོ་རྒྱུས་ཐེམ་ཡིག་དང་བཅས་པ། ནོར་གནས་ཀྱི་སྒྲུབ་ཐབས། འཁོར་གནོད་སྦྱིན་བརྒྱད་ཀྱིས་བསྐོར་བའི་སྒྲུབ་ཐབས། ནོར་གནས་ཀྱི་སྒྲུབ་ཐབས་རིན་ཆེན་ཁྲིམས་གནས་ཞེས་བྱ་བ། ལག་སྒྲུབ་སྲིན་པོའི་ནོར་ལེན།
ནེའུ་ལེའི་རྐྱལ་པའི་མན་ངག སློབ་དཔོན་བུདྡྷ་གུ་ཧྱས་མཛད་པའི་མན་ངག་སྙིང་བསྒྲུབ། སློབ་དཔོན་དེས་མཛད་པའི་སྲིད་པ་སྐྱེ་གནས་ཀྱི་མན་ངག་སྲོག་འཛིན་ཞེས་བྱ་བ། སློབ་དཔོན་དེས་མཛད་པའི་སྲིད་པ་ལྟེ་བསྒྱུར་གྱི་མན་ངག དེས་མཛད་པའི་རྒྱལ་འགོང་འདུལ་བ་དང་བསྲུང་བའི་མན་ངག བསེ་མོ་ལ་སོགས་པ་འདྲེ་འདུལ་བའི་མན་ངག དབང་དུ་བྱ་བའི་མན་ངག བུད་མེད་དབང་དུ་བྱ་བ། ནད་ཞི་བ། བགེགས་བསྲུང་བའི་མན་ངག
མཐུ་བསྒྲུབ་པའི་མན་ངག་དོན་ལྔ་པ། སྒྲུབ་ཐབས་འཕྲིན་ལས་ཐུགས་ཀྱི་མན་ངག་སློབ་དཔོན་བུདྡྷ་གུ་ཧྱས་མཛད་པ། ཟབ་ཏིག་གི་མན་ངག་གི་ལས་དགོན་པ་བའི་བེའུ་བུམ་བསེ་ཁབ་མར་གྲགས་པ་ལ་ལོག་ནོན་ལྔའི་མན་ངག་ནེའུ་ལེའི་སྒྲུབ་ཐབས་རྣམས་དང་། ཕྱག་མཚན་མན་ངག་གི་ཡི་གེ ཟབ་ཏིག་ལས་རྟ་བདག་བརྒྱད་ཀྱི་སྒོས་སྒྲུབ། ཛམྦྷ་ལའི་དངོས་གྲུབ་སྒྲུབ་པའི་ཡི་གེ གང་བ་བཟང་པོའི་དམག་ཟློག ནོར་བུ་བཟང་པོའི་ཟས་ནོར་སྒྲུབ་པ། ཀུ་བེ་རའི་ཆོམ་རྐུན་བཅིངས་པ། ཡང་དག་ཤེས་ཀྱི་མངོན་ཤེས་དང་དབང་ཕྱུག་སྒྲུབ་པ།
འབྲོག་གནས་ཀྱི་དགྲ་བསད་པ། ལྔ་རྩེན་སེར་སྐྱའི་ཚེ་སྒྲུབ་པ། པི་ཙི་ཀུཎྜ་ལིས་ཆུ་འཁྱགས་བསྲུང་བ། ཀུ་བྷེ་རའི་བྱིན་རླབས་ཀྱིས་རྟའི་གོད་ཁ་བསྲུང་བའི་མན་ངག ཡང་ཟབ་ཏིག་འཁོར་གྱི་བསྒྲུབ་པ་ལས། སྟག་ཟླ་མིང་སྲིང་གི་མན་ངག་སྒྲུབ་ཐབས་ཆེས་ཟབ་པ་ཚན་པ་བདུན་ཡོད་པ་སློབ་དཔོན་འགྲོ་བཟང་གིས་མཛད་པ། ཨ་པ་ར་ཙིཏྟའི་སྒྲུབ་ཐབས་ཀྱི་སྐོར་ལ། གནོད་སྦྱིན་ཆེན་པོ་གཞན་གྱིས་མི་ཐུབ་པའི་རྒྱུད། ཨ་པ་ར་ཙིཏྟ་རིན་ཆེན་བཟང་པོའི་སྒྲུབ་ཐབས་ཇོ་བོ་རྗེ་ནས་བརྒྱུད་པ། ཨ་པ་ར་ཙིཏྟ་བྲེལ་ནོན་གྱི་སྒྲུབ་ཐབས།
གནོད་སྦྱིན་ལྕགས་ཀྱི་ཨ་པ་ར་ཙིཏྟའི་ལས་ཚོགས་མཇུག་ན་དངོས་གྲུབ་བསྒྲུབ་པ་ལ་བར་ཆད་བྱེད་པའི་འགབ་འདྲེ་མནན་པའི་མན་ངག་ཡོད་པ། ཨ་པ་ར་ཙིཏྟའི་མན་ངག་རྒྱལ་པོ་ཨིནྡྲ་བོ་དྷིས་མཛད་པ། ཨ་པ་ར་ཙིཏྟའི་བླ་རྡོའི་མན་ངག་རྗེ་སྣ་པོ་བས་མཛད་པ། འཁུ་ལྡོག་མི་འབྱུང་བའི་འཁོར་ལོའི་མན་ངག ཨ་པ་ར་ཙིཏྟའི་སྒྲུབ་ཐབས་ཀྱི་གཞུང་ངག་དབང་དགེས་པའི་རྡོ་རྗེས་མཛད་པ། ཇོ་བོ་ལུགས་ཀྱི་ཡང་རྩེ་སྒྲུབ་པའི་ཆ་རྐྱེན་ཟབ་ཏིག་གི་སྐོར་ལས་འགབ་འདྲེ་མནན་པ། ལུས་ངན་པོ་ཡི་མདོ་ལས་ནི། ། ཞེས་པ་དབུ་ན་ཡོད་པའི་ཤེས་པ་དཀར་པོའི་ལོ་རྒྱུས། དེ་མནན་པའི་སྲོག་འཁོར། གནོད་སྦྱིན་བྲེལ་བོང་ཅན་མནན་པ་རྒྱལ་པོ་འགྱུར་ཀ་དེ་བས་མཛད་པ།
ཟངས་ཟངས་གཡུ་རྩེའི་གཏེར་མ་ཟངས་མཁར་ལོ་ཙ་བའི་ཁྱད་ཆོས་ཤོག་གཅིག་མ། ཞི་བ་ནོར་སྒྲུབ་ཀྱི་རྗེས་གནང་གི་ཡི་གེ དྲག་པོ་མཐུ་སྒྲུབ་ཀྱི་རྗེས་གནང་གི་ཡི་གེ རྣམ་སྲས་ཀྱི་རྟེན་དང་མན་ངག་ཐོར་བུའི་ཡི་གེ་ལག་ལེན་ཞལ་ཤེས་མ་སྤོས་ཁང་པ་འཇམ་དབྱངས་རིན་ཆེན་རྒྱལ་མཚན་གྱིས་མཛད་པ་ལས། གསང་རྟེན་གའུ་བཅའ་བ། ནེའུ་ལེའི་ལས་སྦྱོར། བཙུན་མོ་མེ་ཏོག་གཙུག་ཕུད་ཀྱི་ལས་སྦྱོར། གདན་སེང་གེས་འགབ་འདྲེ་མནན་པའི་ལས་སྦྱོར་སྲུང་བའི་འཁོར་ལོའི་མན་ངག་ཡོད་པ། ཞི་བ་བདེ་བྱེད་ཀྱི་སྒྲུབ་ཐབས་གཏོར་འབུལ་དང་བཅས་པ་འཇམ་དབྱངས་རིན་ཆེན་རྒྱལ་མཚན་གྱིས་མཛད་པ། ཕྱག་རྡོར་གྱི་བསྟོད་པ་དེ་ཉིད་ཀྱིས་མཛད་པ།
རྣམ་སྲས་ཀྱི་བསྟོད་པ་རྒྱས་པ་དེ་ཉིད་ཀྱིས་མཛད་པ། རྣམ་སྲས་ལྗང་ཡུལ་མའམ་སྤྲིན་གསེབ་མར་གྲགས་པ་སློབ་དཔོན་པདྨས་མཛད་པ། སྤྲིན་གསེབ་མའི་ལོ་རྒྱུས་ཀྱི་ཡི་གེ རྗེས་གནང་གི་ཡི་གེ འཕྱར་དར་གྱི་ལོ་རྒྱུས་ཀྱི་ཡི་གེ རྡོ་རྗེ་སྲིད་བསྐྱེལ་གྱིས་གྲིབ་སེལ་བ། འཇོམས་བྱེད་ཁྱུང་མགོ་ཅན་གྱིས་མཚོན་བསྲུང་བ། ཀླུ་མོ་པདྨ་ཅན་གྱིས་ནོར་བསྒྲུབ་པ། ཀུན་ཏུ་ནོར་འཛིན་གྱིས་ཟས་བསྒྲུབ་པ། རྡོ་རྗེ་དྲག་པོ་རྩལ་གྱིས་དགྲ་བསད་པ།
འཆི་འཇུག་དྲེད་མགོ་ཅན་གྱིས་མནན་པ། འབྲོག་བྱེད་སྤྲེལ་མགོ་ཅན་གྱིས་མཛའ་བོ་དབྱེ་བ། གར་དབང་ཁྱུང་མགོ་ཅན་གྱིས་གནོད་སྦྱིན་འདུལ་བ། ཐེག་ཆེན་དཔང་བསྟོད་ཀྱིས་སེར་བ་དབབ་པ། འུག་མགོ་ཅན་གྱིས་བསྐྲད་པ། དེའི་དམ་ཚིག་གི་སྤྱིར་བསྟན་པ་རྣམས་སློབ་དཔོན་པདྨས་མཛད་པ། རྒྱལ་པོ་ཆེན་པོའི་སྒྲུབ་ཐབས་དགོས་པ་ཀུན་ཚང་གཉག་དབོན་རིན་པོ་ཆེས་མཛད་པ། ནང་སྒྲུབ་དམར་པོ་རྟ་སྔོན་ཅན་གཤིན་རྗེ་ལྟར་བསྒྲུབ་པ། ཡང་གསང་མགུལ་ཁུག་སྲོ་མ་ཅན་གྱི་སྒྲུབ་ཐབས། རྗེས་གནང་གི་ཡི་གེ
བསྟོད་པ་རྒྱལ་པོའི་ཐུགས་རབ་ཏུ་མཉེས་པ་རྣམས་བུ་སྟོན་ཐམས་ཅད་མཁྱེན་པས་མཛད་པ། ཞི་དྲག་སྤེལ་མའི་སྒྲུབ་ཐབས་ཐུགས་སྲས་རིན་ཆེན་རྣམ་རྒྱལ་གྱིས་མཛད་པ། ཞི་དྲག་གི་ཕྱག་ལེན་བཀླགས་ཆོག་མཁྱེན་རབ་ཆོས་རྗེའི་དངོས་སློབ་ཆོས་རྗེ་བཅོ་བརྒྱད་པ་འཇམ་དབྱངས་རྒྱལ་མཚན་གྱིས་མཛད་པ། མཐིང་ཁ་ཞལ་གསུམ་ཕྱག་དྲུག་པའི་བསྙེན་སྒྲུབ་ལས་གསུམ་གྱི་ཡི་གེ་སྤོས་ཁང་པ་འཇམ་དབྱངས་རིན་ཆེན་རྒྱལ་མཚན་གྱིས་མཛད་པ། རྒྱལ་པོ་ཆེན་པོའི་གཏོར་ཆོག་སྟག་ཚང་ལོ་ཙཱ་བ་ཤེས་རབ་རིན་ཆེན་གྱིས་མཛད་པ། ཕྱག་མཚན་བཞི་པ། གཙོ་འཁོར་གསུམ་གྱི་གཏོར་ཆོག་མཁན་ཆེན་བསླབ་གསུམ་པས་མཛད་པ། རྒྱལ་པོ་ཆེན་པོ་ཞི་དྲག་གི་རྗེས་གནང་གི་ཁྲོ་ཕུ་བ་དང་ཞྭ་ལུ་བའི་ལུགས་རྗེས་གནང་གི་ཐོ་ཡིག་འཇམ་དབྱངས་མཁྱེན་བརྩེ་དབང་ཕྱུག་གིས་མཛད་པ། རྣམ་སྲས་དཀར་པོའི་ཚེ་སྒྲུབ་དང་ཚེ་དབང་གི་ཡི་གེ་པཎ་ཆེན་ཤཱཀྱ་མཆོག་ལྡན་གྱིས་མཛད་པ་སྟེ་རྒྱལ་པོ་ཆེན་པོའི་ཆོས་སྐོར་ལ་རྗེས་གནང་ལྔ་ཕྲག་གསུམ། ལུང་པོ་ཏི་གཉིས་དང་བཅས་པ་ཡོངས་སུ་རྫོགས་པ་ཐོབ་པའི་ལུང་གི་བརྒྱུད་པ་ནི།
ཆོས་རྗེ་ཚར་པ་བློ་གསལ་རྒྱ་མཚོ་གྲགས་པ་རྒྱལ་མཚན་དཔལ་བཟང་པོ། རྗེ་བོན་མཁར་བ་མཻ་ཏྲི་དོན་གྲུབ་རྒྱལ་མཚན། སྤྱན་སྔ་ཆོས་རྒྱ་མཚོ། རྗེ་བཙུན་དབང་ཕྱུག་རབ་བརྟན། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཡང་མཁན་ཆེན་ཆོས་ཀྱི་རྗེ་དེ་ཉིད་ཀྱི་དྲུང་དུ། ས་སྐྱ་པའི་ལམ་སྐོར་ཕྱི་མ་བརྒྱད་ཀྱི་ཁྲིད་ཐོབ་པ་ལ། ཐོག་མར་ཏོག་རྩེ་པའི་བསམ་མི་ཁྱབ་ཀྱི་བརྒྱུད་པ་ནི། རྡོ་རྗེ་འཆང་།
རྟ་མཆོག བི་ནོ་ས། རྒྱལ་པོ་ཨིནྡྲ་བྷུ་ཏི། ཕུན་ཚོགས་ཞབས། སྒེག་པའི་རྡོ་རྗེ། གུནྡྷ་རི་པ། པདྨ་བཛྲ། ཆོས་ཀྱི་པ། བཟང་པོའི་ཞབས། ཏོག་རྩེ་པ།
བྷུ་ཥ་ཎ། དྷ་མ་པ་ཀ་ཧ་ན། དཔའ་བོ་རྡོ་རྗེ། འབྲོག་མི། སེ་སྟོན། ཞང་སྟོན། ས་སྐྱ་པ་ཆེན་པོ། སློབ་དཔོན་རིན་པོ་ཆེ། རྗེ་བཙུན་རིན་པོ་ཆེ། ས་སྐྱ་པཎྜི་ཏ།
འཕགས་པ་རིན་པོ་ཆེ། ཞང་དཀོན་མཆོག་དཔལ། བྲག་ཕུག་པ། བླ་མ་དམ་པ། བླ་མ་དཔལ་ལྡན་པ། གྲུབ་ཆེན་བུདྡྷ་བ། རྗེ་རྡོ་རྗེ་འཆང་། རྗེ་སེམས་དཔའ་ཆེན་པོ། ཞྭ་ལུ་བ་སངས་རྒྱས་དཔལ་བཟང་། མུས་པ་ནམ་མཁའ་དཔལ་བཟང་།
རྗེ་དཀོན་མཆོག་ལྷུན་གྲུབ། ཡང་ན་རྗེ་ཀུན་དགའ་བཟང་པོ། གྲུབ་ཆེན་ཀུན་བློ་བ། རྗེ་དཔལ་ལྡན་རྒྱལ་པོ། རྗེ་ནམ་མཁའ་དཔལ་བཟང་། ངོར་ཆེན་དཀོན་མཆོག་ལྷུན་གྲུབ། ཡངས་ཅན་མཁན་པོ་དབང་ཕྱུག་དཔལ་བཟང་། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ངག་དབང་གྲགས་པའི་ཕྱག་རྒྱ་ཆེན་པོ་ཡི་གེ་མེད་པའི་བརྒྱུད་པ་ནི།
རྗེ་བཙུན་སྒྲོལ་མ། ངག་དབང་གྲགས་པ། དེ་ཝ་ཨ་ཀ་ར་ཙནྡྲ། ཨ་མོ་གྷ། འབྲོག་མི་ལོ་ཙཱ་བ་མན་སྔར་དང་འདྲ། ༈ །མཆོད་རྟེན་དྲུང་ཐོབ་ཀྱི་བརྒྱུད་པ་ནི། རྡོ་རྗེ་འཆང་། ཕྱག་ན་རྡོ་རྗེ། ས་ར་ཧ། ཀླུ་སྒྲུབ།
ཨརྻ་དེ་ཝ། དགེ་སློང་ནག་པོ་ཞབས། ཟླ་བ་གྲགས་པ། བྲམ་ཟེ་དཔལ་འཛིན། དཔའ་བོ་རྡོ་རྗེ། འབྲོག་མི་མན་འདྲ། ༈ གཏུམ་མོ་ལམ་རྫོགས་ཀྱི་བརྒྱུད་པ་ནི། རྡོ་རྗེ་འཆང་། རྡོ་རྗེ་རྣལ་འབྱོར་མ། སློབ་དཔོན་དྲིལ་བུ་པ།
རུས་སྦལ་ཞབས། ཛ་ལནྡྷ་ར། ནག་པོ་སྤྱོད་པ། ཤྲཱི་དྷ་ར། ག་ཡ་དྷ་ར། འབྲོག་མི་མན་འདྲ། ༈ །ཡོན་པོ་བསྲོང་བའི་བརྒྱུད་པ་ཡང་དེ་བཞིན་ནོ། ། ཨིནྟྲ་བྷུ་ཏི་ལམ་གྱི་བརྒྱུད་པ་ནི། རྡོ་རྗེ་འཆང་། དཔལ་བདེ་བ་ཆེན་པོ།
ཨིནྡྲ་བྷུ་ཏི། དཔལ་ཚངས་པའི་ཞབས། བྲམ་ཟེ་མོ། གྲུབ་པའི་རྡོ་རྗེ། ཨིནྡྲ་བྷུ་ཏི་བར་པ། སློབ་དཔོན་ཨུ་པ་མའི་ཞབས། སློབ་དཔོན་གཅེར་བུ་པ། རྒྱལ་པོ་ཛྙཱ་ན་བྷུ་ཏི། པདྨ་བཛྲ། ཌོམྦྷི་བ།
ཡན་ལག་བར་མའི་ཞབས། ལྷ་མོ་བུང་བའི་པདྨ། ལྕམ་ལེགས་སྨིན། ཨིནྡྲ་བྷུ་ཏི་ཆུང་བ། བྲམ་ཟེ་རིན་ཆེན་རྡོ་རྗེ། ཁ་ཆེ་ཤེས་རབ་གསང་བ། འབྲོག་མི་མན་འདྲ། དེའི་ཉེ་བརྒྱུད་ནི། རྡོ་རྗེ་འཆང་། ཨིནྡྲ་བྷུ་ཏི་ཆེ་བ།
ལྕམ་ལེགས་སྨིན། ཤེས་རབ་གསང་བ། འབྲོག་མི་མན་འདྲ། ༈ །པདྨ་བཛྲ་གྱི་ལམ་གྱི་བརྒྱུད་པ་ནི། རྡོ་རྗེ་འཆང་། བི་མ་ལ་སྱ་བཛྲ། ཡན་ལག་མེད་པའི་རྡོ་རྗེ། མཚོ་སྐྱེས་རྡོ་རྗེ། ཨིནྡྲ་བྷུ་ཏི། ལྕམ་ལེགས་སྨིན།
ནག་པོ་སྤྱོད་པ། བྲམ་ཟེ་དཔལ་འཛིན། ག་ཡ་དྷ་ར། འབྲོག་མི་མན་འདྲ། ༈ །ཌོམྦི་ལྷན་གཅིག་སྐྱེས་གྲུབ་ཀྱི་བརྒྱུད་པ་ནི། རྡོ་རྗེ་འཆང་། ཡེ་ཤེས་ཀྱི་མཁའ་འགྲོ་མ། ཌོམྦྷི་བ། ཨ་ལ་ལ་བཛྲ། ནགས་ཁྲོད་པ།
གརྦྷ་རི་པ། བསོད་སྙོམས་པ། མི་ཐུབ་ཟླ་བ། དཔའ་བོ་རྡོ་རྗེ། འབྲོག་མི་མན་འདྲ། ༈ །ཡང་བདག་ཆེན་རྡོ་རྗེ་འཆང་བློ་གྲོས་རྒྱལ་མཚན་དཔལ་བཟང་པོའི་གསུང་འབུམ་ཕལ་ཆེར་གྱི་ལུང་ཐོབ་པའི་ཆོས་ཀྱི་རྣམ་གྲངས་ལ། མུས་ཆེན་སེམས་དཔའ་ཆེན་པོའི་རྣམ་ཐར། བརྡ་དོན་གསལ་བའི་ཁྲིད་ཡིག ལམ་སྦས་བཤད་ཀྱི་ཁྲིད་ཡིག བདུད་རྩི་རིལ་བུའི་སྒྲུབ་ཐབས་ཕྱག་ལེན།
འཁོར་འདས་དབྱེར་མེད་ཀྱི་ཟིན་བྲིས། མངོན་བྱང་གི་བཤད་པ་རྒྱས་པ། རྡོ་རྗེ་དྲིལ་བུའི་བཤད་པ། རྣམ་འཇོམས་བིར་ལུགས་ཀྱི་བྱིན་རླབས་བྱ་ཚུལ་གྱི་ཡི་གེ མགོན་རྐྱང་གི་རྗེས་གནང་གི་ཡི་གེ་རྣམས་ཀྱི་ལུང་ཐོབ་པའི་བརྒྱུད་པ་ནི། བདག་ཆེན་རྡོ་རྗེ་འཆང་། རྗེ་བཙུན་རྡོ་རིང་པ་ཆེན་པོ། ཚར་ཆེན་ཆོས་ཀྱི་རྒྱལ་པོ། འཇམ་དབྱངས་མཁྱེན་བརྩེ་དབང་ཕྱུག མཁན་ཆེན་བསླབ་གསུམ་རྒྱལ་མཚན།
རྗེ་དབང་ཕྱུག་རབ་བརྟན། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཡང་ཚར་ཆེན་ཆོས་ཀྱི་རྒྱལ་པོས་མཛད་པའི་ལམ་འབྲས་བརྒྱུད་པའི་གསོལ་འདེབས་ཀུན་བཟང་མར་གྲགས་པ། ཚར་ཆེན་ཆོས་ཀྱི་རྒྱལ་པོའི་གསུང་ལ་འཇམ་དབྱངས་མཁྱེན་བརྩེ་དབང་ཕྱུག་གིས་ཟིན་བྲིས་གནང་བའི་སྐོར་ཐོབ་པ་ལ། ལམ་འབྲས་ཀྱི་ཆོས་འབྱུང་རྒྱས་པ། སྣང་གསུམ་གྱི་ཁྲིད་ཡིག འཁོར་འདས་དབྱེར་མེད་ཀྱི་ལྟ་ཁྲིད་རྒྱས་པ། བུམ་དབང་གི་ལམ་གྱི་ཁྲིད། གཤེད་དམར་སྤྲོས་མེད་ཀྱི་བླ་མ་བརྒྱུད་པའི་ལོ་རྒྱུས།
བསྐྱེད་རིམ་གྱི་བཤད་པ། སྤྲོས་མེད་ཀྱི་ཁྲིད་ཡིག་རྒྱས་པ། གསང་འདུས་རིམ་ལྔའི་ཁྲིད་ཡིག སུམ་པ་ལོ་ཙའི་བློ་སྦྱོང་གི་ཁྲིད་ཡིག སྤྱན་རས་གཟིགས་ཁརྶ་པ་ཎི་ལ་བརྟེན་པའི་སྙིང་པོ་དོན་གསུམ་གྱི་ཡི་གེ སེམས་ཉིད་ངལ་གསོའི་ཁྲིད་ཡིག་རྣམས་ཀྱི་ལུང་ཐོབ་པའི་བརྒྱུད་པ་ནི། ཚར་ཆེན་ཆོས་ཀྱི་རྒྱལ་པོ། འཇམ་དབྱངས་མཁྱེན་བརྩེ་དབང་ཕྱུག མཐུ་སྟོབས་དབང་ཕྱུག་བསོད་ནམས་ཆོས་འཕེལ། རྗེ་དབང་ཕྱུག་རབ་བརྟན།
མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ ཡང་མཁན་ཆེན་ཐམས་ཅད་མཁྱེན་པ་དེ་ཉིད་ཀྱི་དྲུང་དུ། གསུང་ངག་རིན་པོ་ཆེའི་སྙིང་པོ་རྒྱུ་དབང་ལམ་དུ་བྱེད་པ། སློབ་དཔོན་གྱི་ཟབ་མོ་རྡོ་རྗེ་ལུས་ཀྱི་དཀྱིལ་འཁོར་དུ་ལམ་དབང་ཟབ་མོ་ལན་མང་དུ་ཐོབ་པའི་བརྒྱུད་པ་ནི། འཆི་མེད་རྡོ་རྗེའི་སྐུ་བརྙེས་རྫོགས་སངས་རྒྱས། ། མ་སྐྱེས་མ་འགག་རྡོ་རྗེ་བདག་མེད་མ། ། སྐལ་ལྡན་སྣང་ངོར་རྟག་བཞུགས་བིརྺ་པ། ། ཚེ་ཡི་རིག་འཛིན་བརྙེས་པའི་ནག་པོ་པ། ། སྐྱེ་འཆི་མེད་པའི་དོན་རྟོགས་ཌཱ་མ་རུ། །
གཟུང་འཛིན་ཀུན་སྤངས་ཨ་ཝ་དྷུ་ཏི་པ། ། གངས་ཅན་དཔལ་དུ་བྱོན་པ་ཀླུ་འཛིན་ཞབས། ། སྒྲ་བསྒྱུར་ཆོས་ཀྱི་རྒྱལ་པོ་འབྲོག་མི་རྗེ། ། རྒྱུད་དང་མན་ངག་ཀུན་རིག་མཁར་ཆུང་བ། ། མངོན་ཤེས་རྫུ་འཕྲུལ་མངའ་བདག་དགོན་པ་བ། ། ས་སྟག་རེ་བདུན་བར་བཞུགས་ས་སྐྱ་པ། ། ཆུ་སྟག་ཞེ་གཅིག་བར་བཞུགས་བསོད་ནམས་རྩེ། ། མེ་བྱི་བདུན་བཅུའི་བར་བཞུགས་གྲགས་པའི་ཞབས། ། ཆུ་སྟག་བདུན་བཅུའི་བར་བཞུགས་པཎྜི་ཏ། ། ལྕགས་འབྲུག་ཞེ་དྲུག་བར་བཞུགས་འཕགས་པའི་མཆོག །
མེ་ལུག་རེ་བརྒྱད་བར་བཞུགས་དཀོན་མཆོག་དཔལ། ། ལྕགས་སྟག་དོན་བཞིའི་བར་བཞུགས་བྲག་ཕུག་པ། ། ཤིང་ཡོས་རེ་བཞིའི་བར་བཞུགས་འགྲོ་མགོན་རྗེ།་་་་་ འདི་གཉིས་གང་རུང་གཅིག་གིས་ཆོག ། ས་ཁྱི་ཞེ་གསུམ་བར་བཞུགས་རི་ཁྲོད་པ། ། ས་ཡོས་རེ་བདུན་བར་བཞུགས་དཔལ་ལྡན་པ། ། ལྕགས་བྱི་གྱ་གཉིས་བར་བཞུགས་བུདྡྷ་ཤྲཱི། ། མེ་བྱི་དོན་ལྔའི་བར་བཞུགས་ཨེ་ཝྃ་པ། ། ལྕགས་སྟག་གྱ་གསུམ་བར་བཞུགས་མུས་པ་ཆེ། ། ས་ཁྱི་ང་ལྔའི་བར་བཞུགས་ཀུན་དཔང་པ། །
ཆུ་སྟག་དོན་གཉིས་བར་བཞུགས་མཁས་གྲུབ་ཆེ།་་་་་ དཔལ་རྡོར། ། ས་བྱ་རེ་གཅིག་བར་བཞུགས་ཀུན་མཁྱེན་རྗེ། ། ཤིང་ཁྱི་བདུན་བཅུའི་བར་བཞུགས་དཀོན་མཆོག་འཕེལ།་་་་་ ཕྱི་མ་དེ་ལྔ་ཆར་ལ་གསན། ། ཤིང་སྤྲེལ་དོན་གཉིས་བར་བཞུགས་བུདྡྷའི་མཚན།་་་་་ མུས་ཆེན་དང་ཀུན་མཁྱེན་ལ་གསན་པ། ། ཤིང་ལུག་རེ་བརྒྱད་བར་བཞུགས་སེང་གེའི་མཚན།་་་་་ ཕྱི་མ་དེ་གསུམ་ཆར་ལ་གསན་པ། ། མེ་སྦྲུལ་རེ་གཅིག་ལ་གཤེགས་དཀོན་ལྷུན་རྗེ། །
མེ་ཁྱི་དོན་བདུན་བར་བཞུགས་སྤྱན་སྔ་བ། ། ས་རྟ་དོན་བདུན་ལ་གཤེགས་བུདྡྷའི་མཚན། ། ལྕགས་སྦྲུལ་བདུན་བཅུའི་བར་བཞུགས་མཁན་ཆེན་རྗེ། ། མགོན་དེས་རྗེས་བཟུང་སྔགས་འཆང་ཨ་ནནྡའོ། ། ཡང་ན་ངོར་ཆེན་དཀོན་མཆོག་ལྷུན་གྲུབ། སྤྱན་སྔ་དཀོན་མཆོག་རྒྱ་མཚོ། ཡངས་ཅན་མཁན་པོ་དབང་ཕྱུག་དཔལ་བཟང་། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཡང་ན་མུས་ཆེན་སེམས་དཔའ་ཆེན་པོ།
བདག་ཆེན་བློ་གྲོས་རྒྱལ་མཚན། རྗེ་རྡོ་རིང་པ་ཆེན་པོ། ཚར་ཆེན་ཆོས་ཀྱི་རྒྱལ་པོ། རྗེ་ཀླུ་སྒྲུབ་རྒྱ་མཚོ། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །དཔལ་མགོན་བྲམ་ནག་བཤན་པ་དྲུག་བསྐོར་ནག་པོ་དོམ་མཆོང་དུ་གྲགས་པའི་རྗེས་གནང་། དེའི་མན་ངག་གི་ཡི་གེ་རྣམས་ཀྱི་ལུང་དང་བཅས་པ་ཐོབ་པའི་བརྒྱུད་པ་ནི། རྡོ་རྗེ་འཆང་། ཀླུ་སྒྲུབ།
ཛོ་ཀི་ཀ་མ་རུ་པ། ཞང་མདོ་སྡེ་དཔལ། འཇམ་སྐྱ་ནམ་མཁའ་དཔལ་ལྡན། བྲང་མོ་ཆེ་པ། རྗེ་བཙུན་རེ་མདའ་བ། གྲུབ་ཆེན་ཐང་སྟོང་རྒྱལ་པོ། རས་ཆེན་དཔལ་འབྱོར་བཟང་པོ། ཐམས་ཅད་མཁྱེན་པ་རྡོ་རྗེ་གདན་པ། རྒྱ་སྟོན་བྱང་ཆུབ་དབང་རྒྱལ། རྗེ་བཙུན་ཀུན་དགའ་གྲོལ་མཆོག
བསྟན་འཛིན་ངག་དབང་ཉི་ཟླ་བཟང་པོ། རྗེ་བཙུན་དབང་ཕྱུག་རབ་བརྟན། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །གཙུག་ཏོར་རྣམ་རྒྱལ་གྱི་རྗེས་གནང་ཐོབ་པའི་བརྒྱུད་པ་ནི། སངས་རྒྱས། ཕྱག་ན་རྡོ་རྗེ། ཛེ་ཏ་རི། རྡོ་རྗེ་གདན་པ་ཆེ་ཆུང་། བ་རི་བ།
བླ་མ་ས་སྐྱ་པ་ཆེན་པོ། སློབ་དཔོན་རིན་པོ་ཆེ། རྗེ་བཙུན་རིན་པོ་ཆེ། ཆོས་རྗེ་ས་པཎ། འཕགས་པ་རིན་པོ་ཆེ། ཞང་དཀོན་མཆོག་དཔལ། བྲག་ཕུག་པ་ཆེ་ཆུང་། བླ་མ་དཔལ་ལྡན་པ། ཤར་ཆེན་པ། ངོར་ཆེན་པ།
མུས་ཆེན་པ། ཀུན་མཁྱེན་པ། རྗེ་སངས་རྒྱས་རིན་ཆེན། རྗེ་དཀོན་མཆོག་ལྷུན་གྲུབ། སྤྱན་སྔ་དཀོན་མཆོག་རྒྱ་མཚོ། མཁན་ཆེན་དབང་ཕྱུག་དཔལ་བཟང་། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། བསྟོད་པ་ཙནྡྲ་གོ་མིས་མཛད་པ། སྒྲུབ་སྐོར་ཆོས་རྒྱལ་འཕགས་པས་མཛད་པ།
ས་ལོ་འཇམ་པའི་རྡོ་རྗེས་མཛད་པའི་སྟོང་མཆོད་ཀྱི་ལག་ལེན། རྣམ་རྒྱལ་གྱི་གཟུངས་རྟོག་པ་གཉིས་དང་བཅས་པ་བ་རི་བས་བསྒྱུར་པ། རྟོག་པའི་འགྲེལ་པ་དང་། ས་བཅད་རྗེ་བཙུན་རྩེ་མོས་མཛད་པ་དང་བཅས་པ་ཐོབ་པའི་བརྒྱུད་པ་ནི། རྫོགས་པའི་སངས་རྒྱས། འཇམ་དཔལ། ཛེ་ཏ་རི། རྡོ་རྗེ་གདན་པ་གཉིས། བ་རི་ལོ་ཙཱ་བ། ས་ཆེན།
སློབ་དཔོན་རིན་པོ་ཆེ། རྗེ་བཙུན་རིན་པོ་ཆེ། ཆོས་རྗེ་ས་པཎ། ཆོས་རྒྱལ་འཕགས་པ། བློ་ཆེན་སངས་རྒྱས་སྲས། བག་སྟོན་གཞོན་ཚུལ། བླ་མ་མགོན་པོ་འབུམ། བྲམ་ཆེན་ནམ་མཁའ། མ་ཏི་པཎ་ཆེན། ས་བཟང་འཕགས་པ།
ངོར་ཆེན་ཀུན་དགའ་བཟང་པོ། པཎ་ཆེན་གྲགས་པ་རྒྱལ་མཚན། མཁན་ཆེན་ལེགས་པའི་འབྱུང་གནས། ས་ལོ་འཇམ་པའི་རྡོ་རྗེ། ངོར་ཆེན་དཀོན་མཆོག་ལྷུན་གྲུབ། མཁན་ཆེན་དབང་ཕྱུག་དཔལ་བཟང་། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །འབྱུང་འདུལ་མེ་དབང་མའི་རྗེས་གནང་ཐོབ་པའི་བརྒྱུད་པ་ནི། རྫོགས་པའི་སངས་རྒྱས།
ཡེ་ཤེས་མཁའ་འགྲོ་མ། ཨ་བྷྱ་དང་། ཤུ་བྷཾ་ཀ་ར། པཱུ་ཛ་གུཔྟ། རཏྣ་རཀྵི་ཏ། གོ་ཏཾ་ཤྲཱི། ཀིརྟི་པཎྜི་ཏ། ཡར་ཀླུང་གྲགས་རྒྱལ། རྒྱལ་མཚན་རིན་ཆེན། གར་ཐིག་བསོད་རྒྱལ།
གཞོན་སེང་ཀ་བཅུ་པ། བླ་མ་མགོན་པོ་འབུམ། ཆོས་རྗེ་དཔལ་ཚུལ་བ། ཤར་ཆེན་ཡེ་ཤེས་རྒྱལ་མཚན། ངོར་ཆེན་ཀུན་དགའ་བཟང་པོ། རྒྱལ་ཚབ་ཀུན་དབང་། རྗེ་ཡོངས་འཛིན། ས་ལོ་འཇམ་པའི་རྡོ་རྗེ། ངོར་ཆེན་དཀོན་མཆོག་ལྷུན་གྲུབ། མཁན་ཆེན་དབང་ཕྱུག་དཔལ་བཟང་།
མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཡང་རྗེ་བཙུན་ཐམས་ཅད་མཁྱེན་པ་མཚན་དོན་དང་ལྡན་པ་དེ་ཉིད་ཀྱི་དྲུང་དུ། སྙན་ངག་ལ་སོགས་པ་ཐུན་མོང་གི་རིག་གནས་ཀྱི་སྐོར་དང་། མདོ་ཕྱོགས་ཀྱི་པོད་ཆེན་དྲུག་གི་བཤད་ལུང་སོགས་ཐོབ་པའི་ཚུལ་ནི། ཐོག་མར་བདག་ཉིད་ཆེན་པོ་ས་སྐྱ་པཎྜི་ཏས་མཛད་པའི་བསྟན་བཅོས་ཆེན་པོ་མཁས་པ་འཇུག་སྒོ་ཉིད། གློ་བོ་མཁན་ཆེན་པས་མཛད་པའི་རྒྱས་འགྲེལ་དང་སྦྱར་བའི་སྟེང་། རྗེ་ཉིད་ཀྱིས་མཛད་པའི་ས་བཅད་མཁས་པའི་རྣ་རྒྱན། རྣམ་བཤད་བློ་གསལ་མགྲིན་པའི་དཔལ་ཡོན། སྤྱི་དོན་ལེགས་བཤད་ནོར་བུའི་ཕྲེང་མཛེས་རྣམས་ཀྱིས་གསལ་བྱེད་ཀྱི་རྒྱན་དུ་མཛད་ནས་གསུང་བཤད་རྒྱས་ཤིང་དཀའ་གནས་ཀྱི་མཐའ་ཆོད་པ་དང་།
དེ་ལས་འཕྲོས་ནས་སྙན་ངག་གི་བསྟན་བཅོས་མེ་ལོང་གི་གཞུང་ལ་མཁས་པ་སྔ་མ་རྣམས་ཀྱིས་མཛད་པའི་འགྲེལ་པ་སོ་སོ་ལས་བརྩམས་ཏེ་དོགས་སློང་གི་དྲི་བ་དང་། དེའི་རང་ལན་རྗེ་ཉིད་ཀྱིས་མཛད་པའི་བསྟན་བཅོས་ཁྱད་པར་ཅན་སྙན་ངག་མེ་ལོང་ལས་བརྩམས་པའི་དྲི་བ་དབྱངས་ཅན་མགྲིན་པའི་ང་རོའི་རང་ལན་དབྱངས་གསུམ་རྣམ་གཞག་སྐལ་བཟང་བཅུད་ཐིགས་ཞེས་བྱ་བའི་སྟེང་ནས་བཤད་པ་ཞིབ་ཏུ་ཐོས་པའི་བརྒྱུད་པ་ནི། ས་སྐྱ་པཎྜི་ཏ། འཕགས་པ་རིན་པོ་ཆེ། ཞང་དཀོན་མཆོག་དཔལ། བྲག་ཕུག་པ། བསོད་ནམས་དཔལ། བླ་མ་དོན་ཡོད་རྒྱལ་མཚན། སློབ་དཔོན་འདུལ་འཛིན། ཆོས་རྗེ་བྱང་སེང་བ།
ཤར་ཆེན་ཡེ་ཤེས་རྒྱལ་མཚན། རྡོ་རྗེ་འཆང་ཀུན་དགའ་བཟང་པོ། རྒྱལ་ཚབ་ཀུན་དགའ་དབང་ཕྱུག ཡོངས་འཛིན་དཀོན་མཆོག་འཕེལ། ས་ལོ་འཇམ་པའི་རྡོ་རྗེ། ཡོངས་འཛིན་དཀོན་མཆོག་ལྷུན་གྲུབ། ཐར་རྩེ་ནས་ནམ་མཁའ་དཔལ་བཟང་། བརྩེ་གདོང་བདག་ཆེན་ཀུན་དགའ་བསོད་ནམས་ལྷུན་གྲུབ། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ།
༈ །རྒྱས་པའི་བསྟན་བཅོས་ཚད་མ་རྣམ་འགྲེལ་ལ་སྤྱི་དོན། ཊིཀྐ་ཀུན་མཁྱེན་རིན་པོ་ཆེའི་རྗེས་འབྲངས་དང་བཅས་པས་མཛད་པའི་ཡིག་ཆ་སོ་སོ་དང་། ཁྱད་པར་ཆོས་རྗེ་ས་པཎ་གྱི་རིགས་གཏེར་རྩ་འགྲེལ། རྗེ་ཉིད་ཀྱིས་མཛད་པའི་ཚད་མ་རིགས་པའི་གཏེར་གྱི་དགོངས་དོན་གསལ་བར་བྱེད་པའི་ལེགས་བཤད་ངག་གི་དཔལ་སྟེར་ཞེས་བྱ་བའི་རབ་བྱེད་དགུ་པ་ཡན་གྱི་སྤྱི་དོན་རྣམས་ཀྱི་སྟེང་ནས་བཤད་པ་རྒྱས་པ་དང་། རྗེ་ཉིད་ཀྱིས་མཛད་པའི་པོད་ཆེན་དྲུག་གི་འབྲེལ་གཏམ་གྱི་ཚད་མའི་སྐབས་དེ་རང་ཉིད་ཀྱི་ཟིན་ཐུན་བསྐྱར་ཆོས་སུ་བྱས་ནས་ཞིབ་ཏུ་གནང་བ་ནོས་པའི་བརྒྱུད་པ་ནི། སྟོན་པ་ཚད་མའི་སྐྱེས་བུ། འཇམ་དབྱངས། དགྲ་བཅོམ་པ་ཆོས་སྐྱབས། པཎ་ཆེན་མི་ཝང་འགའ། སློབ་དཔོན་དབྱིག་གཉེན།
སློབ་དཔོན་ཕྱོགས་ཀྱི་གླང་པོ། དབང་ཕྱུག་སྡེ། དཔལ་ཆོས་ཀྱི་གྲགས་པ། ལྷ་དབང་བློ་གྲོས། སློབ་དཔོན་ཤཱཀྱ་བློ་གྲོས། ཕུལ་བྱུང་ཤེས་རབ་འབྱུང་གནས།་་་་་ རྒྱན་མཁན་པོ་ཡིན། པཎ་ཆེན་ཡ་མ་རི། པཎ་ཆེན་རྒྱལ་རྔ་བདུན་པ།་་་་་ ཆོས་མཆོག
སློབ་དཔོན་དུལ་བ་ལྷ། བྲམ་ཟེ་བདེ་བྱེད་དགའ་བ། པཎ་ཆེན་ཝ་པུ། དཔལ་ལྡན་ཁ་ཆེའི་མཁན་པོ་བསོད་སྙོམས་པ་ཆེན་པོ་ཤཱཀྱ་ཤྲཱི། དེས་བདེ་གཤེགས་དཔལ་སཾ་ག་ཤྲཱི། ད་ན་ཤཱི་ལ། དེ་བཞི་ལ་ཆོས་ཀྱི་རྗེ་ས་སྐྱ་པཎྜི་ཏས་གསན་པ་ལས། འུ་ཡུག་པ་རིག་པའི་སེང་གེ མདོ་སྡེ་དཔལ་བ། འཇམ་དབྱངས་སྐྱའོ།
དཔང་ལོ་བློ་གྲོས་བརྟན་པ། ཆོས་ཀྱི་རྗེ་བླ་མ་དམ་པ། ཉ་དབོན་ཀུན་དགའ་དཔལ། གཡག་མི་ཕམ་སངས་རྒྱས་དཔལ། རོང་སྟོན་ཤེས་བྱ་ཀུན་རིག སྨྲ་ཁམས་པ་གྲགས་པ་བཟང་པོ། ཀུན་མཁྱེན་སངས་རྒྱལ་འཕེལ་བ། ཀུན་མཁྱེན་བསོད་ནམས་སེང་གེ མུས་ཆེན། ཐུགས་རྗེ་དཔལ་བཟང་།
འཇམ་དབྱངས་གཞོན་ནུ་བློ་གྲོས། འདར་བ་རབ་འབྱམས་པ་གྲགས་པ་རྒྱལ་མཚན། དེ་གཉིས་ལ་མཁས་པའི་དབང་པོ་དཔལ་ལྡན་བཟང་པོ། མཁན་ཆེན་རིན་པོ་ཆེ་དབང་ཕྱུག་དཔལ་བཟང་། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཡང་ན་ཀུན་མཁྱེན་བསོད་ནམས་སེང་གེ འཇམ་དབྱངས་ཀུན་དགའ་དཔལ་འབྱོར། མཁས་པ་ཆེན་པོ་དྲུང་ཆེན་ཐུབ་བསྟན་རྒྱལ་བ། གླིང་སྨད་པཎྜི་ཏ་རིན་ཆེན་འབྱོར་ལྡན།
རིགས་པའི་དབང་ཕྱུག་ཐང་སྟོང་པ་ངག་དབང་རྒྱ་མཚོ། མཁན་ཆེན་དབང་ཕྱུག་དཔལ་བཟང་། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཤེས་རབ་ཀྱི་ཕ་རོལ་ཏུ་ཕྱིན་པ་མངོན་པར་རྟོགས་པའི་རྒྱན་གྱི་དཀའ་འགྲེལ་ཀུན་མཁྱེན་གྱིས་མཛད་པ། ཟུར་བཀོལ་དགེ་འདུན་ཉི་ཤུའི་སྐྱེས་བུ་མཆོག་གི་གསལ་བྱེད་སོགས་གཙོ་བོར་གྱུར་པ། གཞན་ཡང་རྗེས་འབྲངས་མཁས་པ་སོ་སོའི་སྤྱི་ཊཱིཀ རྗེ་ཉིད་ཀྱིས་མཛད་པའི་དཀའ་འགྲེལ་སྦས་དོན་ཟབ་མོའི་གཏེར་གྱི་ཁ་འབྱེད་ཀྱི་དགོངས་འགྲེལ་ཀུན་མཁྱེན་བླ་མའི་དགོངས་དོན་རབ་ཏུ་གསལ་བ་ཞེས་བྱ་བ་སོགས་ཕར་ཕྱིན་སྐོར་གྱི་རང་ལུགས་གཞན་ལུགས་ཀྱི་ཡིག་ཆ་མང་པོ་ཞིག་གི་སྟེང་ནས་བཤད་པ་རྒྱས་པ་དང་། ཉིད་ཀྱིས་མཛད་པའི་པོད་ཆེན་དྲུག་གི་འབྲེལ་གཏམ་གྱི་ཕར་ཕྱིན་སྐབས། དེ་རང་ཉིད་ཀྱི་ཟིན་ཐུན་སྐྱོར་ཆོས་སུ་བྱས་ནས་ཞིབ་ཏུ་གནང་བ་ནོས་པའི་བརྒྱུད་པ་ནི།
སྟོན་པ་སངས་རྒྱས། རྗེ་བཙུན་བྱམས་པ། སློབ་དཔོན་ཐོགས་མེད། སློབ་དཔོན་དབྱིག་གཉེན། འཕགས་པ་རྣམ་གྲོལ་སྡེ། བཙུན་པ་རྣམ་གྲོལ་སྡེ། མཆོག་གི་སྡེ། དུལ་བའི་སྡེ། མཁན་པོ་རྣམ་སྣང་མཛད། སློབ་དཔོན་སེང་གེ་བཟང་པོ།
སློབ་དཔོན་ཡེ་ཤེས་ཞབས། སློབ་དཔོན་ཡོན་ཏན་བཤེས་གཉེན། ལོ་ཆེན་རིན་ཆེན་བཟང་པོ། སློབ་དཔོན་ཟླ་བ་བཟང་པོ། སློབ་དཔོན་བསྟན་སྐྱོང་།་་་་་ འབུམ་ཕྲག་གསུམ་པ། ལོ་ཙཱ་བ་བློ་ལྡན་ཤེས་རབ། འདྲེ་ཤེས་རབ་འབར། ཨར་བྱང་ཆུབ་ཡེ་ཤེས། མཁས་པ་གཞོན་ནུ་ཚུལ་ཁྲིམས།
ཤེས་རབ་འབུམ། བྱང་ཆུབ་འབུམ། གཉལ་ཞིག་འཇམ་པའི་རྡོ་རྗེ། མཁན་པོ་དར་མ་ཚུལ་ཁྲིམས། བོ་དོང་བརྩོན་འགྲུས་རྡོ་རྗེ། ཁྲོ་ཕུ་བ་བསོད་ནམས་སེང་གེ ལྷོ་པ་གྲུབ་པ་སེང་གེ ཚད་མའི་སྐྱེས་བུ་བསོད་ནམས་མགོན། ཀུན་མཁྱེན་རིན་ཆེན་གྲུབ། ཐུགས་སྲས་རིན་ཆེན་རྣམ་རྒྱལ།
ཀུན་མཁྱེན་གཡག་པ། ཀུན་མཁྱེན་རོང་སྟོན། སངས་རྒྱས་འཕེལ་མན་གོང་བཞིན་ནོ། ༈ །སྡོམ་པ་གསུམ་གྱི་རབ་ཏུ་དབྱེ་བའི་བསྟན་བཅོས་ཆེན་པོ་ལ་སྔོན་གྱི་ཊཱིཀ་ཆེན་རྣམ་བཞི། གཙོ་བོར་ཀུན་མཁྱེན་རིན་པོ་ཆེ་ཊིཀྐ་གསུང་རབ་དགོངས་གསལ་སྤྱི་དོན་དང་བཅས་པའི་སྟེང་དང་། གཞན་ཡང་པཎ་ཆེན་གྱི་གསེར་ཐུར། རྗེ་ཀླུ་སྒྲུབ་རྒྱ་མཚོས་མཛད་པའི་འདི་སྐོར་གྱི་ཡིག་ཆ་མང་པོ། རྗེ་ཉིད་ཀྱིས་མཛད་པའི་ཊཱིཀྐ་ལེགས་བཤད་ཟླ་འོད་ནོར་བུ་དང་། སྤྱི་དོན་ཀུན་གསལ་ནོར་བུའི་ཐིག་ཕྲེང་གཉིས་ལ་མཁས་པ་སྔ་ཕྱི་མང་པོའི་སྤྱི་ཊཱིཀ དོགས་དཔྱོད།
དྲི་ལན་སོགས་ཀྱིས་བརྒྱན་པའི་བཤད་པ་རྒྱས་པ་དང་། ཉིད་ཀྱིས་མཛད་པའི་པོད་ཆེན་དྲུག་གི་འབྲེལ་གཏམ་གྱི་སྡོམ་གསུམ་གྱི་སྐབས་དེ་རང་ཉིད་ཀྱི་ཟིན་ཐུན་སྐྱོར་ཆོས་སུ་བྱས་ནས་ཞིབ་ཏུ་གནང་བ་ནོས་པའི་བརྒྱུད་པ་ནི། ས་སྐྱ་པཎ་ཆེན། འུ་ཡུག་པ་རིག་སེང་དང་། འཇམ་དབྱངས་མདོ་སྡེ་དཔལ་གཉིས། དེ་གཉིས་ལ་འཇམ་དབྱངས་དོན་ཡོད་རྒྱལ་མཚན། བླ་མ་དམ་པ། ལྷ་བཙུན་བསམ་ཡས་པ། ཤར་ཆེན་པ། རྡོ་རྗེ་འཆང་།
གུང་རུ་ཤེས་བཟང་། ཀུན་མཁྱེན། ཡང་ན། གཡག་པ། རོང་སྟོན། ཀུན་མཁྱེན་སངས་རྒྱས་འཕེལ། ཀུན་མཁྱེན་བསོད་ནམས་སེང་གེ་མན་གོང་བཞིན་ནོ། ༈ །འདུལ་བ་མདོ་རྩ་བ་དང་། རྒྱ་ཆེར་འགྲེལ་སོགས་ལ་མཁས་པ་སྔ་མ་རྣམས་ཀྱི་སྤྱི་ཊཱིཀ་ལ། སྔོན་ཆོག་དང་།
ལྟུང་བ་སྡེ་ལྔ་སོགས་ལ་རང་ལུགས་ཀྱི་བརྡ་ཆད་གཞག་མཚམས་མཐའ་ཆོད་དང་བཅས་པ་རྒྱས་པ་དང་། རྗེ་ཉིད་ཀྱིས་མཛད་པའི་འདུལ་བའི་སྤྱི་དོན་ཐུབ་བསྟན་རྒྱས་པའི་ཉིན་བྱེད་ལ། མཁས་པ་དུ་མའི་བཞེད་སྲོལ་ལེགས་བཤད་ཀྱིས་བརྒྱན་པའི་བཤད་པ་རྒྱས་པ་དང་། ཉིད་ཀྱིས་མཛད་པའི་པོད་ཆེན་དྲུག་གི་འབྲེལ་གཏམ་གྱི་འདུལ་བའི་སྐབས་དེ་རང་ཉིད་ཀྱི་ཟིན་ཐུན་སྐྱོར་ཆོས་སུ་བྱས་ནས་ཞིབ་ཏུ་གནང་བ་ནོས་པའི་བརྒྱུད་པ་ནི། ཐུབ་པའི་དབང་པོ། ཉེ་བར་འཁོར། འོད་བསྲུང་། ཀུན་དགའ་བོ། ཤྭ་ནའི་གོས་ཅན། ཉེར་སྦས།
དྷི་དྷི་ཀ ནག་པོ་པ། ལེགས་མཐོང་། ཕྱིར་མི་འོང་བློས་མི་འབེབས། ཡོན་ཏན་འོད། ཆོས་ཀྱི་བཤེས་གཉེན། ཤཱཀྱ་འོད། སེང་གེའི་གདོང་ཅན། ཁ་ཆེ་ཛི་ན་མི་ཏྲ། དཱ་ན་ཤི་ལ།
གཡོ་དགེ་འབྱུང་། བླ་ཆེན་དགོངས་པ་རབ་གསལ། ཀླུ་མེས་ཚུལ་ཁྲིམས་བྱང་ཆུབ། གཟུས་རྡོ་རྗེ་རྒྱལ་མཚན། སོག་ཚུལ་ཁྲིམས་བླ་མ། ཀོ་ཁྱིམ་པ་ཡེ་ཤེས་བླ་མ། ཉ་མཚམས་པ་རིན་ཆེན་བླ་མ། དེ་གསུམ་ལ་རྒྱ་འདུལ་དབང་ཕྱུག་ཚུལ་ཁྲིམས། རྨ་ཚོ་བྱང་ཆུབ་རྡོ་རྗེ། བྱ་འདུལ་བརྩོན་འགྲུས་འབར།
ཆོས་ཀྱི་དབང་ཕྱུག ཆོས་ཀྱི་བྱང་ཆུབ། ཆོས་ཀྱི་བརྩོན་འགྲུས། ཆོས་གྲགས། རིན་ཆེན་དཔལ། རིན་ཆེན་བསོད་ནམས་གྲགས་པ། བུ་སྟོན་ཐམས་ཅད་མཁྱེན་པ། དམར་སྟོན་རྒྱ་མཚོ་རིན་ཆེན། ཀུན་མཁྱེན་གཡག་པ་མན་འདྲ། ༈ །དབུ་མའི་སྐོར་ལ་འཇུག་པ་དཀའ་འགྲེལ་ཉིད་ལ་མཁས་པ་སྔ་མ་སོ་སོས་མཛད་པའི་ཊཱིཀྐ་ནས་ལེགས་བཤད་ཀྱི་ཆ་བསྡུས་ཤིང་།
རྗེ་ཉིད་ཀྱིས་མཛད་པའི་དབུ་མ་འཇུག་པའི་སྤྱི་དོན་ཐེག་པ་མཆོག་གི་གནད་ཀྱི་གསལ་བྱེད་ཟབ་མོ་ལྟ་བའི་དགོངས་རྒྱན་ཞེས་བྱ་བ་ལ་དཀའ་གནས། དོགས་སློང་། དགག་སྒྲུབ་དང་བཅས་པའི་བཤད་པ་རྒྱས་པ། ཉིད་ཀྱིས་མཛད་པའི་པོད་ཆེན་དྲུག་གི་འབྲེལ་གཏམ་གྱི་དབུ་མའི་སྐབས་དེ་རང་ཉིད་ཀྱི་ཟིན་ཐུང་སྐྱོར་ཆོས་སུ་བྱས་ནས་ཞིབ་ཏུ་གནང་བ་ནོས་པའི་བརྒྱུད་པ་ནི། ཀླུ་སྒྲུབ། ཨརྻ་དེ་ཝ། ཟླ་གྲགས། གཞོན་ནུ་འབུམ། གསེར་གྱི་གོ་ཆ། པ་ཚབ་ཉི་མ་གྲགས།
རྨ་བྱ་བྱང་བརྩོན། ཚུར་གཞོན་ནུ་སེང་གེ རྨ་བྱ་ཤཱཀྱ་སེང་གེ ཞང་ཆོས་ཀྱི་བླ་མ། འཆིམ་ནམ་མཁའ་གྲགས་པ། བཅོམ་རལ། དེ་གཉིས་ཀ་ལ་ལོ་ཙཱ་བ་མཆོག་ལྡན། བླ་མ་དཔལ་ལྡན་སེང་གེ བུ་སྟོན་ཐམས་ཅད་མཁྱེན་པ། ཐུགས་སྲས་རིན་ཆེན་རྣམ་རྒྱལ།
ཀུན་མཁྱེན་གཡག་པ་མན་འདྲ། ༈ །དམ་པའི་ཆོས་མངོན་པ་མཛོད་ལ། ཀུན་མཁྱེན་གྱི་ངོ་མཚར་གསུམ་ལྡན། མུས་རབ་འབྱམས་པའི་ཊཱིཀྐའི་སྟེང་ནས་གཙོ་བོ་དང་། རྗེ་ཉིད་ཀྱིས་མཛད་པའི་དམ་པའི་ཆོས་མངོན་པ་མཛོད་ཀྱི་སྤྱི་དོན་ཇི་སྙེད་ཤེས་བྱའི་གསལ་བྱེད་ངག་གི་སྒྲོན་མེ་ཞེས་བྱ་བ་ལ་མཁས་པ་སྔ་ཕྱི་རྣམས་ཀྱིས་བཞེད་པ་མི་འདྲ་བའི་ལེགས་བཤད་རྣམས་ཕྲ་ཚོམ་དུ་བཀོད་པའི་ཚུལ་གྱི་བཤད་བཀའ་རྒྱས་པ་དང་། ཉིད་ཀྱིས་མཛད་པའི་པོད་ཆེན་དྲུག་གི་འབྲེལ་གཏམ་གྱི་མཛོད་ཀྱི་སྐབས་དེ་ཟིན་ཐུན་སྐྱོར་ཆོས་ཀྱི་ཚུལ་དུ་སྦྱར་ནས་ཞིབ་ཏུ་གནང་བ་ནོས་པའི་བརྒྱུད་པ་ནི། དབྱིག་གཉེན། བློ་བརྟན། གང་བ་སྤེལ་ནས་བརྒྱུད་དེ། ཁ་ཆེ་པཎ་ཆེན།
ས་པཎ། ཡང་ན་དབྱིག་གཉེན་ལ་ཨ་ཕྱི་མཆོད་རྟེན་གྱི་དྲུང་དུ་ས་པཎ་གྱིས་མནལ་ལམ་དུ་ཆོས་མངོན་པ་ཟླ་བ་གཅིག་གི་བར་དུ་ཡོངས་སུ་རྫོགས་པར་ཞུས། དེས་འཕགས་པ་ཆེན་པོ་ཆེ། ཞང་མདོ་སྡེ་དཔལ། མཉམ་མེད་གྲགས་རྒྱལ། དོན་རི་གྲགས་རྒྱལ། བླ་མ་དམ་པ། ཉ་དབོན་ཀུན་དགའ་དཔལ། ཀུན་མཁྱེན་གཡག་པ་མན་འདྲ། ༈ །ཡང་བདག་ཅག་གི་བླ་མ་དམ་པ་འདིས་ཡངས་ཅན་མཁན་རིན་པོ་ཆེ་སངས་རྒྱས་རྒྱ་མཚོའི་དྲུང་དུ་སྡེ་བདུན་དགོངས་རྒྱན་གྱི་སྟེང་ནས་རྣམ་འགྲེལ་གྱི་བཤད་བཀའ།
ཕར་ཕྱིན་དཀའ་འགྲེལ། མི་ཕམ་དགོངས་འགྲེལ། ཡུམ་དོན་རབ་གསལ་སོགས་ཀྱི་སྟེང་ནས་ཕར་ཕྱིན་གྱི་བཤད་བཀའ། ངེས་དོན་རབ་གསལ་སོགས་ཀྱི་སྟེང་ནས་དབུ་མའི་བཤད་བཀའ། མུས་རབ་འབྱམས་པའི་མཛད་པའི་མདོ་དོན་གསལ་བའི་ཉི་འོད་ཀྱི་སྟེང་ནས་འདུལ་བའི་བཤད་བཀའ། མུས་རབ་འབྱམས་པས་མཛོད་ཊཱིཀྐའི་སྟེང་ནས་མཛོད་ཀྱི་བཤད་བཀའ་སོགས་རྒྱས་པར་གསན་གསུངས་པས། དེ་དག་གི་བརྒྱུད་པ་ནི། མདར་རབ་འབྱམས་པ་གྲགས་པ་རྒྱལ་མཚན་ཡན་གོང་ལྟར་ལས། པཎ་ཆེན་ཤེས་རབ་བཀྲ་ཤིས། པཎ་ཆེན་ལེགས་པའི་བློ་གྲོས།
འཇམ་དབྱངས་གྲགས་པ་དཔལ་འབྱོར། མཁན་ཆེན་སངས་རྒྱས་རྒྱ་མཚོ། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །མདོ་སྡེ་རྒྱན་བློ་ལྡན་ཤེས་རབ་ཀྱིས་བསྒྱུར་པའི་ལུང་ཐོབ་པའི་བརྒྱུད་པ་ནི། སངས་རྒྱས། བྱམས་པ། ཐོགས་མེད། དབྱིག་གཉེན། བློ་ལྡན་གང་བ་སྤེལ།
རིན་ཆེན་རྡོ་རྗེ། སད་ཛ་ན། ས་ར་ཧེ་ར། བློ་གྲོས་གྲགས། མར་པ་ཇོ་འཕན། འཆིམ་སྟོན་དོན་འགྲུབ། འཆིམ་སྟོན་བརྩོན་སེང་། འཆིམ་སྟོན་ནམ་གྲགས། སྐྱི་སྟོན་ཁུ་དབོན། ཇོ་ནང་ཀུན་མཁྱེན་སོགས་ནས་བརྒྱུད་དེ་སྤྱན་སྔ་རིན་པོ་ཆེ་ཀུན་དགའ་དོན་འགྲུབ།
མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཡང་རྗེ་བཙུན་ལུང་གི་རྒྱ་མཚོ་དེ་ཉིད་ཀྱི་དྲུང་དུ། རྒྱལ་བ་གཉིས་པ་རྗེ་བཙུན་ས་སྐྱ་པ་གོང་མ་ལྔའི་གསུང་འབུམ་གྱི་ལུང་ཐོབ་པའི་ཚུལ་ནི། འགྲོ་ཀུན་དགའ་མཛད་རྗེ་བཙུན་ཐུགས་རྗེ་ཅན། ། རྒྱལ་བ་ཀུན་གྱི་ཡེ་ཤེས་སྙིང་པོའི་བཅུད། ། གདུལ་བྱ་ཀུན་ལ་ཐར་པའི་ས་བོན་འདེབས། ། བླ་ཆེན་ས་སྐྱ་པ་དེས་བདག་ཅག་སྐྱོངས། ། ཞེས་པའི་བསྟོད་ཡུལ་དམ་པར་གྱུར་པ་བླ་མ་ས་སྐྱ་པ་ཆེན་པོའི་བཀའ་འབུམ་གྱི་ལུང་ཐོབ་པའི་ཆོས་ཀྱི་རྣམ་གྲངས་ལ། ལམ་འབྲས་བརྒྱུད་པའི་གསོལ་འདེབས།
བིརྺ་པ་ཞལ་གཟིགས་དུས་བསྟོད་པ། ཞང་དགོན་པ་བའི་བསྟོད་པ། རྒྱུད་ཀྱི་སྔོན་འགྲོ་ཚུལ་བཞིའི་ནང་ནས་དང་པོ་སྟོན་པའི་སྤྱི་རྣམ་ཆུང་ངུ་།་་་་་ འདི་སློབ་དཔོན་རིན་པོ་ཆེ་བསོད་རྩེའི་སྤྱི་རྣམ་ཆེན་མོའི་ནང་ན་ཚང་བར་ཡོད། བརྟག་གཉིས་ཀྱི་ས་བཅད། བརྟག་གཉིས་ཀྱི་ཚིག་འགྲེལ་མངའ་རིས་པ་གསལ་བའི་སྙིང་པོས་མཛད་པ། བརྟག་གཉིས་དཀའ་འགྲེལ་འཁོན་སྒྱི་ཆུ་བས་མཛད་པ་འདི་གཉིས་རང་ལུགས་ལ་རྒྱུད་ཀྱི་ཡིག་ཆ་ཁུངས་ཐུབ་ཡིན་པས་གཅེས་སྤྲས་སུ་བྱས་ཏེ་ལུང་རྒྱུན་མི་ཉམས་པར་བྱ་བའི་ཕྱིར་འདིར་བཞུགས་པ་ཡིན། ས་ཆེན་རང་གིས་མཛད་པའི་བརྟག་གཉིས་ཀྱི་དཀའ་འགྲེལ་མན་ངག་དོན་གསལ་བྱ་བ་ཤོག་གྲངས་ཉེར་བདུན། རྡོ་རྗེ་གུར་གྱི་ཐོ་ཡིག འདི་ལས་འབུམ་ལྔ་དང་རྩ་བཤད་སྦྱོར་ཚུལ་དང་།
ལེའུ་གང་ལས་བརྗོད་བྱ་གང་བསྟན་ཡོད། གུར་གྱི་བཤད་པའི་ཆིངས། རྡོ་རྗེའི་གླུ་བཤད་པ། རྩའི་མངོན་རྟོགས་ཀྱི་འགྲེལ་པ།་་་་་ འདི་ལྷག་པས་མི་དགོས་བྱའང་བཤད། རྡོ་རྗེ་སྙིང་འགྲེལ་སྔ་འགྱུར་གྱི་ཡིག་སྣ།་་་་་ འདི་འཕྲོ་ཅན་ཞིག་ཡོད། མཚོ་སྐྱེས་ཀྱི་ལོ་རྒྱུས། སྒྲུབ་ཐབས་མཚོ་སྐྱེས་ཀྱི་བསྡུས་དོན།་་་་་ དབུ་ཕྱོགས་ལ་ས་གཞུང་སྦྱར་བའི་སྟེང་དུ་བཤད་པ་ཐོར་རེ་བ་གཅིག་འདུག
ཡང་མཆོད་བརྗོད་དང་བརྩམ་པར་དམ་བཅའ་སྔོན་དུ་འགྲོ་བའི་བསྐྱེད་རྫོགས་དང་བཅས་པ་ཚན་པ་གཉིས་འདུག སྨོན་ལམ་དབང་བཞི་མའི་བཤད་པ་ཡང་བསྡུས་དོན་གྱི་མཇུག་ན་ཡོད། དེའི་འགྲེལ་ཚིག་གི་བུམ་པ། རྡོ་རྗེ་གུར་གྱི་ཟིན་བྲིས་སྒོ་རུམ་དཔེ་ཁང་ནས་བྱུང་བ་མཆན་ཡང་ཐོ་རེ་ཡོད་པ། སམྦུ་ཊའི་རྒྱུད་ཀྱི་དཀའ་འགྲེལ། སམྦུ་ཊའི་རྒྱུད་ཕྱི་མའི་ཊཱིཀྐ་ཚན་པ་གཉིས།་་་་་ རྗེ་བཙུན་རྩེ་མོས་རྒྱུད་ཕྱི་མ་ལ་རྣམ་བཤད་མི་མཛད་པའི་རྒྱུ་མཚན་ཡང་ས་ཆེན་གྱི་གཉིས་པོ་འདི་ཡོད་པས་ཡིན། ཀྱེ་རྡོ་རྗེའི་གདན་གྱི་རྣམ་དག་སྔོན་བྱུང་ཆོ་འཕྲུལ་དང་སྦྱར་བ། དེ་ཉིད་བཅུའི་གསལ་བྱེད། རིན་ཆེན་རྡོ་རྗེས་མཛད་པའི་འདོད་རྒྱལ་གྱི་སྒྲུབ་ཐབས་ཀྱི་འགྲེལ་པ་རྣམས་ཀ་པ་ལ་བཞུགས།
ཁ་པ་ལ་བདེ་མཆོག་རྩ་རྒྱུད་ཀྱི་ལེ་འགྲེལ་ཚིགས་བཅད་མ། བདེ་མཆོག་རྩ་རྒྱུད་ཀྱི་ཟིན་བྲིས། བདེ་མཆོག་ནག་པོ་པའི་དབང་གི་ཐོ་ཡིག་་་་་ཐེ་ཚོམ་ཅན་ཡིན་ཟེར། བདེ་མཆོག་གི་རྒྱུད་ཀྱི་དཀའ་གནས་ཀྱི་ཟིན་བྲིས། ནག་པོ་པའི་ལོ་རྒྱུས། གཞུང་དྲུག་སྤྱིའི་རྣམ་གཞག གཞུང་དྲུག་སོ་སོའི་བསྡུས་དོན། དབང་ཆོག་རས་བྲིས་ལ་བརྟེན་པ། སྒྲུབ་ཐབས་སྦྱིན་སྲེག རྫོགས་རིམ་གསང་བའི་དེ་ཁོ་ན་ཉིད།
ཨོ་ལ་པ་ཏིའི་རྣམ་གཞག འཁོར་ལོ་སྡོམ་པའི་རིམ་བཞིའི་ལམ་སློང་། ཨོ་ལ་པ་ཏི་དང་། དཔྱིད་ཀྱི་ཐིག་ལེའི་སྔགས་རིམ་བསྒོམ་ཚུལ། ནག་འབུམ་འདི་ལ་ཆོས་སྣ་བཅོ་ལྔ་བཞུགས་པ་དང་། བཅུ་བདུན་དུ་བཞུགས་པ་གཉིས་སུ་ཡོད་འདུག འཇིགས་བྱེད་རྟོག་བདུན་གྱི་རྣམ་བཤད། འཇམ་དཔལ། མི་གཡོ་བ། སྒྲོལ་མ་རྣམས་ལ་བསྟོད་པ་རེ་རེ།
སྒྲོལ་མ་ལྷ་བཅུ་བདུན་གྱི་དབང་གི་ཐོ་ཡིག མན་ངག་གཅེས་བསྡུས་རིན་ཆེན་ཕྲེང་བ།་་་་་ འདིའི་ནང་ན་གྲུབ་པའི་སློབ་དཔོན་སོ་སོ་ལས་བརྒྱུད་པའི་མན་ངག་རྣམ་གྲངས་དུ་མ་ཡོད་ཅིང་། འདི་ས་ཆེན་རང་རྐྱང་པས་མཛད་པ་མིན་པ་འདྲ་སྟེ། སྐེད་བར་ན་རྗེ་བཙུན་གྱིས་མཛད་པའི་ཕྱག་ཆེན་གཅེས་བསྡུས་ཀྱི་ནང་ཚན་འདྲ་དང་། མཇུག་ན་ས་པཎ་གྱིས་མཛད་པའི་ལམ་སྦས་བཤད་ཀྱི་མན་ངག་འགའ་རེ་ཡང་འདུག ས་སྐྱ་པ་རང་གི་མན་ངག་སྔ་ཕྱི་སློབ་རྒྱུན་ཞིག་གིས་ཕྱོགས་གཅིག་ཏུ་བསྒྲིགས་པའི་ལུང་རྒྱུན་མཁན་ཆེན་ཤེས་རྡོར་བས་གསན་པ་འདིར་བཅུག་པ་ཡིན་པ་འདྲ། འདི་ལ་འགལ་བ་མེད་དོ། ། ཨུཥྞའི་སྲུང་འཁོར། མཧཱ་མ་ཡའི་རྒྱུད་སྟོང་ཕྲག་བརྒྱད་ཅུ་པ་ནས་གསུངས་པའི་བྷ་ཡ་ནའི་སྲུང་འཁོར།
སྐྱུ་ར་ཨ་སྐྱབས་ལ་ཞུ་ཡིག བུམ་གཏེར་བྱ་ཐབས། རྡོ་རྗེ་ཕུར་པའི་མངོན་རྟོགས། ཕུར་པའི་ལས་བྱང་། ཁྱུང་ཁྲའི་མན་ངག་བླ་མ་མལ་ནས་བརྒྱུད་པ། དུར་ཁྲོད་བདག་པོའི་སྒྲུབ་ཐབས་ལས་ཚོགས་དང་བཅས་པ། བདེ་མཆོག་རྩ་རྒྱུད་ཀྱི་ཊིཀྐ་མུ་ཏིག་ཕྲེང་བ་གཉན་ཕུལ་བྱུང་བས་མཛད་པ། བདེ་མཆོག་ལཱུ་ཧི་པའི་འབྲུ་འབུམ་གཉན་གྱིས་མཛད་པ་རྣམས་ལེགས་པར་ཐོས་སོ། ། གཉན་གྱིས་མཛད་པ་འདིར་ཡོང་བ་ཡང་སྔར་གྱི་རྒྱུ་མཚན་དང་མཚུངས། རྗེ་མུས་སྲད་པའི་གསུང་ལས།
མུ་ཏིག་ཕྲེང་བ་འདི་གཉན་གྱིས་མཛད་ཟེར་ཡང་བརྟག་དགོས་གསུངས་ཤིང་། ཁོང་རང་ས་ཆེན་གྱིས་མཛད་པར་བཞེད། དེ་ལྟར་ན་འདིའི་དབུ་ཕྱོགས་ན་བརྒྱུད་པ་སྨོས་སྐབས། རྡོ་རྗེ་འཆང་ནས་བླ་མ་མལ་ལོ་ཙཱ་བ་ལ་བརྒྱུད་ཚུལ་གྱི་བར་གསུངས་པའི་རྗེས་སུ། དེས་བདག་ཉིད་ཀྱི་བླ་མ་རྩོད་པའི་དུས་སུ་རྡོ་རྗེ་ཐེག་པ་སྟོན་པ་རྣམས་ཀྱི་ནང་ནས་གཙུག་གི་ནོར་བུ་ལྟ་བུར་གྱུར་པ་ལས་སྟོད་འབྲོ་ཡི་ཡུལ་དུ་སྐུ་འཁྲུངས་པ། མཚན་བརྗོད་པར་དཀའ་བའི་བདག་ཉིད་ཆེན་པོ་ལ་བཤད་དོ་ཞེས་གསུངས་པ་འདི་བླ་མ་ས་སྐྱ་པ་ཆེན་པོ་ཡིན་ནམ་མིན། ཡིན་ན་འདི་ས་སྐྱ་ཆེན་གྱིས་མ་མཛད་པ་གཞིར་བཞག་ལ། མིན་ན་ས་ཆེན་གྱི་བླ་མ་གང་ལ་ངོས་འཛིན། པུ་ཧྲང་ལོ་ཆུང་དང་། སུ་མ་ཏི་ཀིརྟི་ནི་འཁྲུངས་ཡུལ་གྱི་སྟབས་ཀྱིས་མིན་པས།
སྔར་སྨོས་པ་དེ་ནི་ས་ཆེན་ཉིད་ཡིན་པར་ཤེས་པར་བྱའོ། ། བཀའ་བུམ་ནང་གི་ཆོས་སྣའི་གྲངས་ལྔ་བཅུ་ང་བཞི་ཡོད། འགའ་ཞིག་གིས་སུམ་ཅུ་རྩ་ལྔ་ཞེས་པའང་བཤད། ༈ །གཞན་སྡེའི་མུན་པ་འཇོམས་མཛད་མི་ཐུབ་ཟླ། ། དགེ་ལེགས་བསོད་ནམས་ཤར་རིའི་རྩེར་འཕགས་པ། ། མཁྱེན་རབ་དཔལ་མོའི་བདུད་རྩི་འོད་དཀར་ཅན། ། དཔལ་ལྡན་རྩེ་མོའི་ཞབས་ཀྱིས་བདག་ཅག་སྐྱོངས། ། ཞེས་པའི་བསྟོད་ཡུལ་དམ་པར་གྱུར་པ་སློབ་དཔོན་རིན་པོ་ཆེ་བསོད་ནམས་རྩེ་མོའི་གསུང་རབ་རྣམས་ཐོས་པའི་ཆོས་ཀྱི་རྣམ་གྲངས་ལ། བླ་མ་ས་སྐྱ་པ་ཆེན་པོ་ལ་བསྟོད་པ་ཚངས་དབང་མ་ཤླཽ་ཀ་བཅོ་ལྔ་ཡོད་པ། ཡང་བརྒྱུད་པ་དང་བཅས་པའི་བསྟོད་པ་གང་ཐུགས་མ།
ཕྱ་པ་ཆོས་ཀྱི་སེང་གེ་ལ་བསྟོད་པ་ཤླཽ་ཀ་སུམ་ཅུ་རྩ་གསུམ་ཡོད་པ། རྒྱ་བསྒོམ་ཚུལ་ཁྲིམས་གྲགས་ལ་སྤྲིངས་པ།་་་་་ འདིའི་ནང་ན་ས་ཆེན་ལ་བསྟོད་པ་ཆེ་ཆུང་གཉིས་དང་། ཕྱིས་མཛད་པའི་ཉུང་ཤས་གཅིག་དང་གསུམ་ཡོད་པར་བཤད། ཚུལ་དང་པོ་གསུམ་གྱི་རྣམ་གཞག་སྟོན་པ་རྒྱུད་སྡེ་སྤྱི་རྣམ། འཇམ་དབྱངས་དང་ས་ཆེན་གྱི་བསྟོད་པ་ཚིག་ལྷུག་མ། བརྟག་གཉིས་ཀྱི་རྣམ་བཤད་ཉི་མའི་འོད་ཟེར། སམྦུ་ཊིའི་ས་བཅད། ཊཱིཀྐ་གནད་ཀྱི་གསལ་བྱེད། བརྟག་པ་གཉིས་པའི་རབ་བྱེད་གཉིས་པ་ལས་བརྩམས་ཏེ་ཁ་སྦྱོར་ཐིག་ལེའི་བཤད་དོན།་་་་་
དེ་ནས་ལས་བཞིའི་སྦྱིན་སྲེག་བྱ་བ་པོ་ཏིའི་ཐོ་ཡིག་དང་གསན་ཡིག་ལ་འདུག་ཀྱང་། གླེགས་བམ་གྱི་སྤྱི་གྲངས་ལ་མི་འདུག་པས་ལུང་མ་བྱུང་། འདི་ཡི་ནང་ན་ཚེ་སྒྲུབ་ཟབ་མོ་ཞིག་ཀྱང་འདུག སྒྲུབ་ཐབས་མཚོ་སྐྱེས་ཀྱི་འགྲེལ་པ་ང་པ་ལ། ཀྱཻ་རྡོ་རྗེའི་ལས་དང་པོ་པའི་བྱ་བ། ཌོམྦྷི་ལུགས་ཀྱི་དཀྱིལ་ཆོག མཚོ་སྐྱེས་ལུགས་ཀྱི་དཀྱིལ་ཆོག་ནས་གླིང་མ། མངོན་རྟོགས་ཡན་ལག་བཞི་པ། མན་ངག་ལུགས་ཀྱི་དབང་ཆུ་ཆེན་མོ། ཀྱེ་རྡོར་ལ་བརྟེན་པའི་རབ་གནས་བཟང་དྲུག
ཀྱེ་རྡོར་ཞི་བའི་སྦྱིན་སྲེག བདག་མེད་མའི་དབང་གི་ཐོ་ཡིག་ཁམས་པ་ནེ་ཙོ་སྦལ་སྟོན་ལ་གནང་བ།་་་་་ འདིའི་ནང་ན་སྟེང་གི་ཚོམ་བུ་བཻ་ཏ་ལི་གཡས་དང་། འོག་གི་ཚོམ་བུ་གཽ་རཱི་གཡོན་དུ་བྱ་བར་བཤད། བདེ་མཆོག་དྲིལ་བུ་པའི་མངོན་རྟོགས། དེའི་དབང་ཆོག བདེ་མཆོག་གི་མཆོད་ཕྲེང་རྒྱས་པ།་་་་་ རྗེ་བཙུན་རིན་པོ་ཆེས་ལཱུ་ཧི་པའི་མངོན་རྟོགས་ཆེན་མོ་མཆོད་ཕྲེང་བླ་མས་མཛད་པ་བལྟ་བར་ཁ་འཕངས་པ་དེ་འདི་ཡིན། གཙུག་ཏོར་རྣམ་རྒྱལ་གྱི་རྟོག་པའི་ཊཱིཀྐ་་་་་འདི་སློབ་དཔོན་རིན་པོ་ཆེས་གསང་ཕུར་མཛད་པ་ཕྱིས་བཀའ་གནང་ནས་རྗེ་བཙུན་གྱིས་ཀྱང་གསལ་བར་མཛད་པ་ཡིན་པས་སྐུ་མཆེད་གཉིས་ཀའི་ཐུན་མོང་བ་ཡིན། རྣམ་རྒྱལ་གྱི་རྟོག་པའི་ས་བཅད།
རྗེ་བཙུན་གྱི་སེང་གེ་སྒྲའི་སྒྲུབ་སྐོར། དོན་ཞགས་ཀྱི་ས་བཅད། ལྷ་ལྔའི་བསྟོད་པ། དོན་ཞགས་ཀྱི་ལོ་རྒྱུས།་་་་་ དོན་ཞགས་ཀྱི་ལོ་རྒྱུས་གཞན་ཞིག་འདུག་པ་འདི་སློབ་དཔོན་རིན་པོ་ཆེས་མཛད་པ་ཡིན་མིན་བརྟག་དགོས། སྔོན་དུ་འགྲོ་བའི་ཆོ་ག་ཉམས་སུ་བླང་ཚུལ། དོན་ཞགས་རྒྱུད་ཆུང་གི་ཊཱིཀྐ ། རྡོ་རྗེ་གདན་པའི་ཆོས་དྲུག མི་གཡོ་བའི་ཆོས་སྐོར་རྒྱ་གཞུང་བསྟོད་པ་དང་བཅས་པ། ཁ་འབར་མའི་གཏོར་ཆེན།
སྤྱོད་འཇུག་གི་ཊཱིཀྐ་ཆེན་མོ།་་་་་ འདིའི་མཇུག་ལ་དགེ་སློང་ཆོས་ཀྱི་སེང་གེས་མཛད་པ་ལས་ཟེར་བ་འདི་ཕྱ་པ་ནི་མིན་ལས་ཆེ་སུ་ཡིན་བརྟག་དགོས། འདི་ལས་དང་པོ་པ་རྣམས་ཀྱིས་གོ་བདེ་བ་ལེགས་པོ་རང་གནང་། ཆོས་ལ་འཇུག་པའི་སྒོ།་་་་་ འདིའི་ནང་ན་ལྔ་སྡེ་བཟང་པོས་སྔོན་ལ་སྟོན་པའི་དྲུང་དུ་ཚུར་ཤོག་གི་བསྙེན་པར་རྫོགས། དེ་ནས་བདེན་བཞིའི་ཆོས་འཁོར་བསྐོར་བར་གསུངས་འདུག ཡི་གེའི་རྣམ་གཞག་དང་འབྲེལ་བ་བྱིས་པ་བདེ་བླག་ཏུ་འཇུག་པའི་སྒོ་རྣམས་ཐོས་སོ། ། ཡོངས་དྲིལ་ཆོས་སྣ་སུམ་ཅུ་རྩ་གཉིས་སྣང་། ཞྭ་ལུ་མཁྱེན་རབ་རིན་པོ་ཆེས་ཉི་ཤུ་རྩ་ལྔ་ཞེས་པའང་བཤད། ༈ གྲགས་པའི་ཟེར་གྱིས་སྲིད་གསུམ་གསལ་བར་བྱས། །
འཇམ་པའི་རྡོ་རྗེ་དགེ་བསྙེན་ཟོལ་འཆང་བ། ། ཐར་པའི་རྒྱལ་མཚན་དཔེ་བྲལ་སྲིད་འདིར་གསལ། ། འཁོན་སྟོན་འཇམ་དབྱངས་དཔའ་བོས་བདག་ཅག་སྐྱོངས། ། ཞེས་པའི་བསྟོད་ཡུལ་དམ་པར་གྱུར་པ་རྗེ་བཙུན་རིན་པོ་ཆེའི་གསུང་འབུམ་ཐོབ་པའི་ཆོས་ཀྱི་རྣམ་གྲངས་ལ། སློབ་དཔོན་རིན་པོ་ཆེ་ལ་བསྟོད་པ།་་་་་ འདི་བསྟོད་པ་གདུང་དབྱངས་མ་བྱ་བ་བཞུགས་ཀྱང་གསན་ཡིག་ན་མེད་པས་ལུང་རྒྱུན་མི་སྣང་། ལམ་འབྲས་བརྒྱུད་འདེབས་བླ་མ་རྡོར་འཛིན་མ། ཡང་བརྒྱུད་འདེབས་ཆུང་བ་གཅིག ས་ཆེན་གྱི་རྣམ་ཐར། བླ་མ་ལྔ་བཅུ་པའི་རྣམ་ཐར།
བླ་མ་ལྔ་བཅུ་པའི་ཊཱིཀྐ ཚར་གསུམ་ཁུག་པའི་མན་ངག གྲ་སྟོན་ཞུས་ལན། འགྲེལ་པ་དག་ལྡན། མངོན་རྟོགས་ལྗོན་ཤིང་། སྟོང་ཐུན་ས་བཅད། རྒྱུད་སྡེའི་དུམ་བུ་བརྒྱ་བཅུ་གསུམ་པ། རྡོ་རྗེ་གུར་གྱི་ས་བཅད། འགྲེལ་པ་གུར་རྒྱན། གུར་གྱི་ཐིག་ཆོག ཡབ་ཀྱི་མངོན་རྟོགས་ཡན་ལག་དྲུག་པ།
ཀྱེ་རྡོར་དཔའ་གཅིག་གི་མངོན་རྟོགས། བདག་མེད་མའི་མངོན་རྟོགས། བདག་མེད་མའི་བྱིན་རླབས་ཀྱི་བརྒྱུད་པ་མ་ཉམས་པར་བསྐུར་བའི་ཐོ་ཡིག ཚོགས་འཁོར་འབྲིང་པོ། ལས་བཞིའི་སྦྱིན་སྲེག་རྣམས་ཅ་པ་ལ་བཞུགས། ཆ་པ་ལ་ཧེ་རུ་ཀའི་ཆས་དྲུག རྡོ་རྗེ་དྲིལ་བུ་བགྲང་ཕྲེང་གསུམ་གྱི་དེ་ཁོ་ན་ཉིད། དགའ་སྟོན་སྤྲིང་ཡིག རྒྱུད་འབུམ་གྱི་དཀར་ཆག བླ་མ་གོང་མའི་ཆོས་སྐོར་གྱི་དཀར་ཆག
ཀྱཻ་རྡོ་རྗེའི་ཆོས་སྐོར་གྱི་དཀར་ཆག་སྟེ་ཡིག་སྣ་གཅིག་ལ་ཆོས་ཚན་གསུམ། སྐྱབས་སུ་འགྲོ་བ་ལ་སེམས་བསྐྱེད་པའི་ཆོ་ག རིན་ཆེན་འབར་བའི་བསྡུས་དོན། དུས་མཐའི་ཆོ་ག་གཞན་ཕན་བདུད་རྩི། ཡབ་ཡུམ་གྱི་བསྟོད་པ་གཉིས། ཀྱཻ་རྡོ་རྗེའི་བཀྲ་ཤིས་ཤླཽ་ཀ་བདུན་པ་སྟེ་འདི་ཡན་གྱི་ཀྱེ་རྡོར་གྱི་ཕྱོགས་གཙོ་བོར་གྱུར་པ་ལ་ཆོས་སྣ་སུམ་ཅུ་རྩ་གཉིས། བདེ་མཆོག་བརྒྱུད་པའི་ལོ་རྒྱུས། བསྟོད་པ་ཉུང་ངུ་ཞིག ཧེ་རུ་ཀ་བྱུང་ཚུལ། ལཱུ་ཧི་པའི་མངོན་རྟོགས་ཆེན་མོ།
ནག་པོ་དཀྱིལ་ཆོག་གི་ས་བཅད་འཁྲུགས་ཅན་འཁྲུགས་མེད་གཉིས། སྒྲུབ་ཐབས་དང་སྦྱིན་སྲེག་གི་ས་བཅད། ནག་པོ་བཤད་སྦྱར། ནག་པོ་དཀྱིལ་ཆོག དྲིལ་བུ་པའི་ལོ་རྒྱུས། སྒྲུབ་ཐབས་ཀྱི་དོན་འགྲེལ། རིམ་ལྔའི་དོན་འགྲེལ། ཚེས་བཅུའི་མཆོད་པ། ཞལ་གཉིས་མའི་སྒྲུབ་ཐབས། སྔགས་ཀྱི་དེ་ཁོ་ན་ཉིད་ཀྱི་མན་ངག
ལས་བཅུའི་གསལ་བྱེད། མཻ་ཏྲི་མཁའ་སྤྱོད་ཀྱི་རྒྱུད་ཆུང་། སྒྲུབ་ཐབས་གཉིས་མེད་རྡོ་རྗེས་མཛད་པ། རྗེས་གནང་གི་ཆོ་ག་རྒྱལ་བའི་སྡེས་མཛད་པ་དང་གསུམ་ལ། རྗེ་བཙུན་གྱིས་མཆན་བཏབ་པ། ན་རོ་མཁའ་སྤྱོད་ཀྱི་སྒྲུབ་ཐབས་བསྐྱེད་རིམ་དང་བཅས་པའི་བཟླས་སྒོམ་ལ་བརྟེན་པའི་མཁའ་སྤྱོད་བསྒྲུབ་པ།་་་་་ ས་ཆེན་གྱིས་མཛད། བྱིན་རླབས་ཀྱི་ཡི་གེ ཚེས་བཅུའི་མཆོད་པ། སྦྱིན་སྲེག
མར་མེའི་སྦྱིན་སྲེག སྐྲ་སེན་དབབ་པ། གནོད་སྦྱིན་མོའི་སྒྲུབ་ཐབས། ཚངས་པའི་བུ་མོའི་སྒྲུབ་ཐབས། པདྨ་ས་ཏའི་མན་ངག ཁོལ་པོ་ས་ཏའི་མན་ངག སྨན་ཆེན་པོའི་བཅུད་ལེན་ཏེ་འདི་རྣམས་ས་ཆེན་གྱིས་མཛད་པ་ཡིན་ཡང་ཕག་མོ་སྐོར་གསུམ་གྱི་མན་ངག་རྣམས་ཕྱོགས་གཅིག་ཏུ་བྱ་བའི་ཕྱིར་བླ་མ་གོང་མས་འདིར་བྲིས་པར་གནང་གསུངས། རྩ་དབུ་མའི་ཁྲིད་ཡིག ངེས་བརྗོད་བླ་མའི་འཁྲུལ་འཁོར་བྲི་བསྒོམ་གྱི་མན་ངག རྣལ་འབྱོར་མ་ཀུན་སྤྱོད་ཀྱི་ས་བཅད།
དེའི་ཊིཀྐ་སྟེ་བདེ་མཆོག་གི་ཕྱོགས་ལ་ཆོས་སྣ་སུམ་ཅུ་སོ་གཉིས། ཀུ་རུ་ཀུལླེའི་སྒྲུབ་ཐབས། ཚོགས་བདག་གི་སྒྲུབ་ཐབས། དགྲ་ནག་ལྷ་བཅུ་གསུམ་གྱི་དཀྱིལ་འཁོར། མངོན་རྟོགས། འཇིགས་བྱེད་ཀྱི་བསྟོད་པ་སློབ་དཔོན་རིན་པོ་ཆེས་མཛད་པ་ལ་ཁ་སྐོང་གནང་བ། བདུད་རྩི་འཁྱིལ་བའི་སྒྲུབ་ཐབས་ཏེ་ཆོས་སྣ་ཐོར་བུ་བ་ལྔ། རྗེ་བཙུན་མ་སྒྲོལ་མའི་སྐོར་ལ། སྒྲོལ་མ་ཉིན་ཞི་མཚན་ཁྲོའི་སྒྲུབ་ཐབས། བསྟོད་པ་འདོན་ཐབས་ལས་ཁ་ཚར་བ་དང་བཅས་པ།
སྒྲོལ་མ་སྤྱི་སྒྲུབ་སོ་སོའི་སྒྲུབ་ཐབས། བསྟོད་པ། འདོན་ཐབས་ཀྱི་བརྗེད་བྱང་། སྒྲོལ་མ་ཉེར་གཅིག་གི་སྒྲུབ་ཐབས། ཊཱིཀྐ་དང་ས་བཅད། སྒྲོལ་མ་ལུས་དཀྱིལ་གྱི་སྒྲུབ་ཐབས། ཕྱག་འཚལ་ཉེར་གཅིག་གི་སྒྲུབ་ཐབས།་་་་་ ཉི་མ་སྦས་པའི་ལས་ཚོགས་ཀྱི་འགྲེལ་པ་ཡིན། དེའི་བསྡུས་དོན། མཆན་དཀྱུས་སུ་བཅུག་པ་གསལ་བའི་འོད་ཟེར།
གཉན་སྒྲོལ་གྱི་སྒྲུབ་ཐབས་ཡན་ལག་དྲུག་པ། མཎྜལ་བཞི་པའི་གསོལ་འདེབས་རྣམས་ཏེ་ཆོས་སྣ་བཅུ་གསུམ་སྒྲོལ་མའི་དཀྱིལ་ཆོག་གི་བསྡུས་དོན་དང་། འཆིམ་ཆོས་བཟང་ལ་སྤྲིངས་པ་དང་བཅས་པས་ཆོས་སྣ་བཅོ་ལྔ་ཡོད། ཆོས་སྣ་དགུ་པ་ཕྱག་འཚལ་ཉེར་གཅིག་གི་སྒྲུབ་ཐབས་ཟེར་བ་དེ་ལ་ལས་ཚོགས་ཀྱི་རིམ་པ་ལེའུ་ཉི་ཤུ་རྩ་དྲུག་ཡོད། རྗེ་བཙུན་གྱི་རྣམ་ཐར་མནལ་ལམ་མ་ཁམས་པ་སྦས་སྟོན་གྱིས་བྲིས་པ། ནང་གི་ལྷུང་བཟེད་བརྟག་པ་རྗེ་བཙུན་གྱི་གསུང་བཞིན་སྣ་རོའི་བནྡེས་བྲིས་པ། ག་རིང་རྒྱལ་པོ་ལ་བརྩིས་བསྡུར་གྱི་ཡི་གེ རྩ་ལྟུང་འཁྲུལ་སྤོང་། སྒྲུབ་ཐབས་བརྒྱ་རྩའི་ཊཱིཀྐ་རྣམས་སོ།་་་་་ འདིའི་མཇུག་ན་ལྷའི་གདན་དང་ས་བོན་གང་ལས་བསྐྱེད་པ་ཡང་བཤད། །
ཇ་པ་ལ་ངན་སོང་སྦྱོང་རྒྱུད་ཀྱི་སྤྱི་དོན་གཞན་ཕན་སྤྱི་ཆིངས་སུ་གྲགས་པ། སྦྱོང་རྒྱུད་ས་བཅད། ཡོ་གའི་དཀྱིལ་ཆོག་རྡོ་རྗེ་འབྱུང་བའི་ཊཱིཀྐ ། ཀུན་རིག་གི་ཆོ་ག་གཞན་ཕན་འོད་ཟེར། གཞན་ཕན་ཉེར་མཁོ། ཨརྒྷའི་ཆོ་ག རབ་གནས་དོན་གསལ། རིགས་གསུམ་སྤྱིའི་དཀྱིལ་ཆོག འཇམ་དབྱངས་དཔའ་བོ་གཅིག་སྒྲུབ་ཀྱི་ཊཱིཀྐ ། མི་གཡོ་བའི་བསྟོད་པ་འཐད་ལྡན་མ།
འཇམ་དབྱངས་ཀྱི་བསྟོད་པ་རྒྱུད་གསུམ་འཁོར་ལོ། སྒྲུབ་ཐབས་ཚིགས་བཅད་མ། མཚན་བརྗོད་འདོན་ཐབས་དམིགས་ཚོ་གསུམ་ཡོད་པ། ཨ་ར་པ་ཙ་ན་ལྷ་ལྔའི་སྒྲུབ་ཐབས།་་་་་ འདི་རྗེ་བཙུན་གྱིས་མཛད་པ་ཡིན་མིན་ཐེ་ཚོམ་ཡོད་ཟེར། དེའི་དཀྱིལ་ཆོག དོན་ཡོད་ཞགས་པའི་ཆོ་ག དེའི་མཎྜལ་གྱི་ཆོ་ག ལྷ་ལྔའི་བསྟོད་པ་སྲུང་འཁོར་བྲི་ཚུལ། ཕྱག་རྡོར་གོས་སྔོན་ཅན་གྱི་གཟུངས་ཆོག
རྣམ་འཇོམས་ཀྱི་རྒྱུད་ཀྱི་ཊཱིཀྐ་དང་།་་་་་ འདི་ཡང་ཐེ་ཚོམ་ཅན་དུ་གྲགས། ས་བཅད་དཔུང་བཟང་གི་མདོ་འགྲེལ། མི་གཡོ་བ་གསང་ཆེན་གྱི་འགྲེལ་པ།་་་་་ འདི་ལས་མི་གཡོ་བ་སྔོན་པོ་ལྷ་དགུ་བསྟན། གཏོར་ཆེན་དོན་ལྔ་ཐེ་ཚོམ་ཅན། གཏོར་མ་བརྒྱ་རྩ། ཤཱཀྱའི་རྒྱལ་རབས། བོད་ཀྱི་རྒྱལ་རབས། བོད་ཀྱི་དགེ་འདུན་གྱི་འདུལ་གྲྭ་གྱེས་ཐོ།
དུས་ཚོད་བཟུང་བའི་རྩིས་ཡིག གཟའ་སྐར་གྱི་འཕྲོད་བརྟག་པ། ཞེ་ས་དགུ་འཁྲུགས་ཀྱི་ཡི་གེ ཕྱག་ཆེན་གཅེས་བསྡུས་ཀྱི་མན་ངག འདི་ལ་ཚད་ལྡན་གྱི་གྲུབ་ཆེན་སོ་སོ་ནས་བརྒྱུད་པའི་སེམས་ཀྱི་གནས་ལུགས་གཏན་ལ་འབེབས་པ་གཙོ་བོར་གྱུར་པའི་མན་ངག་གི་རིམ་པ་དུ་མ་ཡོད། བདག་ཆེན་རྡོ་རྗེ་འཆང་ནས་བརྒྱུད་པའི་ལམ་འབྲས་ཀྱི་སྐབས་ཀྱི་རྨི་ལམ་བཟུང་སྦྱངས་སོགས་ཀྱང་འདིར་བཞུགས། ཆོས་སྤྱོད་རིན་ཆེན་ཕྲེང་བ། སྡོམ་པ་ཉི་ཤུ་པའི་ཊཱིཀྐ ། སྤྱོད་འཇུག་གི་ས་བཅད་དེ་གཏོར་མ་བརྒྱ་རྩ་ནས་འདིའི་བར་ལ་ཆོས་སྣ་བཅུ་གཅིག ཉམས་མགུར་གྱི་སྐོར་ལ་ཡེ་ཤེས་རྡོ་རྗེ་ལ་གནང་བ།
ཞེན་པ་བཞི་བྲལ། ཁམས་བདེ་དྲིས་པ། ས་སྐྱའི་གནས་བསྟོད། རྨི་ལམ་ཉམས་ལེན། གཉེན་པོ་བསྟེན་ཚུལ། སེམས་འདུལ་ཚུལ། སྒྲུབ་པ་ཉམས་སུ་ལེན་ཚུལ། གསང་སྔགས་ནང་གི་ཉམས་ལེན། རང་ལ་རང་གི་བསྐུལ་མ། ཉམས་དབྱངས་ཆེན་མོ་སྟེ་བཅུ་གཅིག་་་་་་ཉམས་དབྱངས་ཆེན་པོ་འདི་ལ་ཤར་ཆེན་པས་འདི་གླིང་རས་ཀྱི་ཟུར་ཟ་ཆེན་མོ་ལ་གཞན་ཞིག་གིས་བཅོས་བསྣན་བྱས་པ་ཡིན་གསུངས་པར་གྲགས།
སྨན་སྤྱད་རྒྱལ་པོའི་དཀོར་མཛོད་བྱ་བ་བཀའ་འབུམ་གྱི་ཞབས་ན་བཞུགས། འདི་ལ་ལེའུའི་རིམ་པ་དུ་མ་ཡོད། ལེའུའི་མཇུག་ན་གསོ་སྤྱད་བདུད་རྩི་ཐིགས་པ་ལས་ཟེར་བ་ཡང་འདུག སྐབས་འགར་བླ་མ་རྗེ་བཙུན་པའི་གདམས་པའོ་ཟེར་བ་ཡང་འདུག་པས་རྗེ་བཙུན་གྱི་གསུང་རྒྱུན་ལ་བུ་ཆེན་ཞིག་གིས་ཟིན་བྲིས་བྱས་པ་ཡང་འདྲ། དེས་ན་རྗེ་བཙུན་གྱིས་མཛད་པ་དེ་གཞན་ཞིག་ཡོད་པར་སེམས། གང་ལྟར་གླེགས་བམ་གསུམ་ན་བཞུགས་པའི་ཆོས་སྣའི་གྲངས་ལ་བརྒྱ་དང་སུམ་ཅུ་སོ་བདུན་ཡོད། མཁྱེན་རབ་རིན་པོ་ཆེའི་རྣམ་ཐར་ན་བརྒྱ་དང་དྲུག་ཅུ་ཡོད་པར་བཤད། ལམ་འབྲས་སྐོར་ལ་པོ་ཏི་གཅིག་ལོགས་སུ་བཞུགས་པ་དང་བཅས་པས་རྗེ་བཙུན་གྱི་གསུང་འབུམ་པོ་ཏི་བཞིའོ། ། དེ་ལྟར་དཀར་པོ་རྣམ་གསུམ་གྱི་བཀའ་འབུམ་དང་། ལུང་རྒྱུན་ཕྱོགས་གཅིག་ཏུ་བསྡེབས་པ་དང་པོ་ནས་མེད་ཀྱང་དུས་ཕྱིས་བླ་མ་དཔལ་ལྡན་སེང་གེ་བའི་ཐུགས་དགོངས་རྫོགས་ཕྱིར་དུ་ཆོས་ཀྱི་རྗེ་དཔལ་ལྡན་བླ་མ་དམ་པའི་བཀས་བསྐུལ་ཏེ་འཁོན་ཤེས་རབ་རྡོ་རྗེས་ལུང་རྒྱུན་སུ་ཡོད་ལ་ཞུས་ཏེ་དར་རྒྱས་སུ་མཛད་ཅིང་།
དེ་དག་གི་བརྒྱུད་པ་ནི། མཁན་ཆེན་ཤེས་རྡོར་བས་བླ་མ་སོ་སོ་ལ་གསན་པ་ལས། མཁན་ཆེན་རྒྱལ་བ་བཟང་པོ། མཁན་ཆེན་བྱང་ཆུབ་སེང་གེ ཤར་པ་ཡེ་ཤེས་རྒྱལ་མཚན། རྗེ་རྡོ་རྗེ་འཆང་། རྒྱལ་ཚབ་ཀུན་དབང་བ། ཡོངས་འཛིན་དཀོན་མཆོག་འཕེལ་བ། ས་ལོ། རྗེ་དཀོན་མཆོག་ལྷུན་གྲུབ།
རྗེ་ཤེས་རབ་རྒྱལ་མཚན། རྗེ་ནམ་མཁའ་དཔལ་བཟང་པ། འཇམ་དབྱངས་ཀུན་དགའ་བསོད་ནམས་ལྷུན་གྲུབ། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། ཡང་ན་འདྲེན་མཆོག རྗེ་ལྷ་མཆོག་སེང་གེ རྗེ་དཀོན་མཆོག་ལྷུན་གྲུབ། རྗེ་ཤར་ཁང་པ་མན་འདྲ། ༈ །རྒྱུད་སྡེ་སྤྱིའི་སྟོང་ཐུན།
དག་ལྡན། མངོན་རྟོགས་ལྗོན་ཤིང་། གུར་གྱི་ས་བཅད། གུར་རྒྱན་རྣམས་ཀྱི་བརྒྱུད་པ་ནི། དཀར་པོ་རྣམ་གསུམ། ས་པཎ། ཞང་མདོ་སྡེ་དཔལ། འཇམ་སྐྱ། དཔལ་ལྡན་སེང་གེ བླ་མ་དམ་པ།
མཁན་ཆེན་ཤེས་རྡོར་བ་མན་འདྲ། ༈ །ནག་པོ་དཀྱིལ་ཆོག དེའི་ཊཱིཀྐ། ནཱ་རོ་མཁའ་སྤྱོད་ཀྱི་སྒྲུབ་ཐབས། མཻ་ཏྲི་མཁའ་སྤྱོད་ཀྱི་སྒྲུབ་ཐབས། རྫོགས་རིམ་རྩ་དབུ་མ། པྲ་ཕབ་པ། གནོད་སྦྱིན་མོ་སྒྲུབ་ཐབས། ཚངས་པའི་བུ་མོའི་སྒྲུབ་ཐབས། པདྨ་པ་ཏིའི་མན་ངག
སྨན་ཆེན་པོའི་བཅུད་ལེན། མཻ་ཏྲི་མཁའ་སྤྱོད་ཀྱི་རྗེས་གནང་རྣམས་ནི། བྲག་ཕུག་པ། བླ་མ་བསོད་ནམས་པ། ཤེས་རྡོར་བ་མན་འདྲ། སྒྲོལ་མ་སྤྱི་སྒྲུབ། སོ་སོའི་སྒྲུབ་ཐབས། ཁོལ་པོ་པ་ཏིའི་མན་ངག བསྟོད་པ་འདོན་ཐབས། ཉི་སྦས་ཀྱིས་མཛད་པའི་ཕྱག་འཚལ་ཉེར་གཅིག་གི་སྒྲུབ་ཐབས་ལས་ཚོགས་དང་བཅས་པའི་ཊཱིཀྐ།
ས་ཆེན་གྱིས་མཛད་པའི་དཀྱིལ་ཆོག་རྣམས་ནི་རིན་པོ་ཆེ་བསོད་གྲགས་པ། ཆོས་རྗེ་བསོད་ནམས་པ། ཤེས་རྡོར་བ་མན་འདྲ། སྒྲོལ་མའི་བསྟོད་སྒྲུབ་གཉིས་ནི། ཉི་སྦས། ཏེ་ལོ། ནཱ་རོ། ནག་པོ་པ། གུ་རུབ་ལོ་ཙཱ་བ། རོང་པ།
བྲང་ཏི་དར་མ་སྙིང་པོ། ས་ཆེན། འཆིམ་ཁུ་དབོན། བླ་མ་འཇམ་གསར། ལྕེ་མདོ་སྡེ་སེང་གེ སྒ་ལོ། རོང་པ་ཤེས་བཟང་། རིན་པོ་ཆེ་བསོད་གྲགས་པ་མན་འདྲ། ས་ཆེན་གྱི་རྒྱུད་སྡེ་སྤྱི་རྣམ། བརྟག་གཉིས་ཀྱི་ས་བཅད།
ཊཱིཀྐ། བདེ་མཆོག་རྩ་རྒྱུད་ཀྱི་ལེ་འགྲེལ། ས་བཅད་མལ་ལོའི་གསུང་ལ་ཟིན་བྲིས་བྱས་པའི་ཊཱིཀྐ་ཆེ་བ། འཇིགས་བྱེད་རྟོག་བདུན་གྱི་ཊཱིཀྐ་ཆེ་བ་རྣམས་ནི། ས་ཆེན། གན་པ་སྟོན་དར། གན་པ་སོ་སྟོན། གན་པ་ཆོས་རྒྱལ། གན་པ་རིན་རྒྱལ། བླ་མ་ཡེ་ཤེས་དཔལ།
ཤེས་རྡོར་བ་མན་འདྲ། རྗེ་བཙུན་རྩེ་མོའི་སམྦུ་ཊིའི་ཊཱིཀྐ། རྗེ་བཙུན་གྱི་རབ་གནས་དོན་གསལ། ཧེ་རུ་ཀའི་ཆས་དྲུག གཏོར་མ་བརྒྱ་རྩ་རྣམས་ནི། རྗེ་བཙུན་སྐུ་མཆེད། ས་པཎ། ཞང་མདོ་སྡེ་དཔལ། འཇམ་སྐྱ། དཔལ་ལྡན་པ།
ཤེས་རྡོར་རོ། ། སྒྲོལ་མ་ཞི་ཁྲོའི་ཐུགས་སྒྲུབ་ནི། ཆོས་རྗེ་ཁུ་དབོན། ཤར་པ་ཤེས་འབྱུང་། ཡེ་ཤེས་འབྱུང་གནས། དཀོན་མཆོག་འབྱུང་གནས། བདེ་བ་ཅན་པ་ཡེ་ཤེས་མགོན། སེང་གེ་བ། ཤེས་རྡོར་རོ། ། མི་གཡོ་བའི་ཆུ་བསྲུང་ནི།
རྗེ་བཙུན་སྐུ་མཆེད། ས་པཎ། མདོ་སྡེ་དཔལ། ལོ་མཆོག་བག་སྟོན། ཤེས་རྡོར་རོ། ། ཀུ་རུ་ཀུལླེའི་སྒྲུབ་ཐབས་ནི། རྗེ་བཙུན་རིན་པོ་ཆེ། ཆོས་རྗེ་པ། འུ་ཡུག་པ་བསོད་སེང་། སྤྲུ་ལུང་པ་ཀུན་སྨོན།
ལ་རུ་བ་ཡོན་ཏན་དཔལ། དགའ་ལྡན་པ་ཀུན་བསོད། བག་སྟོན། ཤེས་རྡོར་རོ། ། གཉན་སྒྲོལ་ཡན་ལག་དྲུག་པ་ནི། ཆོས་རྗེ་ཁུ་དབོན། ཤར་པ་སྐུ་མཆེད། འཇམ་དབྱངས་ཆེན་པོ། བག་སྟོན། ཤེས་རྡོར་རོ། །
རྡོ་རྗེ་འབྱུང་བའི་ཊཱིཀྐ་ནི། ཆོས་རྗེ་ཁུ་དབོན། སྤྲུ་ལུང་པ། ཞང་དཀོན་མཆོག་དཔལ། སློབ་དཔོན་རིན་ཆེན་དཔལ། བླ་མ་རྒྱལ་བ་དཔལ། བླ་མ་ཐོགས་མེད་པ། ཤེས་རྡོར་རོ། ། དོན་ཞགས་ཀྱི་ལོ་རྒྱུས། ས་བཅད།
རྒྱུད་ཆུང་གི་ཊཱིཀྐ་ལག་ཏུ་བླང་པའི་རིམ་པ་རྣམས་ནི། རྗེ་བཙུན་རིན་པོ་ཆེ། ཆོས་རྗེ་ས་པཎ། གཙང་པོ་ཞོ་ར་བ། ལ་རུ་བ། གྲགས་ཆེན་པ། འཕགས་འོད། ཀུན་མཁྱེན་བུ། མཁན་ཆེན་དར་མ་བ། ཤེས་རྡོར་རོ། །
དྲིལ་བུ་པའི་དབང་ཆུ། སྒྲུབ་ཐབས་གཉིས། ས་སྐྱ་པཎ་ཆེན་པ་ཡན་འདྲ་བ་ལས། བོ་དོང་རིན་པོ་ཆེ། ཡང་རྩེ་བ་རིན་ཆེན་སེང་གེ ཀུན་མཁྱེན་བུ། རིན་པོ་ཆེ་བསོད་གྲགས་པ་མན་སྔར་བཞིན་ནོ། ། སྡོམ་པ་ཉི་ཤུ་པའི་ཊཱིཀྐ། མཚན་བརྗོད་འདོན་ཐབས་རྣམས་ནི། ཀ་བཞི་པ་གྲགས་གཞོན།
རིན་པོ་ཆེ་བསོད་གྲགས་པ། མཁན་ཆེན་གཞོན་ནུ་མགོན། ཤེས་རྡོར་རོ། ། ཀྱཻ་རྡོ་རྗེའི་དབང་ཆུ་ཆེན་མོ། དབང་ཆོག་ནས་གླིང་མ། ཆོས་ལ་འཇུག་པའི་སྒོ། བྱིས་པ་བདེ་བླག་ཏུ་འཇུག་པ། མངོན་རྟོགས་ཡན་ལག་དྲུག་པ། བདག་མེད་མའི་མངོན་རྟོགས། ལཱུ་ཧི་པའི་མངོན་རྟོགས་གསུམ།
ཕག་མོ་ཞལ་གཉིས་མའི་སྒྲུབ་ཐབས། སྔགས་ཀྱི་བྱིན་རླབས། ལས་བཅུ། འཆིམ་ཆོས་སེང་ལ་སྤྲིངས་པ། གཞན་ཕན་ཉེར་མཁོ། ཨརྒའི་ཆོ་ག ཁ་འབར་མའི་གཏོར་ཆེན་རྣམས་ནི། ས་པཎ། འཕགས་པ། འཇམ་སྐྱ།
ཨ་མོ་གྷ། ཤེས་རྡོར་རོ། ། དྲིལ་བུ་པའི་ལོ་རྒྱུས། རིམ་ལྔ། ཚེས་བཅུའི་མཆོད་པ། ངེས་བརྗོད། བླ་མའི་འཕྲུལ་འཁོར་བྲི་ཐབས་རྣམས་ནི། སྟོད་ལོ། ཨ་མོ་གྷ། ཤེས་རྡོར་རོ། །
སྒྲོལ་མ་ཉེར་གཅིག་མའི་ས་བཅད་དང་ཊཱིཀྐ། ཉི་སྦས་ཀྱི་ཉེར་གཅིག་མའི་ལས་ཚོགས་དང་བཅས་པའི་ས་བཅད་རྣམས་ནི། བླ་མ་ཐུབ་མགོན། ཨ་མོ་གྷ། ཤེས་རྡོར་རོ། ། རིགས་གསུམ་སྤྱིའི་རིགས་གཏད། ཨ་ར་པ་ཙ་ནའི་མངོན་རྟོགས། དཀྱིལ་ཆོག་རྣམས་ཀྱང་གོང་དང་འདྲ། དཔའ་བོ་དྲུག་པའི་རྒྱུད་ཀྱི་ཊཱིཀྐ་ནི། ཆོས་རྗེ་པ།
ཤང་པ་བསོད་རིན། སློབ་དཔོན་བཟུང་ལུས། རིན་པོ་ཆེ་བསོད་ནམས་འབྱུང་བ། ཤེར་རྡོར་རོ། ། བརྟག་གཉིས་ཀྱི་ཊཱིཀྐ་རྣམ་བཤད་ཉི་མའི་འོད་ཟེར་ནི། ཆོས་རྗེ་ཁུ་དབོན། དེ་གཉིས་ཀ་ལ་ཤངས་པ་བསོད་རིན། སྲད་པ་ཀུན་རིན། ཤེས་རྡོར་རོ། ། རབ་གནས་བཟང་དྲུག
དུས་མཐའི་ཆོ་ག བསྟོད་པ་ཌཎྜ་ཀ ཀྱཻ་རྡོར་གྱི་བཀྲ་ཤིས་རྣམས་ནི། འཕགས་པ། ཅོག་རོ་སྟོན་གཞོན། ཆོས་བརྩོན། སངས་རྒྱས་རིན་ཆེན། ཤེས་རྡོར་རོ། ། འདོད་རྒྱལ་གྱི་སྒྲུབ་ཐབས། རྡོ་རྗེ་མྱུ་གུས་མཛད་པའི་ཊཱིཀྐ་ནི།
ས་ཆེན། རྗེ་བཙུན། པཎ་ཆེན། ཁམས་པ་དབོན། སྒ་ལོ། ཨ་ཀ་ར། སངས་རིན། ཤེས་རྡོར་རོ། ། ཚོགས་བདག་གི་སྒྲུབ་ཐབས་ཆེ་ཆུང་། རྗེ་བཙུན།
པཎ་ཆེན། སྐྱོབས་པ་དཔལ། གཞོན་ནུ་བཀྲ་ཤིས། རྡོ་རྗེ་དཔལ། གོ་རུ་ཤེ་རིན། སངས་རིན་མན་འདྲ། ཀྱཻ་རྡོར་མངོན་རྟོགས་རྒྱས་པ། བླ་མ་དམ་པ། ཤེས་རྡོར་རོ། ། གླུའི་བཤད་པ།
ཊཱིཀྐ། མངོན་རྟོགས། བསྟོད་པ་སོགས་ནི། དཀར་པོ་རྣམ་གསུམ། ས་པཎ། དམར་ཆོས་རྒྱལ། གཞོན་ནུ་རྒྱལ་མཚན། ཀ་བཅུ་པ་གཞོན་སེང་། ཤེས་རྡོར་རོ། ། གཉན་སྒྲོལ་ཡན་ལག་དྲུག་པའི་བརྒྱུད་པ་ནི།
ཀླུ་སྒྲུབ། སངས་རྒྱས་ཡེ་ཤེས་ཞབས། མར་མེ་མཛད་བཟང་པོ། དཔལ་སྡེ་བ། བི་མ་ལ་གུཔྟ། རིན་ཆེན་རྡོ་རྗེ། རིན་ཆེན་གྲགས་པ། རི་སུལ་གྱི་རྣལ་འབྱོར་མ། གཉན་ལོ། ཁ་འུབ་པ།
རྗེ་ས་ཆེན། རྗེ་བཙུན། ཆོས་རྗེ་པ། བྱང་ཆུབ་དཔལ། བདེ་བ་དཔལ། ཀ་བཞི་པ་གྲགས་གཞོན། རིན་ཆེན་བསོད་གྲགས་པ། རིན་པོ་ཆེ་གྲགས་ཚུལ་བ། མཁན་ཆེན་ཤེས་རྡོར་བ་མན་གོང་བཞིན་ནོ།། །། རྒྱལ་བ་ཀུན་གྱི་མཁྱེན་བརྩེ་ཆུ་ཤེལ་ཁམས། །
གདུལ་བྱ་དག་པའི་སྣོད་དུ་ཤར་བ་ལས། ། དེང་འདིར་རྗེ་བཙུན་བླ་མ་ས་སྐྱ་པ། ། ཀུན་དགའ་རྒྱལ་མཚན་ཞབས་ལ་ཕྱག་འཚལ་ལོ། ། ཞེས་པའི་བསྟོད་ཡུལ་དམ་པར་གྱུར་པ་དཔལ་ལྡན་ས་སྐྱ་པཎྜི་ཏ་ཆེན་པོའི་གསུང་འབུམ་ཐོབ་པའི་ཆོས་ཀྱི་རྣམ་གྲངས་ལ། ཐུབ་པ་དགོངས་གསལ། སྡོམ་གསུམ་རབ་དབྱེ། མཁས་འཇུག ལེགས་བཤད། དགེ་བའི་བཤེས་གཉེན་བློ་གསལ་བ་རྣམས་ལ་དྲི་བའི་ཚུལ་འཕྲོ་ཅན། རོལ་མོའི་བསྟན་བཅོས།
ཕྱོགས་བཅུའི་སངས་རྒྱས་བྱང་སེམས་རྣམས་ལ་འཕྲིན་དུ་གསོལ་བ། སྐྱེས་བུ་དམ་པའི་འཕྲིན་ཡིག ཡི་གེའི་སྦྱོར་བ། སྒྲ་ལ་འཇུག་པའི་རྣམ་བཤད། ལུང་རིགས་རྣམ་དག་དང་མཐུན་པར་དཔྱད་དགོས་ཚུལ། སྨྲ་སྒོའི་བསྡུས་དོན།་་་་་ སྒྲའི་གནད་བསྡུས་པ་ཡང་ཟེར། བྱིས་པ་བདེ་འཇུག་གི་རྣམ་བཤད། སྒྲ་ཉེར་བར་བསྡུ་བ། བདེ་བར་གཤེགས་པའི་ཐུགས་རྗེ་ལ་བསྐུལ་བ།
མངོན་བརྗོད་ཀྱི་བསྟན་བཅོས་ཚིག་གི་གཏེར། སྡེབ་སྦྱོར་སྣ་ཚོགས་མུ་ཏིག་གི་ཆུན་པོ། ང་བརྒྱད་མ་རྩ་འགྲེལ། ཚད་མ་རིགས་པའི་གཏེར། དེའི་རང་འགྲེལ། ཆག་ལོའི་དྲིས་ལན། ཞང་ལོ་ལ་གདམས་པ། གློ་བོ་ལོ་ཙཱ་བ་ལ་སྤྲིངས་པ། འཆད་ཁ་ནམ་མཁའ་འབུམ་གྱི་དྲིས་ལན། བཀའ་གདམས་དོ་སྐོར་གྱི་དྲིས་ལན་ཚིགས་བཅད་མ།
སྙེ་མོ་སྒོམ་ཆེན་གྱི་དྲིས་ལན། རྟོགས་ལྡན་ཞིག་གི་དྲིས་ལན། ལྟ་བ་སྟོན་པའི་ཚིགས་བཅད་ཀྱི་ཚོགས། ཆོས་སྤྱོད་ཀྱི་ལེའུ། སྒྲུབ་པའི་ལེའུ། འབྲས་བུའི་ལེའུ་སྟེ་ལེའུ་གསུམ་ཚིགས་བཅད་དུ་ཡོད་པ། བསྟན་པ་ལ་དགའ་བའི་ལྷ་རྣམས་ལ་སྤྲིངས་པ། མི་ཉག་གི་ཡུལ་ན་བཞུགས་པའི་མཁན་སློབ་རྣམས་ལ་ཆབ་ཤོག ཉི་མ་འབུམ་ལ་སྤྲིངས་པ། ཞེན་པ་བཞི་བྲལ།
ལམ་ཟབ་བླ་མའི་རྣལ་འབྱོར། ཐུབ་པའི་བསྟོད་པ་ཚིགས་བཅད་བཅོ་ལྔ་པ། ཐུབ་པའི་བསྟོད་པ་ཚིགས་བཅད་དགུ་པ། འཇིག་རྟེན་དབང་ཕྱུག་ལ་བསྟོད་པ་ཚིགས་བཅད་བཅུ་གཅིག ལྷ་སའི་བདེ་བར་གཤེགས་པ་རྣམས་ལ་བསྔགས་པ། བོད་ཡུལ་ལ་བསྔགས་པ། འཕགས་པ་འཇམ་དཔལ་གྱི་ཕྱག་མཚན་གྱི་རི་མོའི་སྐབས་ཀྱི་ཚིགས་བཅད་ཀྱི་ཚོགས། གུར་སྟོན་གྱི་ཞུས་ལན། གངས་རིའི་ཁྲོད་ཀྱི་སྒོམ་ཆེན་རྣམས་ལ་སྤྲིངས་པ། མུ་སྟེགས་བཏུལ་བའི་ཚིགས་བཅད།
བ་གོར་ཞེས་བྱ་བའི་སྒྲ་ལས་དྲངས་ཏེ་ཡོན་ཏན་སྒྲོགས་པའི་ཚལ་ལ་བསྟོད་པ། རི་ཁུད་ཀྱི་རྔ་བོ་ཆེ་ལ་བསྟོད་པ། གདོང་བཞི་པ་ལ་བསྟོད་པ། ཐེག་ཆེན་ལམ་གྱི་རྣམ་གཞག་མདོར་བསྡུས་པའི་ཚིགས་བཅད། སྣང་བ་མཐའ་ཡས་ཀྱི་བསྒོམ་དོན། འཆི་ཁའི་གདམས་ངག སེམས་ཀྱི་གནས་ལུགས་མཚོན་པར་བྱེད་པའི་ཚིགས་བཅད་བརྒྱད་པ། རྟེན་འབྲེལ་ལྔའི་ཡི་གེ བསྔོ་བ་ཡོན་བཤད་དང་བཅས་པ། དམ་ཚིག་གི་བཤད་པ།
མཎྜལ་འབུལ་བའི་ཆོ་ག སྒྲུབ་པ་ལུང་སྦྱིན། ཨཥྚའི་གཞི་བཤད། ཚོགས་འཁོར་རྩོད་སྤོང་། རྣམ་འཇོམས་ཀྱི་རྣམ་བཤད་བདུད་རྩི་སྤེལ་བ། ཨ་ར་པ་ཙ་ནའི་སྒྲུབ་ཐབས་བསྟོད་པ་དང་བཅས་པ། སྒྲོལ་མའི་སྒྲུབ་ཐབས། གཟའ་ཡུམ་མཆོད་པའི་ཆོ་ག བརྟག་གཉིས་ཀྱི་བསྡུས་དོན་རྗེ་བཙུན་གྱིས་མཛད་པ་ལས་ཅུང་ཟད་སྤྲོས་ཏེ་སྣ་བསྲིངས་པ། ཟུང་འཇུག་གསལ་བ།
བདག་མེད་བསྟོད་འགྲེལ། རིགས་ཀྱི་རབ་དབྱེའི་བཤད་སྦྱར། བརྟག་གཉིས་ལ་མཁོ་བའི་སྒྲ་སྒྲུབ་ཚན་པ་དགུ་པ། རིགས་དང་ཡེ་ཤེས་བསྲེ་བའི་བཤད་པ། གསོལ་འདེབས་གང་དྲིན་མ་ཆེན་མོ། བསྟོད་པ་སྐུའི་སྤྱོད་པ་མ། བིརྺ་པའི་བསྟོད་པ་དད་ཆུ་མ། འཇམ་དབྱངས་ཀྱི་བསྟོད་པ་རྒྱུད་གསུམ་འཁོར་ལོའི་རྣམ་བཤད། རྗེ་བཙུན་གྱི་བསྟོད་པ་ཡོན་ཏན་རྒྱ་མཚོ་མ། དབུ་མ་ལུགས་ཀྱི་སེམས་བསྐྱེད་ཆེན་མོ།
དེའི་ལུང་སྦྱོར་རྣམས་ཐོབ་པའི་བརྒྱུད་པ་ནི། ཆོས་ཀྱི་རྗེ་ས་སྐྱ་པཎྜི་ཏ། ཆོས་རྒྱལ་འཕགས་པ། ཞང་དཀོན་མཆོག་དཔལ། བྲག་ཕུག་པ། བླ་མ་དོན་ཡོད་རྒྱལ་མཚན། སློབ་དཔོན་འདུལ་འཛིན། བྱང་སེང་པ། ཆོས་རྗེ་ཡེ་ཤེས་རྒྱལ་མཚན་པ། ཡང་ན་འཕགས་པ་རིན་པོ་ཆེ།
དགའ་ལྡན་པ་བཀྲ་ཤིས་དཔལ། ཀུན་བསོད། བླ་མ་དཔལ་ལྡན་སེང་གེ བླ་མ་དོན་རྒྱལ་བ། སློབ་དཔོན་འདུལ་འཛིན། བྱང་སེང་པ། ཤར་ཆེན་པ། རྗེ་རྡོ་རྗེ་འཆང་། རྒྱལ་ཚབ་ཀུན་དབང་། ཡོངས་འཛིན།
ས་ལོ། རྗེ་དཀོན་མཆོག་ལྷུན་གྲུབ། རྗེ་ཤར་ཁང་པ། རྗེ་ཐར་བརྩེ་བ་ནམ་མཁའ་དཔལ་བཟང་། འཇམ་དབྱངས་ཀུན་དགའ་བསོད་ནམས་ལྷུན་གྲུབ། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། ཡང་ན་འདྲེན་མཆོག རྗེ་ལྷ་མཆོག་སེང་གེ རྗེ་ཤར་ཁང་པ་མན་འདྲ།
ཆོས་རྗེ་པའི་གསུང་རབ་འདི་རྣམས་ཀྱི་ལུང་གནང་དུས་མཁན་ཆེན་ཐམས་ཅད་མཁྱེན་པ་ཉིད་ཀྱི་གསུང་ལས། སྒྲ་ལ་འཇུག་པའི་རྣམ་བཤད་ཀྱི་གཤམ་ན་ཁོ་བོས་སྦྱར་བའི་སྒྲའི་བསྟན་བཅོས་ལས་ཤེས་པར་བྱའོ། ། ཞེས་གསུངས་མོད། དེ་ནི་དེང་སང་གྲགས་ཚོད་མི་སྣང་ཞིང་བཀའ་འབུམ་ན་ཡང་མི་བཞུགས་པས་བཙལ་བར་བྱའོ། ། པོ་ཏི་ཏ་པའི་མཇུག་ཏུ་ཡན་ལག་བརྒྱད་པའི་སྙིང་པོ། དུག་གཅོད་ཟབ་མོ། གཞུང་ལུགས་ལེགས་བཤད་དང་གསུམ་འདུག་ཀྱང་གསན་ཡིག་ལ་མི་སྣང་བས་ལུང་རྒྱུན་ཡང་མི་མཛད། པོ་ཏི་ཏ་པའི་མཇུག་ན་ལམ་སྦས་བཤད་ཀྱི་ཁྲིད་ཡིག་མཛད་བྱང་མེད་པ། སྐྱེས་བུའི་རྣམ་འབྱེད་གཞོན་ནུའི་མགུལ་རྒྱན། རླུང་ལྟས་བརྟག་པ།
ཐོད་པ་བརྟག་པ། སྒྲའི་བསྟན་བཅོས་མཁས་པའི་ཁ་རྒྱན། རྨེ་བརྩེགས་ཀྱི་སྒྲུབ་ཐབས་ལས་ཚོགས། ཆོ་གའི་སྡོམ་ཚིག་མཛད་བྱང་མེད་པ། ལམ་ཟབ་གུ་ཤྲཱི་ཇོ་འབུམ་མ། འདོད་རྒྱལ་གྱི་རྗེས་གནང་རྣམས་ཀྱང་གསན་ཡིག་ན་མེད་པས་ལུང་མི་མཛད། འདི་རྣམས་དང་སྔར་སྨོས་པའི་གསུམ་པོ་ཨེ་ཝྃ་གྱི་བཀའ་འབུམ་རྙིང་པ་གཉིས་ནའང་མི་བཞུགས་ཟེར། འབྲི་ཁུང་པ་ལ་ཞུ་ཡིག་དེ་ཡང་གསན་ཡིག་ན་མེད། ཨེ་ཝྃ་གྱི་བཀའ་འབུམ་རྙིང་པ་ན་བཞུགས་པའི་རྣལ་འབྱོར་པ་ཕྲུ་མ་པ་ལ་གདམས་པ། ཕུང་པོ་གསུམ་པ་འདོན་ཐབས།
མདོ་སྡུད་པ་འདོན་ཐབས་རྣམས་ཀྱང་གསན་ཡིག་ན་མེད་ཅིང་ལུང་མི་མཛད། དབུས་གཙང་མངའ་རིས་དང་བཅས་པའི་བུ་སློབ་ལ་བཀའ་ཤོག་གནང་བ་དེ་བཀའ་འབུམ་རྙིང་པ་ན་མེད་ཀྱང་གསན་ཡིག་ན་སྣང་ཞིང་ལུང་རྒྱུན་ཡོད། འདི་རྒྱ་ནག་ནས་བོད་སྤྱི་ལ་གནང་བ་ཡིན། འདོན་ཐབས་གཉིས་དང་། གཞོན་ནུའི་མགུལ་རྒྱན་ནི་ས་པཎ་ལ་ཁ་འཕངས་པ་ཡིན། གཞུང་ལུགས་ལེགས་བཤད་དང་གྲུབ་མཐའ་རྣམ་འབྱེད་མི་གཅིག་སྟེ། གྲུབ་མཐའ་རྣམ་འབྱེད་ནི་རིགས་གཏེར་རང་འགྲེལ་དང་མཁས་འཇུག་སོགས་ཀྱི་གོང་དུ་བརྩམས་ཚར་བར་གཞུང་དེ་དང་དེའི་ཚིག་ལས་ཤེས། ཅིག་ཤོས་ནི་ལིང་ཆུ་རྩེར་ཁབ་ཏུ་སྦྱར་གསུངས་པ་ཡོད་པས་གྲུབ་མཐའ་རྣམ་འབྱེད་མིན་པ་དེ་ཀས་ཤེས་ཤིང་དེ་དང་མི་མཐུན་པ་ཡང་མང་དུ་ཡོད་དོ། ། འོན་ཀྱང་བདག་ཅག་གི་བླ་མ་ཐམས་ཅད་མཁྱེན་པ་དེ་ཉིད་འདི་ལ་ཐུགས་རྩིས་ཆེར་མཛད་ཅིང་། ས་པཎ་གྱི་གསུང་ཡིན་པ་གཞིར་བཞག་གནང་།
སྨན་ཡན་ལག་བརྒྱད་པའི་སྙིང་པོ་འདི་ས་པཎ་གྱི་གསུང་རིགས་འདྲ་བར་སྣང་། གཞུང་ཚོགས་ཉུང་ལ་དོན་རྒྱ་ཆེ་བ་གོ་བདེ་བ་ཞིག་འདུག ང་བརྒྱད་མའི་འགྲེལ་པར་ཁོ་བོས་བྱས་པའི་སྨན་ཡན་ལག་བརྒྱད་པའི་དོན་བསྡུས་པ་བྱ་བ་ཡོད་པས་དེར་བལྟ་བར་བྱ་གསུངས་པ་དེ་དང་གཅིག་པ་ཡིན་ཤས་ཆེ།

སྒྲའི་བསྟན་བཅོས་མཁས་པའི་ཁ་རྒྱན་འདི་ཚིག་གི་ཕྲད་དང་བྱེད་ཚིག་དྲུག་སྒྲ་སོགས་སྐད་གསར་བཅད་དང་མཐུན་པའི་དངོས་གཙང་ཞིང་ཤིན་ཏུ་མཁོ་བ་ཞིག་འདུག་པས། ས་པཎ་གྱི་གསུང་རིགས་འདྲ་བར་སྣང་། སྙན་ངག་ང་ཉིད་ཅེས་པའི་འགྲེལ་པར་ཁོ་བོས་བྱས་པའི་སྙན་ངག་མཁས་པའི་ཁ་རྒྱན་དུ་བལྟ་བར་བྱ་གསུངས་པ་ནི་སྙན་ངག་རང་གི་དབང་དུ་བྱས་པའི་ཁ་རྒྱན་ཡིན་པས་སྒྲའི་འདི་དང་མི་གཅིག་པར་སེམས། བླ་མའི་རྣལ་འབྱོར་གུ་ཤྲཱི་ཇོ་འབུམ་གྱི་དོན་དུ་གནང་བ་འདི་ས་པཎ་གྱིས་མ་མཛད་པ་འདྲ་སྟེ་འདིའི་དབུ་ཕྱོགས་ལ་བལྟས་པས་ཤེས་སོ། ། ང་བརྒྱད་མའི་འགྲེལ་པར་ས་པཎ་རང་གིས་མཛད་པའི་སྒྲའི་བསྟན་བཅོས་ཤེས་རབ་འཕྲོ་བ་དང་། སྐུ་གཟུགས་ཀྱི་ཕྱག་ཚད་བསྟན་པ་དང་། ས་བརྟག་པ་ལ་སོགས་པའི་བསྟན་བཅོས་ཡོད་པར་གསུངས་ཀྱང་དཔེ་རྒྱུན་མ་མཆེད་པའམ། དེང་སང་གྲགས་ཚོད་ཆུང་བར་སྣང་། དེང་སང་ལུང་རྒྱུན་བཞུགས་པའི་ཆོས་སྣའི་གྲངས་ལ་བདུན་ཅུ་རྩ་ལྔ་ཡོད་ཅེས་མཁྱེན་རབ་རིན་པོ་ཆེའི་རྣམ་ཐར་ནས་བཤད། ཐ་པ་ལ་བཞུགས་པའི་བཀའ་འབུམ་གྱི་ཐོ་ཡིག་ན་ཨ་ར་པ་ཙ་ནའི་སྒྲུབ་ཐབས་ཀྱི་རྗེས་སུ། འཇམ་དབྱངས་ཀྱི་བསྟོད་པ་ཞིག་ཡོད་པར་བཤད་འདུག་ཀྱང་།
བཀའ་འབུམ་ནང་ན་སྔར་བྱུང་བའི་བསྟོད་པ་དཔལ་ལྡན་བློ་གྲོས་མ་ལས་གཞན་མི་འདུག་པ་ཅི་ཡིན། ས་པཎ་གྱིས་རི་བོ་རྩེ་ལྔར་འཇམ་དབྱངས་གཙོ་འཁོར་ལྔ་ཞལ་གཟིགས་དུས་སྤྲོས་བྲལ་སྟོང་ཉིད་ནམ་མཁའི་ཁམས་སུ། སིང་ལས་སེང་གེ་སྔོན་པོའི་སྟེང་དུ་ཞེས་སོགས་ཀྱི་བསྟོད་པ་འདི་ལ་ལུང་རྒྱུན་ཡོད་མེད་ཀྱི་རྩད་གཅོད་དགོས་ཤིང་། ཕྱི་ནང་ཀུན་རིག་ཅེས་པའི་ནང་རིག་པའི་ཐད་ཀྱི་འགྲེལ་པར། འདུལ་བ་དང་མངོན་པ་དང་། ཤེས་རབ་ཀྱི་ཕ་རོལ་ཏུ་ཕྱིན་པའི་ཚུལ་རྣམས་ལ་ཡང་ཁོ་བོས་བྱས་པའི་བསྟན་བཅོས་ཡོད་གསུངས་པ་འདུག་པས་དེ་དག་གང་ཡིན་སྙམ་པའི་རྟོག་དཔྱོད་དང་། རྒྱལ་སྲས་ལམ་བཟང་འདི་ཕ་རོལ་ཏུ་ཕྱིན་པའི་བསྟན་བཅོས་ཆེན་པོར་འདུག་མོད། འོན་ཀྱང་ཕྱིས་རྒྱ་ནག་ནས་ཡར་གནང་བ་ཡིན་པས་ང་བརྒྱད་མའི་འགྲེལ་པར་གསུངས་པའི་བསྟན་བཅོས་ཀྱི་ནང་ཚན་དུ་མི་འགྲོ་བ་འདྲ། ཁ་ཅིག་ས་པཎ་གྱིས་མཛད་པའི་ལམ་འབྲས་ཀྱི་ཁྲིད་ཀྱི་དཀར་ཆག་ཡོད་ཀྱང་ཕྱིས་སུ་མཚན་མཐུན་པ་གཞན་ཞིག་གིས་མཛད་དེ་ས་པཎ་ལ་ཁ་འཕངས་པར་ཕལ་ཆེར་མཐུན། རྗེ་རྡོ་རྗེ་འཆང་གི་གསན་ཡིག་ན་ལམ་འབྲས་ཁྲིད་ཀྱི་དཀར་ཆག་ཡོད་ཟེར་བ་དེ་པོ་ཏི་དམར་ཆུང་ན་བཞུགས་པའི་བརྡ་དོན་གསལ་བའི་ཁྲིད་ཐོ་ཡིན་པར་ཤེས་པར་བྱའོ། །
འདི་དག་་་་་་བླ་མ་མཁས་པའི་གསུང་རྒྱུན་ཐོབ་པ་ལ་བརྟེན་ནས། རང་བློར་རྟོག་དཔྱོད་ཅི་སྐྱེས་པ། ། རང་ཉིད་རང་དང་སྐལ་མཉམ་གཞན་གྱིས་ཀྱང་། ། མི་བརྗེད་དྲན་པ་གསོ་བའི་ཡི་གེར་བཀོད། ། འཇམ་དབྱངས་དགེས་པའི་མཆོད་སྤྲིན་གསར་པར་འབུལ། ༈ །འཕགས་ཆེན་འཇམ་པའི་དབྱངས་ཀྱི་རྣམ་པར་འཕྲུལ། ། བློ་གྲོས་ཁང་བཟང་ཐར་པའི་རྒྱལ་མཚན་འཛིན། ། དགེ་ལེགས་ཀུན་གྱི་དཔལ་འབྱོར་ཟད་མི་ཤེས། ། མཛད་འཕྲིན་བཟང་པོས་ཐུབ་བསྟན་སྐྱོང་དེར་འདུད། ། ཅེས་པའི་བསྟོད་ཡུལ་དམ་པར་གྱུར་པ་ཆོས་ཀྱི་རྒྱལ་པོ་འཕགས་པ་རིན་པོ་ཆེའི་གསུང་འབུམ་ཐོབ་པའི་ཆོས་ཀྱི་རྣམ་གྲངས་ལ།
དང་པོ་ལ་ལམ་འབྲས་བརྒྱུད་པའི་གསོལ་འདེབས་ཕྱག་མཆོད། རྒྱུད་འགྲེལ་ལུགས་ཀྱི་བརྒྱུད་འདེབས། བླ་མའི་མཚན་འབུམ། བ་རི་པའི་ཆོས་སྐོར་གྱི་བརྒྱུད་འདེབས། འཇིགས་བྱེད་ས་ལུགས་ཀྱི་བརྒྱུད་འདེབས། བླ་མ་ལ་གསོལ་བ་འདེབས་པ་རབ་བྱེད་མ་སྤེལ་མ་གོང་འོག་གཉིས། བླ་མ་སྤྱིའི་བསྟོད་པ་མུ་ཏིག་གི་ཕྲེང་བ། ཆོས་རྗེ་པ་ལ་བསྟོད་པ་གཉིས། གསོལ་འདེབས་ཡན་ལག་བདུན་པ། ཆོས་རྗེ་པའི་མཚན་ལ་སྤེལ་བའི་བསྟོད་པ།
ཐོགས་མེད་སྐུ་མཆེད་སོགས་ལ་བསྟོད་པ། ཡང་བསྟོད་པ་ཤླཽ་ཀ་གཉིས། ཐོས་པ་རྒྱ་མཚོ་མ། མཆོག་བརྒྱད་ལ་བསྟོད་པ། གང་དྲིན་མ་ཆེན་མོའི་འགྲེལ་པ། མཎྜལ་འབུལ་ཚུལ་གང་གི་མཆོད་རྫས་མ་དང་བཅས་པ། བླ་མའི་རྣལ་འབྱོར། ཕྱོགས་བཅུ་དུས་གསུམ་མ། ཆོས་རྗེ་པ་ལ་བསྟོད་པ་མེ་ཏོག་གི་ཕྲེང་བ། ལམ་འབྲས་སོགས་ཀྱི་གསན་ཡིག་བཀྲ་ཤིས་རྒྱལ་མཚན་བསྡེབས་པ།
ཆོས་རྗེ་པའི་ཐུན་མོང་མ་ཡིན་པའི་རྣམ་ཐར། བརྟག་གཉིས་ཀྱི་ས་བཅད། རྒྱུད་ཀྱི་མངོན་རྟོགས། དག་ལྡན་ཆུང་བ། ཀྱེ་རྡོར་གྱི་སྤྱི་དོན་གསལ་བ། གུར་གྱི་ལེ་འགྲེལ། སམྦུ་ཊའི་བསྡུས་དོན། རྡོ་རྗེ་སེམས་དཔའི་སྒོམ་བཟླས། ཀྱཻ་རྡོ་རྗེའི་སྒྲུབ་ཐབས་སྲུང་འཁོར་དང་བཅས་པ། ཀྱཻ་རྡོ་རྗེའི་མངོན་རྟོགས་ཡིད་བཞིན་ནོར་བུ།
མངོན་རྟོགས་ཡན་ལག་དྲུག་ཆུང་། བསྙེན་པའི་གྲངས་ཚད་ཀྱི་ཞུས་ལན། དམ་ཚིག་གསུམ་གྱི་གླུའི་རྗེས་ལ་བྱ་བའི་སྨོན་ལམ། བདག་འཇུག་དཔལ་འབྱུང་མ། ཇིམ་གིར་མ། ལམ་དུས་ཀྱི་དབང་རྒྱས་པ་ལེན་པའི་ལག་ལེན། དབང་གོང་མ་གསུམ་གྱི་ལག་ལེན་ཚིགས་བཅད་མ། ལུས་དཀྱིལ་གྱི་སྒྲུབ་ཐབས། ཚོགས་འཁོར་བདུད་རྩི་བུམ་པ། དེའི་ལུང་སྦྱོར།
ཡང་ཚོགས་འཁོར་བསྡུས་པ། བདུད་རྩི་རིལ་བུའི་སྒྲུབ་ཐབས་བདུད་རྩི་འབྱུང་བ། བདག་མེད་མའི་སྒྲུབ་ཐབས། བསྟོད་པ་རྣམ་དག་ཕྲེང་བ་མ། དག་པ་གསུམ་གྱི་ཁྲིད་ཡིག དབང་གསུམ་པའི་ལམ། ཚོགས་སྦྱོར་མངོན་རྟོགས། འཕོ་བའི་རྣལ་འབྱོར། ཀྱེ་རྡོར་གྱི་ཁྲོ་བཅུའི་བསྟོད་བསྐུལ། སེང་གེའི་མཐའི་དྲི་ལན།
དབང་ཕྱུག་འབུམ་གྱི་དྲི་ལན། འུ་ཡུག་པ་ལ་ཞུ་ཡིག ཀུན་དགའ་སྨོན་ལམ་ལ་སྤྲིངས་ཡིག གྲགས་པ་རིན་ཆེན་ལ་གདམས་པ། ལོ་པའི་ཞུ་ལན། དབོན་ནག་ལ་གདམས་པ། དེས་ཆོས་བཞེངས་པའི་ཚིགས་བཅད། དུས་མཆོད་བཞིའི་ངོས་འཛིན། སྤྲིངས་ཡིག་གཅིག དགའ་བའི་གཏམ།
དབུས་གཙང་གི་བུ་སློབ་རྣམས་ལ་སྤྲིངས་པ། དུས་འཁོར་ཐུགས་དཀྱིལ་གྱི་མངོན་རྟོགས། ལྔ་བསྡུས་སྒྲ་གཅན་གཟའ་ལྔ་དང་བཅས་པའི་རྩིས་གཞི། རྩིས་བསྡུས་གསལ་བའི་སྒྲོན་མེ། ཉི་ཁྱིམ་འཕོ་བའི་ངེས་པ། རྩིས་ཀྱི་གཙུག་ལག་དང་མཐུན་པར་ངེས་པ། དྷུ་བ་གཉིས་པ་ཞེས་པའི་རྩིས། ལོ་བདག་གི་རྩིས་ཉི་ཤུ་རྩ་གཉིས་པ། རྟེན་ཅིང་འབྲེལ་འབྱུང་གི་གཙུག་ལག་གི་རྩིས་རིན་ཆེན་སྒྲོན་མེ། ཆོས་འཁོར་གྱི་དུས་ཀྱི་གཏན་ཚིགས།
ནག་པོ་པའི་དབང་གི་སྡོམ་ཚིག ནག་པོ་པའི་བདག་འཇུག མངོན་རྟོགས་སྒྲུབ་ཐབས་སྙིང་པོ། མཆོད་ཕྲེང་ཀུན་བཟང་མཆོད་སྤྲིན། ནག་པོ་པའི་སྦྱིན་སྲེག་གི་སྡོམ་ཚིག སྦྱིན་སྲེག་གི་ཆོ་ག དྲིལ་བུ་ལུས་དཀྱིལ་གྱི་སྒྲུབ་ཐབས། ན་པ་ལ་བདེ་མཆོག་ལཱུ་ཧི་པའི་སྒྲུབ་ཐབས་རིམ་པ་གསལ་བ། ཡང་དེ་ལས་ཅུང་བསྡུས་པའི་ལཱུ་ཧི་པའི་སྒྲུབ་ཐབས། བདེ་མཆོག་གི་རྒྱུན་བཤགས།
བདེ་མཆོག་གི་དཀྱིལ་འཁོར་གྱི་བསྟོད་པའི་རབ་དབྱེ། དྲིལ་བུ་པའི་དབང་གི་སྡོམ་ཚིག དྲིལ་བུ་ལུས་དཀྱིལ་ཀྱི་བདག་འཇུག རིམ་ལྔའི་ཁྲིད་ཡིག བདེ་མཆོག་གཙོ་བོ་ཞལ་ཕྱག་ཡོངས་རྫོགས་ལྷ་ལྔའི་སྒྲུབ་ཐབས།་་་་་ འདི་མར་དོ་ནས་བརྒྱུད་པ་ཡིན། བདེ་མཆོག་ལྷན་སྐྱེས་སྔོན་པོའི་སྒྲུབ་ཐབས་རྒྱས་པ། ཡང་བསྡུས་པ་གཅིག ཟ་བྱེད་རྡོ་རྗེ་མཁའ་འགྲོའི་སྦྱིན་སྲེག བདེ་མཆོག་གི་བཀྲ་ཤིས་ཁ་ཆེ་རིན་ཆེན་རྡོ་རྗེས་མཛད་པ་ལ་ཞུས་དག་ཁ་སྐོང་མཛད་པ་འཇིམ་གིར་དང་།
གོ་བོ་ཅན་ལ་གནང་བའི་བཀྲ་ཤིས་ཀྱི་ཚིགས་བཅད་གཉིས། ཕག་མོ་ལྷ་སོ་བདུན་མའི་སྒྲུབ་ཐབས། ནཱ་རོ་མཁའ་སྤྱོད་ཀྱི་མངོན་རྟོགས། དེའི་ཚོགས་འཁོར། དེའི་བྱིན་རླབས་བྱ་ཚུལ། སྒོ་མཚམས་མ་བརྒྱད་ཀྱི་བསྟོད་བསྐུལ་ཏེ་ནག་པོ་ཆེན་པོའི་དབང་ནས་འདིའི་བར་ལ་ཆོས་སྣ་ཉི་ཤུ་རྩ་བདུན། སྒྱུ་མ་ཆེན་པོའི་དཀྱིལ་ཆོག དེའི་སྒྲུབ་ཐབས། གཙོ་རྐྱང་གི་སྒྲུབ་ཐབས་བསྡུས་པ། དེའི་ཚོགས་འཁོར་གྱི་ཆོ་ག་སྟེ་ཆོས་སྣ་བཞི།
ཕྱག་འཚལ་ཉི་ཤུ་རྩ་གཅིག་མའི་ལྷ་མོ་ལྗང་ཁུའི་སྒྲུབ་ཐབས། རྡོ་རྗེ་སྒྲོལ་མའི་སྒྲུབ་ཐབས། སྒྲོལ་མ་ལྷ་བཅུ་བདུན་མའི་སྒྲུབ་ཐབས་དང་དཀྱིལ་ཆོག སྒྲོལ་མ་ལུས་དཀྱིལ་གྱི་སྒྲུབ་ཐབས། འཇིགས་པ་བརྒྱད་སྐྱོབ་ཀྱི་སྒྲུབ་ཐབས། ཨུ་རྒྱན་སྒྲོལ་མའི་སྒྲུབ་ཐབས། ཕྱག་དྲུག་སྒྲོལ་མའི་སྒྲུབ་ཐབས་ཏེ་སྒྲོལ་མའི་ཆོས་སྣ་དགུ། གསང་འདུས་མི་བསྐྱོད་རྡོ་རྗེའི་དཀྱིལ་ཆོག་་་་་འདི་ཀླུ་བྱང་དང་སྒྲ་གཅན་འཛིན་དཔལ་བཤེས་གཉེན་གཉིས་ཀྱི་དཀྱིལ་ཆོག་དང་མཐུན་པ་ཁ་ཆེ་པཎ་ཆེན་ནས་ས་པཎ་ལ་བརྒྱུད་པ་ཡིན། ཡེ་ཤེས་ཞབས་ཀྱི་ལོ་རྒྱུས། འཇམ་པའི་རྡོ་རྗེ་ལྷ་བཅུ་དགུའི་སྒྲུབ་ཐབས།
དགྲ་ནག་གཙོ་རྐྱང་གི་སྒྲུབ་ཐབས་བསྡུས་པ། རྡོ་རྗེ་འཇིགས་བྱེད་ཞལ་ཕྱག་ཡོངས་རྫོགས་ཀྱི་སྒྲུབ་ཐབས་རྭ་ལུགས། འཇིགས་བྱེད་ཕྱག་གཉིས་པའི་སྒྲུབ་ཐབས། ཡང་ཕྱག་དྲུག་པའི་སྒྲུབ་ཐབས། འཇིགས་བྱེད་རྭ་ལུགས་ཀྱི་བདག་འཇུག འཇིགས་བྱེད་ཀྱི་སྦྱིན་སྲེག འཇིགས་བྱེད་ལྷ་ཞེ་དགུ་མའི་སྒྲུབ་ཐབས། འཇམ་དཔལ་ཞི་ཁྲོ་རྣམ་པར་རོལ་པ་གཤེད་དམར་བཅུ་གསུམ་མའི་སྒྲུབ་ཐབས། གཤེད་དམར་ལྷ་ལྔའི་སྒྲུབ་ཐབས། གཤེད་དམར་ཡབ་ཡུམ་གྱི་སྒྲུབ་ཐབས་འཇིགས་མེད་རྣམ་རོལ།
ཡང་གཤེད་དམར་ལྷན་སྐྱེས་ཀྱི་སྒྲུབ་ཐབས་ཏེ་ཕ་རྒྱུད་ལ་ཆོས་སྣ་བཅུ་དྲུག རྩ་ལྟུང་གི་རྣམ་བཤད་རོལ་མཚོ། བླ་མ་ལྔ་བཅུ་པའི་བསྡུས་དོན། རབ་གནས་མདོར་བསྡུས་ཏེ་སྤྱི་ལ་མཁོ་བའི་ཆོས་སྣ་གསུམ། སྦྱོང་རྒྱུད་ནས་གསུངས་པའི་ཚེ་དཔག་མེད་ཀྱི་སྒྲུབ་ཐབས། ཡང་ཚེ་དཔག་མེད་ཀྱི་སྒྲུབ་ཐབས་གཅིག ཚེ་དཔག་མེད་ལ་བསྟོད་པ། འོད་དཔག་མེད་ཀྱི་བསྒོམ་དོན།་་་་་ འདི་བ་རི་བ་ནས་བརྒྱུད་པའི་ཚེ་དཔག་མེད་པའི་སྒོམ་ཐབས་ཞེས་པའང་བཤད། མི་འཁྲུགས་པའི་སྦྱིན་སྲེག
ཕྱག་ན་རྡོ་རྗེའི་སྒོམ་བཟླས། རྡོ་རྗེ་རྣམ་འཇོམས་ཀྱི་སྒོམ་བཟླས། རྣམ་འཇོམས་ཀྱི་བུམ་ཆོག རྣམ་འཇོམས་ཀྱི་ཆོ་ག་རྒྱས་པ། ཨ་པ་ར་ཙ་ནའི་སྒྲུབ་ཐབས། འཇམ་དཔལ་དཔའ་བོ་གྲུབ་པའི་སྒྲུབ་ཐབས། སྤྱན་རས་གཟིགས་ཕྱག་བཞི་པའི་སྒྲུབ་ཐབས། ཡང་ཕྱག་བཞི་པའི་སྒྲུབ་ཐབས་ཚན་པ་གཉིས། སེང་གེ་སྒྲའི་སྒྲུབ་ཐབས། རྟ་མགྲིན་ཁྱུང་གཤོག་ཅན་གྱི་སྒྲུབ་ཐབས།
བྱམས་པའི་སྒྲུབ་ཐབས། བྱམས་པ་ལ་སོགས་པ་འདོད་པའི་ལྷ་རྣམས་ལ་བསྟོད་པ། མི་གཡོ་བ་ཕྱག་གཉིས་པའི་སྒྲུབ་ཐབས། ཕྱག་བཞི་པའི་སྒྲུབ་ཐབས། མི་གཡོ་བའི་བསྟོད་པ། གཙུག་ཏོར་རྣམ་རྒྱལ་ལྷ་དགུའི་སྒྲུབ་ཐབས། གདུགས་དཀར་གྱི་སྒྲུབ་ཐབས། ལོ་མ་གྱོན་མའི་སྒྲུབ་ཐབས་རྒྱས་བསྡུས་གཉིས། དེའི་བསྟོད་པ། ལྷ་མོ་ཙུནྡའི་སྒྲུབ་ཐབས།
མྱ་ངན་མེད་པའི་འོད་ཟེར་ཅན་གྱི་སྒྲུབ་ཐབས། ཡང་འོད་ཟེར་ཅན་གྱི་སྒྲུབ་ཐབས། དེའི་བསྟོད་པ་རྒྱས་པ་སྟེ་སྒྲུབ་ཐབས་དང་བསྟོད་པ་ཐོར་བུ་བའི་སྐོར་ལ་ཆོས་སྣ་སུམ་ཅུ། པ་པ་ལ་འོད་ཟེར་ཅན་མའི་སྦྱིན་སྲེག དེའི་བསྟོད་པ་རྒྱས་པ།་་་་་ འདི་གོང་གི་དེ་དང་ཨེ་གཅིག་བརྟག སངས་རྒྱས་སྤྱན་མའི་སྒྲུབ་ཐབས། གཟའ་ཡུམ་གྱི་སྒྲུབ་ཐབས་བསྡུས་པ། བྱམས་པ་སོགས་འདོད་ལྷའི་ཚོགས་ཀྱི་བསྟོད་པ། རིག་མ་བཅུ་དྲུག་གི་མཆོད་ཕྲེང་ཚན་པ་གཉིས།
སྲུང་བ་ལྔའི་སྔོན་འགྲོ་གཏོར་མ། སྲུང་བ་ལྔའི་སྒྲུབ་ཐབས་རྒྱས་བསྡུས་གཉིས། ལྷ་ལྔའི་བསྟོད་པ། དཀྱིལ་འཁོར་ལྷ་ཚོགས་ཀྱི་བསྟོད་པ། ཕྱོགས་སྐྱོང་གི་གཏོར་མ། བྱུར་བསལ་བའི་ཆོ་ག ཆོ་གའི་སྡོམ་ཚིག དབང་བསྐུར་གྱི་ཆོ་ག་དངོས། ཛམྦྷ་ལ་སེར་པོའི་སྒྲུབ་ཐབས། རྒྱུད་འབུམ་གྱི་དཀར་ཆག
ནག་པོ་ཆེན་པོའི་སྒྲུབ་ཐབས། གསང་བའི་མཆོད་གཏོར་གྱི་རིམ་པ། བསྟོད་པ་གང་ཐུགས་མ། གཏོར་ཆོག བཤགས་པ། རྗེས་གནང་གི་ཡི་གེ གདོང་བཞི་པའི་བསྟོད་པ། མཁའ་འགྲོ་སྤྱི་གཏོར། ཕྱོགས་བཞི་གཏོར་མ། ས་སྐྱ་པའི་ཉིན་ཞག་ཕྲུགས་གཅིག་གི་ཐུགས་དམ་གཏོར་མའི་རིམས་པ།
ཀླུ་གཏོར། ཆུ་གཏོར། གཏོར་མའི་དེ་ཉིད་བརྒྱད་པ། བསྟོད་དབྱངས་རྒྱ་མཚོ་སྙན་ངག་གི་རྒྱན་གྱིས་རྣམ་པར་བཀྲ་བ། སངས་རྒྱས་ཤཱཀྱ་ཐུབ་པ་ལ་བསྟོད་པ། འཇམ་དཔལ་ལ་མཚན་དོན་གྱི་སྒོ་ནས་བསྟོད་པ། འཇམ་དཔལ་ལ་བསྟོད་པ་ཚན་པ་དྲུག སྤྱན་རས་གཟིགས། བྱམས་པ། གནས་བརྟན་བཅུ་དྲུག་རྣམས་ཀྱི་བསྟོད་པ་ཚན་པ་རེ།
ཆོས་སྤྱོད་ཡན་ལག་བཅུ་པ། ཡན་ལག་བདུན་པ། ཕྱག་མཆོད་སྡིག་བཤགས་བསྔོ་བ་དང་བཅས་པའི་ཚིགས་བཅད། སེམས་བསྐྱེད་པའི་ཆོ་ག ས་པཎ་གྱིས་བསམ་ཡས་སུ་ཆོས་འཁོར་བསྐོར་བའི་ཚིགས་བཅད་ལས་སྤེལ་བ། སྐྱབས་འགྲོ་སེམས་བསྐྱེད་བསྔོ་བ་བྱ་ཚུལ་འབྲིང་དུ་བསྟན་པ། དེ་རྣམས་ཀྱི་ཚུལ་ཅུང་ཟད་བསྡུས་པ། སྐྱབས་འགྲོའི་རྣམ་གཞག་བོ་ལོད་ཀྱི་དོན་དུ་མཛད་པ། སྐྱབས་འགྲོ་སེམས་བསྐྱེད་ཨ་རོག་གི་དོན་དུ་མཛད་པ། དབང་བསྐུར་གྱི་བསླབ་བྱ།
རྒྱལ་པོ་ལ་གདམས་པ། དེའི་ས་བཅད། ཐེག་པ་ཆེན་པོ་ལ་གསལ་བ་ཡི་གེའི་མ་མོ་ལ་སྤེལ་བ། དེའི་བསྡུས་དོན། ཤེས་བྱ་རབ་གསལ། ལས་འབྲས་གསལ་བའི་མེ་ལོང་། རྒྱལ་བུ་ཇིམ་བིག་ཐི་མོ་ལ་གཏམ་དུ་བྱ་བ་ནོར་བུའི་ཕྲེང་བ། རྒྱལ་བུ་མངྒ་ལཾ་ལ་གཏམ་དུ་བྱ་བ་བཀྲ་ཤིས་ཀྱི་ཕྲེང་བ། རྒྱལ་བུ་ནེ་མོ་གན་ལ་སྤྲིངས་པའི་རབ་བྱེད། རྒྱལ་བུ་ཧོང་ཀོའི་དོན་དུ་སངས་རྒྱས་ཀྱི་གསུང་ལས་བྱུང་བའི་ཆོས་ཀྱི་ཚུལ་བརྗོད་པ།
རྒྱལ་བུ་དེ་གུས་བོ་ག་ལ་ཉེ་བར་གདམས་པ་བདུད་རྩི་འབྱུང་གནས། རྒྱལ་བུ་དེ་མུར་བོ་ག་ལ་གདམས་པ་ཟླ་བའི་འོད་ཟེར། དཔོན་མོ་ཚེ་སུནྡ་རི་ཞེས་བྱ་བའི་སེམས་ལ་ཕན་པའི་ཆོས། རྒྱལ་བུ་ཇིམ་གྱིམ་ལ་སྤྲིངས་པ། ཡང་དེ་ལ་སྤྲིངས་པ། བདེན་གཉིས་རྣམ་ངེས་ལ། ཟབ་མོ་སྣང་བའི་རབ་བྱེད། ཕྱག་རྒྱ་ཆེན་པོ་ཉམས་སུ་བླང་བའི་གནད། ཕྱག་ཆེན་ཉམས་སུ་བླང་བའི་མན་ངག ཡན་ལག་བདུན་གྱི་གཏམ།
དམ་ཆོས་པད་དཀར་གྱི་ཆོས་ཀྱི་རྣམ་གྲངས་ཀྱི་དོགས་དཔྱོད། ཐེག་པ་ཆེན་པོའི་མན་ངག་ཡང་དག་པར་བསྡུས་པ་སྙིང་པོའི་སྡོམ། ཐབས་ལ་མཁས་པའི་སྡོམ། ཏིང་ངེ་འཛིན་གྱི་སྡོམ། བྱང་ཆུབ་སེམས་དཔའི་སྡོམ། སངས་རྒྱས་ཀྱི་སྡོམ། རྒྱུད་བླའི་བསྡུས་དོན། སྐྱོ་བའི་གཏམ། སྙིགས་མའི་དུས་ཀྱི་ངན་པའི་ཚུལ། ཐེག་པའི་རྣམ་དབྱེ།
རྣམ་ཐར་སྒོ་གསུམ་དུ་བསྡུས་ཏེ་ཉམས་ལེན། ཡི་གེའི་མ་མོ་ལ་སྤེལ་བའི་ཚིགས་བཅད། ཡང་ཚིགས་བཅད་ཐོར་བུ་བ་གཅིག སྟོན་བརྩོན་གྱི་དྲིས་ལན། ཐེག་ཆེན་ལམ་གྱི་སྙིང་པོ། གཞན་ཚིགས་བཅད་ཐོར་བུ་གཅིག དབུས་གཙང་དུ་ཆོས་འཁོར་གནང་བའི་བཀའ་ཡིག སྡོམ་བརྩོན་གཅིག་ལ་སྤྲིངས་པ། ཟབ་དོན་ཉམས་སུ་ལེན་ཚུལ། ཡན་ལག་བདུན་གྱི་གཏམ།
ཇི་བིག་དེ་མུར་ལ་སྤྲིངས་པ། ཕི་གྱང་ཧུས་གླེགས་བམ་བསྒྲུབས་པ་ལ་བསྔགས་པ། རྒྱལ་བུ་བྱང་ཆུབ་སེམས་དཔའ་ལ་གནང་བའི་བཀའ་ཡིག རྒྱལ་བུ་ཨ་ཁོ་ལ་སྤྲིངས་པ། རིན་པོ་ཆེ་དཔག་ཤི་ལ་སྤྲིངས་པ། པཎྜི་ཏ་ལཀྵྨི་ཀ་ར་ལ་སྤྲིངས་པ། གཤོང་སྟོན་ལ་གནང་བ། རྭ་དབོན་ལ་བསྐུར་བ། སྣར་ཐང་།་་་་་ རལ་གྲི་ལ་སྤྲིངས་པ།
སྤྱི་བོ་ལྷས་པ་ལ་བསྐུར་བ། ཁྲོ་ལོ་ལ་སྤྲིངས་པ། ཆག་ལོ་ལ་བསྐུར་བ། དབུས་ཀྱི་བཀའ་གདམས་པ་སྤྱི་ལ་བསྐུར་བ། དབུས་ཀྱི་མཚན་ཉིད་པ་སྤྱི་ལ་བསྐུར་བ། སྟག་ལུང་པ་ལ་བསྐུར་བ། དབུས་ཀྱི་སྒོམ་ཆེན་པ་རྣམས་ལ་སྤྲིངས་པ། རྒྱལ་བུ་ཇི་བིག་དེ་མུར་ལ་གནང་བ། དུ་གལ་དུར་མིག་ལ་བསྐུར་བ། ཇིམ་གྱིམ་ཧོ་གོ་ལ་གནང་བ།
གྲགས་བཟང་དང་སྟོན་གཞོན་ལ་གནང་བ། གོས་དར་སྟོང་དང་དགུ་བརྒྱ་བཞི་བཅུ་ཐམ་པ་ཕུལ་བའི་མཆོད་བརྗོད་དང་བསྔོ་བ། ཚེ་དཔག་མེད་ལ་བསྟོད་པ། ཡང་ཚིགས་བཅད་ཐོར་བུ་གཉིས། མགོན་གཡག་ལ་བསྔགས་པ། ཆང་ལ་བསྔགས་པ་བདུད་རྩི་བུམ་པ། ཇིམ་གྱིམ་གྱིས་བཀའ་འགྱུར་བཞེངས་པའི་གསལ་བྱེད། རྒྱས་འབྲིང་བསྡུས་གསུམ་བཞེངས་པ་ལ་བསྔགས་པ། ཤིན་ཏུ་རྒྱས་པའི་སྡེ་སྣོད་བཞེངས་པ་ལ་བསྔགས་པ། མངྒལཾ་ཡབ་ཡུམ་གྱིས་རྒྱས་འབྲིང་བསྡུས་གསུམ་དང་།
ཕལ་པོ་ཆེ་བཞེངས་པའི་མཚོན་བྱེད། ཇི་བིག་དེ་མུར་གྱིས་ཕལ་པོ་ཆེ་སོགས་བཞེངས་པའི་གསལ་བྱེད། ཨ་རོག་ཆོས་འབུམ་བཞེངས་པའི་མཚོན་བྱེད། གོ་པེ་ལས་རྒྱས་འབྲིང་བསྡུས་གསུམ་བཞེངས་པའི་མཚོན་བྱེད། དགེ་འདུན་བཟང་པོ་སོགས་ཀྱིས་རྒྱས་འབྲིང་བསྡུས་གསུམ་བཞེངས་པའི་མཚོན་ བྱེད། རིན་ཆེན་དཔལ་གྱིས་འབུམ་བཞེངས་པའི་མཚོན་བྱེད། ཟིན་ཤིང་གི་སྟོན་པ་བཏུལ་བའི་ཚིགས་བཅད། ཐེག་པ་ཆེན་པོའི་སློབ་དཔོན་སློབ་མ་སོགས་ཀྱི་རྣམ་དབྱེ། འདུལ་བའི་ལས་ཆོག་བསྡུས་པ། ལས་ཆོག་རྒྱས་པ།
བསྙེན་གནས་ཀྱི་ཆོ་ག རྒྱལ་པོ་ཡབ་སྲས་ཀྱིས་མཆོད་རྟེན་བཞེངས་པ་ལ་བསྔགས་པའི་ཌཎྜ་ཀ བསྔགས་འོས་བསྔགས་པའི་རབ་བྱེད། རྒྱལ་རབས་ལ་བསྔགས་པའི་ཚིགས་བཅད། དུས་ཕྱིས་ཐོས་པའི་ཆོས་ཀྱི་གསན་ཡིག དེའི་འཕྲོ་ལུང་དང་བརྒྱུད་པ་སྣ་ཚོགས་བྱས་པ། རྒྱལ་པོ་གོ་པེ་ལ་སྲས་དང་བཙུན་མོར་བཅས་པ་ལ་ཤིང་མོ་ཡོས་ལ་གནང་བའི་བཀྲ་ཤིས། མེ་ཕོ་འབྲུག་ལ་གནང་བའི་བཀྲ་ཤིས། མེ་མོ་སྦྲུལ། ས་ཕོ་རྟ།
དེ་ནས་ལོ་གཉིས་ལ་མི་སྣང་། ལྕགས་མོ་བྱ། ཆུ་ཕོ་ཁྱི། ཆུ་མོ་ཕག ཤིང་ཕོ་བྱི་བ། ཤིང་མོ་གླང་། སྟག་གི་དེ་མ་ཚུད། མེ་མོ་ཡོས། ས་ཕོ་འབྲུག ས་མོ་སྦྲུལ།
ལྕགས་ཕོ་རྟ། ལྕགས་མོ་ལུག ཆུ་ཕོ་སྤྲེལ། ཆུ་མོ་བྱ། ཤིང་ཕོ་ཁྱི། ཤིང་མོ་ཕག མེ་ཕོ་བྱི། མེ་མོ་གླང་། ས་ཕོ་སྟག ས་མོ་ཡོས།
ལྕགས་ཕོ་འབྲུག་རྣམས་ལ་ལོ་གསར་ཤར་རིམ་གྱིས་གནང་བའི་བཀྲ་ཤིས་ཀྱི་ཕྲེང་བ་ཚིགས་སུ་བཅད་པ་དགུ་དང་བཅུ་གསུམ་ལ་སོགས་པ་ཅི་རིགས་པ་ཡོད། ཡང་མངྒ་ལཾ་ཡབ་ཡུམ་ལ་གནང་བ། ཇི་བིག་ཡབ་ཡུམ་ལ་གནང་བ། དཔོན་མོ་ཆེ་ལ་གནང་བ། ཡང་བཀྲ་ཤིས་ཀྱི་ཚིགས་སུ་བཅད་པ་གཅིག་རྣམས་བཞུགས་པ་ལེགས་པར་ཐོབ་པའི་བརྒྱུད་པ་ནི། འཕགས་པ་རིན་པོ་ཆེ། ཞང་དཀོན་མཆོག་དཔལ། བྲག་ཕུག་པ་བསོད་ནམས་དཔལ། བླ་མ་དོན་ཡོད་རྒྱལ་མཚན། སློབ་དཔོན་འདུལ་འཛིན།
མཁན་ཆེན་བྱང་སེང་བ། ཤར་ཆེན་པ། རྗེ་རྡོ་རྗེ་འཆང་། རྒྱལ་ཚབ་ཀུན་དབང་། ཡོངས་འཛིན། རྗེ་དཀོན་མཆོག་ལྷུན་གྲུབ། རྗེ་ཐར་རྩེ་བ་ནམ་མཁའ་དཔལ་བཟང་། འཇམ་དབྱངས་ཀུན་དགའ་བསོད་ནམས་ལྷུན་གྲུབ། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། །
ཡང་ན་ཡོངས་འཛིན། རྗེ་ལྷ་མཆོག་སེང་གེ རྗེ་དཀོན་མཆོག་ལྷུན་གྲུབ་མན་འདྲ། ཡང་ན། ཆོས་རྒྱལ་འཕགས་པ། དགའ་ལྡན་པ་བཀྲ་ཤིས་དཔལ། དགའ་ལྡན་པ་ཀུན་བསོད། བླ་མ་དཔལ་ལྡན་སེང་གེ བླ་མ་དོན་ཡོད་རྒྱལ་མཚན་མན་འདྲ། ༈ །ཆོས་ཀྱི་རྗེ་མཁྱེན་རབ་ཀྱི་དབང་ཕྱུག་ཀུན་མཁྱེན་བསོད་ནམས་སེང་གེའི་ཟབ་མོ་སྔགས་ཀྱི་ཕྱོགས་གཙོ་བོར་གྱུར་པའི་གསུང་འབུམ་གྱི་ལུང་ཐོབ་པའི་ཆོས་ཀྱི་རྣམ་གྲངས་ལ།
བླ་མ་རིན་ཆེན་འབྱུང་ལྡན་ལ་གསོལ་བ་འདེབས་པ། རྡོ་རྗེ་འཆང་ལ་བསྟོད་པ་གཉིས། སེམས་དཔའ་ཆེན་པོའི་རྣམ་ཐར་བསྟོད་པ་ཁ་སྐོང་དང་བཅས་པ། ཡང་དེ་ཉིད་ལ་བསྟོད་པ། བདག་ཆེན་ཆུ་མིག་པ། རྗེ་བཙུན་ཀུན་དགའ་དབང་ཕྱུག་པ། གོ་བོ་རབ་འབྱམས་པ་ཤེས་རབ་དཔལ་རྣམས་ལ་བསྟོད་པ་རེ་རེ། ཀུན་མཁྱེན། སངས་རྒྱས་འཕེལ་ལ་བསྟོད་པ་གཉིས། ཆོས་རྗེ་གུང་རུ་ལ་བསྟོད་པ།
ཀྱེ་རྡོར་འགྲེལ་པ་ལུགས་དང་། བདེ་མཆོག་བརྒྱུད་འདེབས་ཀྱི་ཁ་སྐོང་། ཕར་ཚད་བརྒྱུད་འདེབས། བྱམས་པ་དང་། སྒྲོལ་མའི་བསྟོད་པ། ཆོས་སྐྱོང་གི་བསྟོད་པ། ལམ་འབྲས་ཀྱི་སྨོན་ལམ། སྨོན་ལམ་དབང་བཞི་ལ་སྦྱར་བ། སེམས་དཔའ་ཆེན་པོའི་རྣམ་ཐར་ཁ་སྐོང་དང་བཅས་པ། ལམ་འབྲས་བླ་མ་བརྒྱུད་པ་ལ་ཡན་ལག་བདུན་པའི་ཆོ་ག
བརྡ་གྲོལ་ངེས་པའི་དཔལ་སྟེར། ཟབ་དོན་བདུད་རྩི་ཉིང་ཁུ་རྩ་འགྲེལ། ཨ་སེང་མའི་འགྲེལ་པ། ལམ་འབྲས་ཆོས་འབྱུང་ཁ་བསྐངས་པ། སྣང་གསུམ་གྱི་སྐབས་སུ་ཉེ་བར་མཁོ་བའི་གསལ་བྱེད། གཞུང་ཇི་ལྟ་བར་བཀྲི་བའི་ལམ་སྤྱིའི་རྣམ་གཞག བདག་མེད་མའི་མངོན་དཀྱིལ་གྱི་ཐོ། ལམ་དུས་ཀྱི་དབང་བསྐུར་གསོ་ཐབས། བིར་སྲུང་གི་ཕྱག་ལེན། མངོན་རྟོགས་ཚུལ་བཅུ་བཞིའི་ངག་འདོན།
མཆོད་གཏོར་གྱི་རྣལ་འབྱོར། བློས་བསླངས་སོགས་ཀྱི་སྒོ་རྐྱང་སྦྲགས་སོགས་ཀྱི་ཁྱད་པར། ཟླ་ཟེར་གྱི་རྩོད་སྤོང་། རྒྱུད་ཀྱི་ཚིག་དོན་འགའ་ཞིག་ལ་དོགས་དཔྱོད། རབ་གནས་དགེ་ལེགས་རྒྱ་མཚོ། ཀྱེ་རྡོར་མན་ངག་ལུགས་ཀྱི་རྣམ་བཤད། ལུས་དཀྱིལ་གྱི་རྣམ་བཤད། དབང་ཆུའི་ས་ཆོག་གི་གསལ་བྱེད། དབང་ཆུའི་རྣམ་བཤད། གུར་གྱི་སྒྲུབ་ཐབས།
དེའི་དཀྱིལ་ཆོག སམྦུ་ཊིའི་ཆོ་གའི་གསལ་བྱེད། རྒྱུད་ཀྱི་བསྡུས་དོན་ཚིགས་བཅད་མ། རྣམ་འཇོམས་བིར་ལུགས་ཀྱི་བྱིན་རླབས་བྱ་ཚུལ། བདེ་མཆོག་ཆོས་འབྱུང་། ལཱུ་ནག་གི་མངོན་རྟོགས། བདེ་མཆོག་་་་་་ལཱུ་ཧི་པ་རྣམ་བཤད། རིམ་བཞིའི་ཁྲིད་ཡིག མཁའ་སྤྱོད་སྒོ་འབྱེད། རྡོ་རྗེ་ཐེག་པ་ལ་ལོག་སྨྲ་ཚར་གཅོད་རིགས་པའི་མཚོན་ཆ།
འཇམ་རྡོར་གྱི་སྒྲུབ་དཀྱིལ། འཇམ་རྡོར་དང་སྤྱན་གཟིགས་ཀྱི་སྒྲུབ་དཀྱིལ་མི་འདྲ་བའི་ཁྱད་པར། འཇམ་རྡོར་གྱི་གཏོར་ཆོག མཆོད་ཕྲེང་། འཇམ་རྡོར་རྣམ་བཤད། འཇིགས་བྱེད་ས་ལུགས་ཀྱི་མངོན་དཀྱིལ། སྤྲོས་མེད་རྒྱུན་གྱི་རྣལ་འབྱོར། མངོན་པར་བྱང་ཆུབ་པའི་ཚུལ་ལ་གྲངས་ངེས་ཕྱེ་བ། ཀུན་རིག་རྩོད་སྤོང་། ཀུན་རིག་གྱི་སྦྱིན་སྲེག
སྦྱོང་རྒྱུད་ཀྱི་ཊཱིཀྐ། འཇིག་རྟེན་དབང་ཕྱུག་གི་གཞུང་བཞི་ཉམས་སུ་ལེན་ཚུལ། ཨརྒའི་ཆོ་ག སྡོམ་གསུམ་ཁ་སྐོང་། དེའི་ས་བཅད། དྲིས་ལན་པདྨོ་བཞད་པ། ཉི་ཟླ་སེང་གེ་དང་། དབང་ཕྱུག་རྒྱལ་མཚན་གྱི་དྲིས་ལན། རིན་ཆེན་དཔལ་གྱི་དྲིས་ལན། མུས་སྲད་པ།
ཚུལ་ཁྲིམས་བཟང་པོ། ཤེས་རབ་སེང་གེ རིན་ཆེན་བྱང་ཆུབ། ཚེ་རྒྱལ་སྐྱབས་རྣམས་ཀྱི་དྲིས་ལན། རྟགས་འཇུག་གི་ཊཱིཀྐ། སྨོན་ལམ་ཆེན་པོ་བཅུ་པ། ཡང་སྨོན་ལམ་ཆེན་པོ་བཅུ་པ། བསྔོ་བ་མདོར་བསྡུས་དང་བཅས་པ། སོག་པོ་བཀའ་བཅུ་པ། དྲུང་ཆེན་ཀུན་སྤངས་པ།
གོ་བོ་སངས་རྒྱས་རྒྱལ་མཚན་རྣམས་ལ་གདམས་པ་རེ་རེ། བདག་ཆེན་བློ་གྲོས་རྒྱལ་མཚན། གླིང་སྨད་པཎྜི་ཏ། ཀརྨ་མི་ཕམ་མགོན། ཆུ་འདུས་མཁས་བཙུན་པ། སློབ་དཔོན་སྦྱིན་བཟང་པ། ཆུམ་བདེ་ཆེན་གྱི་མཁན་པོ་རྣམས་ལ་བསྟོད་པ་རེ་རེ། གསུང་ངག་བརྒྱུད་པའི་བྲིས་སྐུའི་དཀར་ཆག ས་ཆེན་གྱི་བྲིས་སྐུ་ཆེན་མོའི་དཀར་ཆག བདེ་བ་ཅན་གྱི་སྨོན་ལམ།
མདོ་ཁམས་སུ་འབུལ་བསྡུད་ཀྱི་ཕྱག་རྟགས། གྱད་གཉེར་སྒེར་གསུམ་ལ་དགེ་བསྐུལ་བཏང་བའི་ཡི་གེ སྡོམ་གསུམ་འཁྲུལ་སྤོང་རྣམས་ཐོབ་པའི་བརྒྱུད་པ་ནི། ཀུན་མཁྱེན་ཆེན་པོ། ཡོངས་འཛིན་དཀོན་མཆོག་འཕེལ། རྗེ་དཀོན་མཆོག་ལྷུན་གྲུབ། རྗེ་ནམ་མཁའ་དཔལ་བཟང་། འཇམ་དབྱངས་ཀུན་དགའ་བསོད་ནམས་ལྷུན་གྲུབ། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ།
༈ །ཡང་ཆོས་ཀྱི་རྗེ་མཁན་ཆེན་ཐམས་ཅད་མཁྱེན་པ་ཉིད་ཀྱི་གསུང་རབ་ཁྱད་པར་ཅན་རྣམས་ཁོ་བོས་ཕྱོགས་གཅིག་ཏུ་བསྒྲིགས་པ་ལ་ཤོག་གྲངས་ལྔ་བརྒྱ་རེ་ལ་པོ་ཏི་རེར་བྱས་པ་གླེགས་བམ་བདུན་ཙམ་བྱུང་བའི་ནང་ནས་བདག་ཉིད་ཀྱིས་ལུང་ནོས་པའི་ཆོས་ཀྱི་རྣམ་གྲངས་ལ། འཇམ་དབྱངས་ས་སྐྱ་པཎྜི་ཏའི་བླ་མའི་རྣལ་འབྱོར་གྱི་བྱིན་རླབས་བྱ་ཚུལ། དབུ་མ་ལུགས་ཀྱི་སེམས་བསྐྱེད་ཆོ་ག་ཐེག་ཆེན་སྒོ་འབྱེད་རྒྱལ་སྲས་ལམ་གྱི་རྩ་བ། དཔལ་རྡོ་རྗེ་ནག་པོ་ཆེན་པོའི་དབང་གི་ཆོ་ག་བཀླགས་ཆོག་ཏུ་བཀོད་པ། འཕགས་པ་དོན་ཡོད་ཞགས་པ་ལྷ་ལྔའི་རྗེས་གནང་གོ་བདེ་བཀླགས་ཆོག དཔལ་མགོན་ཞལ་གྱི་རྗེས་གནང་གི་ཐོ་ཡིག་མུན་སེལ་སྒྲོན་མེ། ཚེ་དབང་ལྕགས་སྡོང་མའི་ཕྱག་ལེན་འཆི་མེད་བདུད་རྩིའི་བུམ་བཟང་། རྟ་མགྲིན་གསང་སྒྲུབ་ཀྱི་སྒྲུབ་ཐབས། རྗེས་གནང་། དཔལ་མགོན་གདོང་གཉན་ཅན་གྱི་རྗེས་གནང་གོ་བདེ་བཀླགས་ཆོག
དཔལ་མགོན་བརྩེགས་ཞལ་ཅན་གྱི་རྗེས་གནང་གི་ཕྱག་བཞེས་གསལ་བའི་སྒྲོན་མེ། གཤེད་དམར་སྤྲོས་མེད་ཀྱི་འོད་གསལ་འཆར་བའི་བྱིན་རླབས་ཀྱི་ལག་ལེན་ཁྲིགས་ཆགས་སུ་བཀོད་པ། དཔྱལ་ལུགས་ཀྱི་ཕག་མོ་སྐོར་གསུམ་སོགས་ཀྱི་བྱིན་རླབས་དང་རྗེས་གནང་འགའ་ཡར་གྱི་ཟིན་ཐོ། རྗེ་བཙུན་མ་ཀུ་རུ་ཀུལླེའི་གསང་སྒྲུབ་ལྷ་ལྔའི་བྱིན་རླབས་ཀྱི་ཆོ་ག་གསལ་བའི་སྒྲོན་མེ། དཔལ་འདོད་པའི་རྒྱལ་པོ་གསང་སྔགས་སྒྲའི་རྗེས་གནང་རྒྱས་པ་བཀླགས་ཆོག་ཏུ་བཀོད་པ། དཔལ་ཚོགས་ཀྱི་བདག་པོ་དམར་ཆེན་ཕྱག་བཅུ་གཉིས་པའི་རྗེས་གནང་ཐུན་མོང་མ་ཡིན་པའི་ཕྱག་ལེན་ཁྲིགས་ཆགས་འདོད་དགུའི་དཔག་བསམ། རྗེ་བཙུན་ས་སྐྱ་པའི་གསེར་ཆོས་དཔལ་ཚོགས་ཀྱི་བདག་པོའི་ཁྱད་པར་གྱི་རྗེས་གནང་མ་ནོར་དོན་ཚང་གསལ་བའི་སྒྲོན་མེ། གཉན་ལོ་ཙཱ་བའི་དབང་གི་ལྷ་གསུམ་གྱི་རྗེས་གནང་བཀླགས་ཆོག་གསལ་བའི་སྒྲོན་མེ། རྗེ་བཙུན་ཛམ་ལྷ་དམར་པོ་བརྒྱུད་པ་ལུགས་གཉིས་ཀྱི་སྒྲུབ་ཐབས་རྗེས་གནང་དང་བཅས་པའི་ཕྱག་བཞེས་གསལ་བའི་སྒྲོན་མེ། གསང་ཁྲིད་འཆད་དུས་ཀྱི་མགོན་པོ་ལྷ་དགུའི་རྗེས་གནང་བྱ་ཚུལ།
རྡོ་རྗེ་ནག་པོ་ཆེན་པོ་གུར་གྱི་མགོན་པོའི་ཆོས་སྐོར་གྱི་ཁོག་ཕུབ་ཀྱི་སྙན་བརྒྱུད་མཛེས་པར་བྱེད་པའི་རྒྱན། ཕྱི་སྲུང་བའི་འཁོར་ལོ་ལ་བརྟེན་ནས་སྒྲུབ་པ་ཕྱིའི་བྲག་རྫོང་མའི་ཁྲིད་ཀྱི་ཡི་གེ་འདོད་དགུའི་དཔལ་སྟེར། ནག་པོ་ཆེན་པོའི་གསང་ཁྲིད་ཀྱི་ཡི་གེ་བླ་མའི་གསུང་འགྲོས་ཡིད་བཞིན་གྱི་ནོར་བུ། དཔལ་རྡོ་རྗེ་འཇིགས་བྱེད་ཆེན་པོ་རྭ་ལུགས་ཀྱི་དབང་གི་ཆོ་ག་ལས་བརྩམས་ཏེ་དྲི་བ་རྟོག་དཔྱོད་སྤྲིན་གྱི་རྔ་གསང་གི་རང་ལན་དཔྱིད་ཀྱི་རྒྱལ་པོའི་དགའ་སྟོན་ལེགས་བཤད་ཁུ་བྱུག་གི་སྒྲ་དབྱངས་གསར་པ། དཔལ་རྡོ་རྗེ་འཇིགས་བྱེད་ཀྱི་དབང་གི་ཆོ་གའི་དཀའ་གནས་ལས་བརྩམས་ཏེ་དྲིས་པའི་རང་ལན་སྙིང་པོ་འཛུགས་ཚུགས། དཔལ་རྡོ་རྗེ་འཇིགས་བྱེད་ཀྱི་བསྐྱེད་པའི་རིམ་པའི་རྣམ་བཤད་བདུད་རྩིའི་བུམ་བཟང་བླ་མ་དགྱེས་པའི་མཆོད་སྤྲིན། རྗེ་བཙུན་བླ་མ་སངས་རྒྱས་རྒྱལ་མཚན་ལ་བརྟན་བཞུགས་རྡོ་རྗེ་ཚིག་མཆོག་བྱིན་རླབས་བདུད་རྩིའི་ཟིལ་དངར་ཀུན་ཏུ་རྒྱས་པར་བྱེད་པ། མུས་ཆེན་སངས་རྒྱས་རྒྱལ་མཚན་ལ་བསྟོད་པ་རྡོ་རྗེའི་བརྟན་བཞུགས་ལྷའི་རྔ་དབྱངས་འཆི་མེད་དཔལ་སྟེར། ལྷག་པའི་ལྷ་གཙུག་ཏོར་རྣམ་རྒྱལ་མ་ལ་བསྟོད་ཅིང་གསོལ་བ་གདབ་པ་འཆི་མེད་འདོད་དགུའི་དཔག་བསམ་ཚེ་རིག་བདུད་རྩི་དཔལ་སྦྱིན། ལྷག་པའི་ལྷ་གཙུག་ཏོར་རྣམ་རྒྱལ་མ་ལ་བསྟོད་ཅིང་གསོལ་བ་གདབ་པ་འཆི་མེད་འདོད་དགུའི་དཔལ་སྦྱིན།
རྗེ་བཙུན་ཆོས་ཀྱི་རྒྱལ་པོ་བྱམས་པ་ཐུགས་རྗེ་དཔལ་བཟང་པོའི་རྣམ་ཐར་ངོ་མཚར་རིན་པོ་ཆེའི་ཕྲེང་བ། བཀའ་དྲིན་གཞལ་དུ་མ་མཆིས་པ་མཁན་ཆེན་འཇམ་པའི་དབྱངས་དབང་ཕྱུག་དཔལ་བཟང་པོའི་རྣམ་ཐར་རྟོགས་པ་བརྗོད་པ་ངོ་མཚར་ཡིད་བཞིན་གྱི་ཕྲེང་བ་དད་པའི་དཔལ་རྒྱུན། ནཻ་གུ་ཆོས་དྲུག་གི་ཉམས་ལེན་བསྡུས་པའི་ཡི་གེ རྒྱུད་ཀྱི་སྤྱི་དོན་ཚུལ་དང་པོ་གསུམ་གྱི་རྣམ་གཞག་སྟོན་པ་རྒྱུད་གསུམ་ལ་འཇུག་པའི་སྒོ། རྒྱུད་ཀྱི་སྤྱི་དོན་ཚུལ་བཞི་པ་མངོན་རྟོགས་ཀྱི་རྣམ་གཞག་སྟོན་པ་བརྒྱུད་གསུམ་སྙིང་པོའི་ལེགས་བཤད། དཔལ་དགྱེས་པ་རྡོ་རྗེའི་རྒྱུད་གསུམ་དངོས་གཞིའི་བཤད་པ་ཁོག་ཕུབ་གནད་ཀྱི་ལྡེ་མིག འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོའི་རྣམ་བཤད་ཐེག་པ་ཆེན་པོའི་ཉམས་ལེན་གནད་ཀྱི་སྒྲོན་མེ། རྗེ་བཙུན་རིན་པོ་ཆེ་གྲགས་པ་རྒྱལ་མཚན་ལ་བསྟོད་པ་ཡོན་ཏན་རྒྱ་མཚོ་མའི་ཚིག་དོན་རྣམ་བཤད་ལེགས་བཤད་ནོར་བུའི་ཕྲེང་མཛེས། མཁས་པའི་བྱ་བ་རྣམ་གསུམ་ལས་བརྩམས་ཏེ་བསྟན་བཅོས་ཆེན་པོ་མཁས་པ་འཇུག་སྒོའི་དགོངས་པ་སྤྱིའི་ངག་གིས་སྟོན་པ་ལེགས་བཤད་ནོར་བུའི་ཕྲེང་མཛེས། སྡོམ་པ་གསུམ་གྱི་རབ་ཏུ་དབྱེ་བའི་རྣམ་བཤད་ཟླ་འོད་ནོར་བུ།
བོད་ཀྱི་མཁས་པ་སྔ་ཕྱི་དག་གི་གྲུབ་མཐའི་ཤན་འབྱེད་མཐའ་དཔྱོད་དང་བཅས་པའི་འབྲེལ་པའི་གཏམ་བསྐྱེལ་དཔྱོད་ལྡན་མཁས་པའི་ལུས་རྒྱན་རིན་ཆེན་མཛེས་པའི་ཕྲ་ཚོམ། དཔལ་ཀྱཻ་རྡོ་རྗེའི་དབང་གི་སྐབས་ལས་བརྩམས་ཏེ་དྲི་བའི་རང་ལན་མཁས་པའི་རྣ་རྒྱན། མཆོག་གི་རྣམ་འདྲེན་འགྱུར་མེད་བདེ་ཆེན་ཞབས་ཀྱིས་ལམ་འབྲས་བུ་དང་བཅས་པའི་གཞུང་ཤིང་ལས་བརྩམས་ཏེ་དྲིས་ལན་གནང་བའི་ཞུས་ལན་དཔྱོད་ལྡན་རྣ་བའི་རྒྱན། གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་དཀའ་བའི་གནས་རྣམས་ལས་བརྩམས་ཏེ་དྲིས་པའི་རང་ལན་གཟུར་གནས་དྲང་བའི་གཏམ་བསྐྱེལ་བདུད་རྩིའི་ཐིགས་ཕྲེང་། དཔལ་ཀྱཻ་རྡོ་རྗེའི་མངོན་རྟོགས་ལམ་དུས་བསྡུས་འབྲིང་རྒྱས་གསུམ་གྱི་རྣམ་དབྱེ་བདུད་རྩི་གཏམ་བཟང་སློབ་མ་ལ་ཕན་པ། གསུང་ངག་སྔོན་འགྲོའི་ཁྲིད་རིམ་སྣང་གསུམ་སྙིང་པོའི་ལེགས་བཤད། གསུང་ངག་དངོས་གཞིའི་ཁྲིད་རིམ་རྒྱུད་གསུམ་སྙིང་པོའི་ལེགས་བཤད། གསུང་ངག་རིན་པོ་ཆེའི་སྐབས་ཀྱི་སློབ་མ་རྗེས་འཛིན་མཛད་ཚུལ་ཉམས་སུ་བླང་བདེ་བ། ཚར་གསུམ་ཁུག་པའི་བྱིན་རླབས་བྱ་ཚུལ་གསང་ཆེན་ཆོས་ཀྱི་རྔ་ཆེན། རྗེ་བཙུན་རྡོ་རྗེ་བདག་མེད་མའི་བྱིན་རླབས་བྱ་ཚུལ་ལེགས་བྱས་གཏམ་གྱི་བདུད་རྩི།
བླ་མ་རིན་འབྱུང་གི་ཉམས་ལེན་བྱིན་རླབས་དང་བཅས་པའི་ཡི་གེ་འདོད་དགུའི་དཔལ་འབྱོར་མ་ལུས་པའི་འབྱུང་གནས་ལེགས་བྱས་ཀྱི་རྔ་བོ་ཆེ། བརྡ་དོན་གསལ་བ་དང་ལམ་སྦས་བཤད། བརྡ་ཆིག་བརྒྱུད། སྒྲུབ་པ་ལུང་སྦྱིན། རྣམ་འཇོམས་བིར་ལུགས། ལམ་ཟབ་ཕྱི་ནང་། བིར་སྲུང་ཕྱི་ནང་རྣམས་ཀྱི་བྱིན་རླབས་བྱ་ཚུལ། དཔལ་འཁོར་ལོ་བདེ་མཆོག་ནག་པོ་སྤྱོད་པའི་ལུགས་ཀྱི་མངོན་རྟོགས་ཉམས་སུ་ལེན་ཚུལ་རྒྱས་འབྲིང་བསྡུས་གསུམ་གྱི་རིམ་པ་གསལ་བ། བདེ་མཆོག་དཀར་པོའི་ཁྲིད་སྔོན་འགྲོའི་བྱིན་རླབས་དང་བཅས་པའི་ཟིན་བྲིས་པད་དཀར་བཞད་པའི་ཕྲེང་བ། དཔལ་འཁོར་ལོ་བདེ་མཆོག་གི་ཆོས་སྐོར་ལས་བརྩམས་ཏེ་དྲིས་པའི་རང་ལན་ལེགས་བཤད་ཀུ་མུ་དའི་ཚལ་རབ་ཏུ་རྒྱས་བྱེད།
དཔལ་འཁོར་ལོ་བདེ་མཆོག་དྲིལ་བུ་པའི་རིམ་པ་ལྔའི་ཁྲིད་རིམ་སྔོན་འགྲོའི་བྱིན་རླབས་དང་བཅས་པ། ཤྲཱི་ས་སྐྱ་པ་སྔགས་འཆང་ངག་དབང་ཀུན་དགའ་བསོད་ནམས་ཀྱིས་འཁོར་ལོ་བདེ་མཆོག་གི་སྐོར་ལ་དྲི་བ་ཞུས་པའི་ལན་མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས་ཉིད་ཀྱིས་མཛད་པ། དཔལ་ཀྱཻ་རྡོ་རྗེ་མན་ངག་ལུགས་ཀྱི་དབང་གི་ཆོ་གའི་དཀའ་གནས་ལ་དོགས་སློང་དཔྱོད་ལྡན་ཡིད་ཀྱི་དགའ་སྟོན། རྗེ་བཙུན་རྡོ་རྗེ་རྣལ་འབྱོར་མའི་ཁྲིད་རིམ་བླ་མའི་གསུང་འགྲོས་དངོས་གྲུབ་མྱུར་མགྱོགས་ཀྱི་ཕོ་ཉ། རྣལ་འབྱོར་གསང་མཐའི་ལམ་སྲོལ་ལཱུ་ནག་དྲིལ་གསུམ་གྱི་སྔོན་དུ་འགྲོ་བའི་སྤྱི་དོན་གྱི་བཤད་པའི་ཟིན་བྲིས་བདེ་ཆེན་ཞལ་གྱི་ཐིགས་ཕྲེང་། དཔལ་འཁོར་ལོ་བདེ་མཆོག་ནག་པོ་ལུགས་ཀྱི་བསྐྱེད་པའི་རིམ་པའི་རྣམ་པར་བཤད་པའི་ཟིན་བྲིས་བདེ་ཆེན་ཞལ་གྱི་ཐིགས་ཕྲེང་། ཕྱག་རྒྱ་ཆེན་པོ་བསམ་མི་ཁྱབ་དང་། ངག་དབང་གྲགས་པའི་ལུགས་ཀྱི་བྱིན་རླབས་ཀྱི་ཡི་གེ་བཀླགས་ཆོག་ཏུ་བཀོད་པ། ལམ་འབྲས་རྡོ་རྗེའི་ཚིག་གི་འགྲེལ་པ་གཉག་མའི་དགོངས་དོན་གསལ་བར་བྱེད་པ་གསུང་ངག་བསྟན་པའི་ཉིན་བྱེད། དཔལ་འཁོར་ལོ་བདེ་མཆོག་ནག་པོ་ལུགས་ཀྱི་བསྐྱེད་པའི་རིམ་པའི་བཤད་ཁྲིད་རྗེ་བླ་མ་མུས་པ་ཆེན་པོའི་གསུང་རྒྱུན།
དཔལ་གསང་བ་འདུས་པ་མི་བསྐྱོད་པའི་དབང་བཀའ་གསར་རྙིང་གི་དོགས་དཔྱོད་བློ་གསལ་ཉེར་མཁོའི་ལེགས་བཤད་ཡ་རབས་མཁས་པའི་གཏམ་བསྐྱེལ། དཔལ་གསང་བ་འདུས་པའི་ཆོས་ཀྱི་བྱུང་ཚུལ་མདོ་ཙམ་དང་བསྐྱེད་རྫོགས་ཀྱི་ཉམས་ལེན་འགོས་ལུགས་གཙང་མ་ཡིད་འཕྲོག་ལྷའི་རོལ་མོ། གཞན་ཡང་ལམ་འབྲས་བརྒྱུད་པའི་གསོལ་འདེབས། རྗེ་བཙུན་རིན་པོ་ཆེ་དང་། གྲུབ་ཆེན་ཐང་སྟོང་རྒྱལ་པོ་སོགས་ལ་གསོལ་འདེབས་ཀྱི་ཡི་གེ རྗེ་རང་ཉིད་ཀྱི་རྩ་བའི་བླ་མ་རྣམས་ཀྱི་སྐུ་བསྟོད་མང་པོ། དྲིས་ལན་ཆབ་ཤོག ཞལ་གདམས་ཀྱི་སྐོར་སོགས་མདོར་ན་གསུང་འབུམ་ཕལ་ཆེར་གྱི་ལུང་རྣམས་སྨིན་རྒྱས་སུ་ནོས་པའི་བཀའ་དྲིན་གཞལ་དུ་མེད་པ་ཐོབ་པ་ལགས་སོ། ། འདིར་སྨྲས་པ། སརྦ་ཛྙཱ་ལོ་ཀ་པ་རི་ཙཀྵུ་མེ་ཀ་་་་་ཀུན་མཁྱེན་འཇིག་རྟེན་ཡོངས་ཀྱི་མིག་གཅིག་པུ། །
ཙིཏྟ་སྱ་ཙི་ཏོ་མ་ཎི་ཏུ་ལེ་མི་ཏྲཾ།་་་་་ ཐུགས་ནི་ཡིད་བཞིན་ནོར་དང་མཚུངས་པའི་བཤེས། ། སརྦ་ཛྙཱ་ན་མ་ཧོ་སཱ་དྡྷ་མཉྫུ་གྷོ་ཥ།་་་་་ ཐམས་ཅད་མཁྱེན་པ་མཁན་ཆེན་འཇམ་པའི་དབྱངས། ། ཨ་བི་ཡོ་ག་ཧྲཱི་ད་ཡཱ་ས་ཙ་མ་ཀྲི་ཏ།་་་་་ འབྲལ་མེད་སྙིང་གི་དཀྱིལ་ནས་གསོལ་བ་འདེབས། ། ཆོས་ཀུན་གཟིགས་ཁྱོད་མཁྱེན་པའི་མེ་ལོང་ངོས། ། མ་ཤར་ཤེས་བྱའི་གཟུགས་བརྙན་དེ་ཅི་ཞིག ། ཀུན་མཁྱེན་ཁྱོད་འདྲ་སྔོན་ཀྱང་གངས་ལྗོངས་འདིར། ། མ་བྱོན་པ་ཙམ་ཕྱིན་ཆད་ལྟ་ག་ལ། །
དེས་ན་ཁྱོད་ཐུགས་ཆོས་ཀྱི་རྒྱ་མཚོ་ཆེ། ། གཏིང་མཐའ་མི་མངོན་ལས་འོངས་ལེགས་བཤད་ཀྱི། ། ཆུ་ཀླུང་སྟོང་གིས་བདག་བློ་མི་ཤེས་པའི། ། ཚ་གདུང་སེལ་མཛད་བཀའ་དྲིན་བགྲང་ཡས་རྣམས། ། དྲན་པའི་མོད་ལ་སྤུ་ལྡང་མཆི་མ་གཡོ། ། ད་དུང་གསུང་རབ་རྒྱ་མཚོའི་དཀའ་གནས་ལ། ། གཞན་གྱིས་མ་རྟོགས་ཐེ་ཚོམ་སེལ་བའི་ཕྱིར། ། མཇལ་འདོད་སེམས་ཀྱི་ལྷག་མ་ལུས་པའི་ཡིད། ། རྟེའུ་མ་དང་བྲལ་འདྲའི་སྡུག་བསྔལ་གྱི། ། ཁུར་གྱིས་མནར་བའི་མགོན་མེད་བདག་འདྲ་ལ། །
མི་མངོན་དབྱིངས་ནས་བརྩེ་ལྡན་བཤེས་ཁྱོད་ཀྱིས། ། གཟིགས་ལ་རྣམ་དཔྱོད་བློ་གྲོས་སྣང་བ་སྩོལ། ། ཆོས་ཀྱི་རྗེ་དཔལ་ལྡན་བླ་མ་དམ་པ་རྣམས་ལས་དམ་པའི་ཆོས་ཇི་ལྟར་ཐོབ་པའི་ཚུལ་ལེགས་པར་བཤད་པ་ཟབ་རྒྱས་ཆོས་ཀུན་གསལ་བའི་ཉིན་བྱེད་ཅེས་བྱ་བ་ལས། རྗེ་བཙུན་ཐམས་ཅད་མཁྱེན་པའི་བཤེས་གཉེན་མཁན་ཆེན་འཇམ་པའི་དབྱངས་ངག་དབང་ཆོས་ཀྱི་གྲགས་པའི་ཞལ་སྔ་ནས་ཀྱིས་རྗེས་སུ་བཟུང་བའི་སྐབས་ཏེ་དགུ་པའོ།། །། མངྒ་ལཾ།། །། གཅིག་ཞུས།། ༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།། PAGE * MERGEFORMAT 2 ཨ་མྱེས་ཞབས། མཁན་ཆེན་འཇམ་པའི་དབྱངས་ངག་དབང་ཆོས་ཀྱི་གྲགས་པས་རྗེས་སུ་བཟུང་བའི་ཚུལ་གྱི་སརྒ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
