གསུང་འབུམ། ངག་དབང་ཀུན་དགའ་བསོད་ནམས།
པོད ༢༣༥
ནམ་གདོན་གྱི་ནད་མི་འབྱུང་བའི་གདམས་པ་ཟབ་མོ་ཉེས་པ་ཀུན་སེལ།
༄༅། །ནམ་གདོན་གྱི་ནད་མི་འབྱུང་བའི་གདམས་པ་ཟབ་མོ་ཉེས་པ་ཀུན་སེལ་ཞེས་བྱ་བ་བཞུགས་སོ།། ན་མོ་བུདྡྷ་དྷྭ་ཛ་ཡེ། འདིར་ར་ཧུ་ལའི་ནད་མི་འབྱུང་བའི་ཐབས་ཟབ་མོ་བཤད་པར་བྱའོ། ། དེ་ལ་ཟླ་བ་ཇི་ལྟར་རིགས་པའི་ཉེར་དགུའི་དགོང་ཉི་མ་མདུང་གང་ཙམ་དུ་སླེབས་པའི་ཚེ། རང་ཁ་ནུབ་ཏུ་ཕྱོགས་ནས་ལུས་ཙོག་པུར་འདུག་ལ། དཀར་གཏོར་ཞིག་ཆབ་ཀྱིས་བྲན་ཏེ། སངས་རྒྱས་ཆོས་ཚོགས་མ་ལན་གསུམ་བརྗོད། དེ་ནས། ཨོཾ་སྭ་བྷཱ་ཝ་ཤུདྡྷ་སརྦ་དྷརྨཱ་སྭ་བྷཱ་ཝ་ཤུདྡྷོ྅ཧཾ། སྟོང་པའི་ངང་ལས་རི་རབ་བང་རིམ་བཞི་པའི་སྟེང་དུ་པད་ཉིའི་གདན་ལ་རང་ཉིད་ཕྱག་རྡོར་སྐུ་མདོག་སྔོན་པོ་ཞལ་གཅིག་ཕྱག་གཉིས་པ་གཡས་རྡོ་རྗེ་རྩེ་ལྔ་པ་འཕྱར་ཞིང་།
གཡོན་སྦྲུལ་ཞགས་དང་བཅས་པའི་སྡིགས་མཛུབ་གཡོན་ཕྱོགས་སུ་བསྟན་པ། དམར་ལ་ཟླུམ་པའི་སྤྱན་གསུམ་ཕྱོགས་བཅུར་གཟིགས་ཤིང་། དབུ་སྐྲ་དང་སྨ་ར་དམར་སེར་གྱེན་དུ་བརྫེས་པ། སྐུ་ལ་སྟག་གི་པགས་པ་དང་སྦྲུལ་གྱིས་བརྒྱན་ཞིང་། ཡེ་ཤེས་ཀྱི་མེ་འབར་བའི་དབུས་ན་ཞབས་གཡོན་བརྐྱང་གི་སྟབས་ཀྱིས་བཞུགས་པ། དེའི་ཐུགས་ཁ་ནས་འོད་ཟེར་འཕྲོས་པས་ཕྱག་ན་རྡོ་རྗེ་ལ་སངས་རྒྱས་བྱང་སེམས་ཀྱིས་བསྐོར་བ་ཨོཾ་བཛྲ་ས་མཱ་ཛཿ ཛཿཧཱུྃ་བཾ་ཧོ༔ གཉིས་སུ་མེད་པར་ཐིམ། དེའི་མདུན་དུ་ར་ཧུ་ལ་སྐུ་མདོག་དུད་ཁ་མགོ་དགུའི་འོག་མ་གསུམ་བསྒྲིགས་ཉིས་བརྩེགས། དེའི་སྟེང་དུ་གཉིས་བསྒྲིགས་གཅིག
དེའི་སྟེང་དུ་བྱ་རོག་གི་མགོ་ཅན། ཕྱག་བཞིའི་དང་པོ་གཉིས་ཐུགས་ཁར་གུས་པའི་ཚུལ་གྱི་ཐལ་མོ་སྦྱར་བ། གཡོན་འོག་མས་མདའ་ལྔ་དང་བཅས་པའི་རྭའི་གཞུ་དང་། གཡས་འོག་མས་སྦྲུལ་ཞགས་ཐོགས་པ། རིན་པོ་ཆེའི་རྒྱན་གྱིས་བརྒྱན་ཞིང་། སྐུ་སྨད་སྦྲུལ་མཇུག་འཁྱིལ་བ། ལུས་ཐམས་ཅད་མིག་གིས་གང་བ། གདོང་ཤིན་ཏུ་དམའ་བ་དང་བཅས་པས་བདག་གིས་ཇི་ལྟར་བསྒོ་བ་ཉན་པར་གྱུར། ཅེས་བརྗོད་ལ་བསམ། དེ་ནས་གོང་དུ་བཤམས་པའི་གཏོར་མ་སྐབས་འདིར།
ཨོཾ་ཨ་ཀ་རོ་མུ་ཁྃ་སརྦ་དྷརྨཱ་ཎྃ་ཨདྱ་ནུཏྤནྣ་ཏྭད་ཨོཾ་ཨཱཿཧཱུྃ་ཕཊ྄་སྭཱ་ཧཱ། ཞེས་བརྗོད་པས་བྱིན་གྱིས་བརླབས། ཨོཾ་ཨཱཿཧཱུྃ། ར་ཧུ་ལ་ཨི་དྃ་བ་ལིཾ་ཁ་ཁ་ཁཱ་ཧི་ཁཱ་ཧི་ཞེས་པ་མང་དུ་བརྗོད་པས་ཕུལ་ལ་འཕྲིན་ལས་བཅོལ་ལོ། ། དེ་ནས་ཨོཾ་ཉི་མ་ནན། ཟླ་བ་ནན། ཀླད་པ་ནན། སྙིང་མགོ་ནན། ཞི་རྩེ་ལྟག་ཁུང་ནན། ཨེ་ཙི་ཏྲ་མ་ཏྲ་བཟློག
ཨེ་ནཱ་ག་ཤིག ནཱ་ག་བཟློག ནཱ་ག་ཀེའི་མགོ་ལ་ནན། ཞེས་པ་བརྒྱ་ཕྲག་གཅིག་བཟླ་ཞིང་། གྲངས་ཕྲེང་བ་ལ་བཟུང་ལ་ཕྲེང་རྡོག་སོར་མོའི་ཕྱིར་སྐྱུར་རོ། ། སྔགས་བཟླས་བར་ལ་ར་ཧུ་ལའི་ལུས་དེ་ཇེ་ཆུང་དུ་སོང་ནས་སྔགས་རྫོགས་པ་དང་ཡལ་བར་བསམ་མོ། ། དེ་ནས་དགེ་བ་བསྔོ་བ་སོགས་བྱའོ། ། གདམས་པ་འདི་གང་གི་ཚེ་ཉམས་སུ་ལེན་པའི་དུས་ནི་ཟླ་བ་ཇི་ལྟར་རིགས་པའི་ཉེར་དགུ་ནས་བཟུང་སྟེ་དེའི་ཟླ་བ་ཕྱི་མའི་ཉེར་དགུའི་བར་རོ། ། ཚུལ་འདི་ཉམས་སུ་བླངས་པའི་ཕན་ཡོན་ནི། བསྐལ་པ་གསུམ་དུ་སྟེང་གདོན་གྱི་ནད་མི་འབྱུང་བར་བཤད་དོ། །
གདམས་པ་ཟབ་མོ་འདི་བྱུང་ཚུལ་གྱི་གཏམ་རྒྱུད་དང་། བསྲུང་བ་བཏགས་པ་དང་། བཅོས་ཐབས། སྤུར་ཆོག་རྣམས་ཤེས་པར་འདོད་ན་ཡི་གེ་རྙིང་མ་ལ་བལྟ་བར་གྱིས་ཤིག ཅེས་པ་འདི་ནི་སྦྱིན་པའི་བདག་མོ་ནམ་མཁའ་ཚེ་སྒྲོལ་གྱིས་མི་ཕྱེད་པའི་དད་པས་བསྐུལ་བའི་ངོར། ཤྲཱི་ས་སྐྱ་པ་ཤཱཀྱའི་བཙུན་པ་ངག་དབང་ཀུན་དགའ་བསོད་ནམས་གྲགས་པ་རྒྱལ་པ་དཔལ་བཟང་པོས་བླ་བྲང་ཕུན་ཚོགས་གླིང་གི་ཐོས་བསམ་འབྲུག་སྒྲ་ཚལ་གྱི་ཉི་འོད་འཁྱིལ་པར་བྲིས་པ་འདི་ལ་ཉེས་པ་མཆིས་ན་རྗེ་བཙུན་བླ་མས་བཟོད་པར་མཛོད། རབ་ཏུ་དད་པའི་གདུལ་བྱས་བསྐུལ་བའི་ངོར། ། རབ་ཏུ་གསལ་བའི་བློ་གྲོས་ལྡན་པ་ཡིས། ། རབ་ཏུ་ཟབ་པའི་གདམས་པ་འདི་བྲིས་པས། ། རབ་ཏུ་མང་པོའི་འགྲོ་ལ་ཕན་གྱུར་ཅིག། །།
མངྒ་ལཾ།། །། ༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།། PAGE * MERGEFORMAT 2 ཨ་མྱེས་ཞབས། ནམ་གདོན་གྱི་ནད་མི་འབྱུང་བའི་གདམས་པ་ཟབ་མོ་ཉེས་པ་ཀུན་སེལ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
