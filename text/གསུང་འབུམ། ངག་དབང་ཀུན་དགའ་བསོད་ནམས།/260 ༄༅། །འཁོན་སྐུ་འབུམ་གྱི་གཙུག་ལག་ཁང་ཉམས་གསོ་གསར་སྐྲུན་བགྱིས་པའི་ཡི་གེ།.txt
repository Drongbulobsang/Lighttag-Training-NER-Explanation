གསུང་འབུམ། ངག་དབང་ཀུན་དགའ་བསོད་ནམས།
པོད ༢༦༠
༄༅། །འཁོན་སྐུ་འབུམ་གྱི་གཙུག་ལག་ཁང་ཉམས་གསོ་གསར་སྐྲུན་བགྱིས་པའི་ཡི་གེ།
༄༅། །འཁོན་སྐུ་འབུམ་གྱི་གཙུག་ལག་ཁང་ཉམས་གསོ་གསར་སྐྲུན་བགྱིས་པའི་ཡི་གེ། ཨོཾ་སྭ་སྟི་སིདྡྷཾ། འཛམ་གླིང་བྱང་ཕྱོགས་བསྟན་པའི་མངའ་བདག་མཆོག ། ཐུབ་དབང་རྒྱལ་ཚབ་དཔལ་ལྡན་ས་སྐྱ་པའི། ། སྐྱེས་ཆེན་རྣམས་ཀྱིས་བྱིན་གྱིས་བརླབས་པའི་གནས། ། གདན་ས་འདི་ཉིད་འདེབས་པར་མཛད་པ་པོ། ༡ ། འཁོན་སྟོན་དཀོན་མཆོག་རྒྱལ་པོ་ཞེས་གྲགས་པའི། ། སྐྱེས་ཆེན་དེ་ཡི་སྐུ་གདུང་རིན་པོ་ཆེ། ། ཧྲིལ་པོར་བཞུགས་པའི་མཆོད་རྟེན་ངོ་མཚར་ལ། །
ཀུན་དུ་ཁྱབ་པའི་རིན་ཆེན་གསེར་ཆབ་དང་། ༢ ། བཞུགས་གཞན་གཙུག་ལག་ཁང་གི་ཉམས་གསོ་སོགས། ། བཅས་ནས་ལོགས་རྣམས་ཀུན་ལ་དུས་མཆོད་པའི། ། གདུང་བརྒྱུད་རིམ་པར་བྱོན་པའི་བརྒྱུད་རིམ་དང་། ༣ ། གཞན་ཡང་བསྟན་ལ་བཀའ་དྲིན་ཆེ་བ་ཡི། ། བླ་མའི་སྐུ་བརྙན་འདོད་ལྷ་ཆོས་སྐྱོང་བཅས། ། བཞུགས་པའི་གནས་ལ་ས་རྒྱན་མཆོད་ཚོགས་དང་། ། གནམ་རྒྱན་་་་་་བྱ་སྤུ་ལ་སོགས།
ཁྱད་གོས་ཚོགས་འབའ་ཞིག་ལས་གྲུབ། ༤ ། མཐོང་བ་ཙམ་གྱིས་་་་་་ཀྱང་ འགྲོ་་་་་་བ་ ཀུན་་་་་་གྱི་ ཡིད་་་་་་དབང་ འཕྲོག་་་་་་བྱེད་ འདི། ། སྔགས་འཆང་ངག་དབང་ཀུན་དགའ་བསོད་ནམས་ཀྱིས། ། རང་ལོ་རེ་གཉིས་ལོན་པའི་ཁྱི་ཡི་ལོ། ༥ ། བཀའ་དྲིན་མཉམ་མེད་དཀོན་མཆོག་རྒྱལ་པོ་སོགས། ། རྩ་བརྒྱུད་བླ་མའི་དགོངས་པ་རྫོགས་ཕྱིར་དུ། ། ཉམས་པ་གསར་བཞེངས་ལྟ་བུའི་ཞབས་ཏོག་འདིས། ། མཚོན་པའི་དུས་གསུམ་བསགས་པའི་དགེ་བའི་མཐུས།
༦ ། བདག་གཞན་འགྲོ་བའི་ཤེས་རྒྱུད་སྒྲིབ་བྱང་ནས། ། དུས་འདིར་ཚེ་རིང་ནད་མེད་བསམ་དོན་འགྲུབ། ། བསྟན་པ་རྒྱས་ཤིང་ཚེ་འདི་འཕོས་མ་ཐག ། བར་དོ་མེད་པར་དཔོན་སློབ་དག་པའི་ཞིང་། ༧ ། མངོན་དགའ་བདེ་བ་ཅན་དང་མཁའ་སྤྱོད་སོགས། ། སྨོན་ལམདབང་གིས་གེགས་མེད་ལེགས་འཛོམས་ནས། ། ས་ལམ་མཐར་ཕྱིན་གང་འདུལ་སྤྲུལ་པ་ཡིས། ། བསྟན་པ་སྤྱི་དང་བྱེ་བྲག་ས་སྐྱ་པའི། །
བསྟན་པ་རིན་ཆེན་རྒྱུན་འདི་དབྱར་མཚོ་ལྟར། ། ཕྱོགས་དུས་ཀུན་ཏུ་འཕེལ་ཞིང་རྒྱས་གྱུར་ནས། ། བདག་ཅག་མཐོང་ཐོས་དྲན་རེག་འགྲོ་བ་རྣམས། ། ཀུན་ཀྱང་དག་པའི་ཞིང་དུ་འདྲེན་གྱུར་ཅིག ། སརྦ་མངྒ་ལཾ།། །། ༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།། PAGE * MERGEFORMAT 2 ཨ་མྱེས་ཞབས། འཁོན་སྐུ་འབུམ་གྱི་གཙུག་ལག་ཁང་ཉམས་གསོ་གསར་བསྐྲུན་བགྱིས་པའི་ཡི་གེ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
