གསུང་འབུམ། ངག་དབང་ཀུན་དགའ་བསོད་ནམས།
པོད ༢༩༦
དཔལ་ས་སྐྱ་པ་ཆེན་པོ་ཀུན་དགའི་ཞབས་ལ་བསྟོད་ཅིང་གསོལ་བ་འདེབས་པ་དད་པའི་ས་བོན།
༄༅། །རིགས་བརྒྱའི་ཁྱབ་བདག་རྡོ་རྗེ་འཆང་དཔལ་ས་སྐྱ་པ་ཆེན་པོ་ཀུན་དགའི་ཞབས་ལ་བསྟོད་ཅིང་གསོལ་བ་འདེབས་པ་དད་པའི་ས་བོན་བཞུགས་སོ།། ན་མཿ་་་་་ཕྱག་འཚལ་ལོ་ཤྲཱི་ཝནྶདྒུ་རུ་བྷ་ཊ་བཛྲ་དྷ་ར་པཱ་ད་ཡ།་་་་་ དཔལ་ལྡན་བླ་མ་དམ་པ་བཟང་པོ་རྡོ་རྗེ་འཆང་གི་ཞབས་ལ། ངག་དབང་མཁྱེན་བརྩེའི་ཟླ་དབང་ཡར་ངོའི་ཆ། ། ཀུན་ནས་གང་བ་འགྲོ་ཀུན་དགའ་བའི་མིག ། བསོད་ནམས་དུ་མའི་བྱེད་པོ་འོད་གསལ་གྱི། ། རིགས་ལས་བསྐྲུན་ཁྱོད་དད་པས་བསྟོད་པར་བགྱི། ། ལག་ན་རྡོ་རྗེ་གོས་དཀར་ཟོལ་ཅན་དང་། ། དེ་སྲས་སྐྱེ་དགུའི་གཉེན་གཅིག་སླར་ཡང་འདིར། ། གངས་ཅན་བསོད་ནམས་མགྲོན་ཁྱོད་འདི་ན་ཞེས། །
འགྲོ་ཀུན་མགྲིན་པའི་ལམ་ནས་བརྒྱུད་དེར་འདུད། ། གཅིག་དང་དུ་མའི་ཟློས་གར་བགྲང་ཡས་པས། ། གྲགས་ལྡན་གཙུག་གི་ནོར་བུ་འཕགས་པའི་ཞབས། ། ཡིན་ཞེས་རྨི་ལམ་སྣང་བར་ལུང་བསྟན་ཐོབ། ། སྲིད་མཐར་འགྲོ་ཀུན་སྐྱོང་དེར་གསོལ་བ་འདེབས། ། མགོན་ཁྱོད་གཞོན་ནུའི་དུས་ནས་རྒན་པོ་ཡི། ། བློ་གྲོས་མིག་ལྡན་མཐོང་ན་ཡིད་འཕྲོག་ལོ། ། དྲེགས་ལྡན་བློ་གྲོས་ཅན་རྣམས་ཁེངས་གཞོམ་ཞེས། ། འཇིག་རྟེན་མེས་པོས་མཆོད་དེར་གསོལ་བ་འདེབས། ། ངེས་འབྱུང་ཚུལ་ཁྲིམས་ཆུ་གཏེར་ཟད་མི་ཤེས། །
རྒྱ་ཆེན་ཐུགས་བསྐྱེད་ཤུགས་དྲག་རྦ་རླབས་གཡོ། ། རིམ་གཉིས་མཆིང་བུ་དོར་བའི་ཡིད་བཞིན་ནོར། ། ལྷར་བཅས་འགྲོ་བའི་རྒྱན་དེར་གསོལ་བ་འདེབས། ། སྔོན་སྦྱངས་བློ་ཡི་ཆོས་བུམ་བརྒྱད་ཁྲིའི་གཟུགས། ། ཁྱོད་ཐུགས་ཆུ་མཚོར་སྐད་ཅིག་ལ་རྫོགས་ཀྱང་། ། ང་ཙམ་འཛིན་པའི་རྙོག་པ་ཀུན་བྲལ་བའི། ། དམ་པའི་གཙུག་རྒྱན་གང་དེར་གསོལ་བ་འདེབས། ། གཟིགས་པ་ནམ་མཁའི་བས་མཐར་སོང་བའི་སྤྱན། ། ཕྱོགས་རེར་འཛིན་པ་ནམ་མཁའི་པདྨོའི་གཟུགས། ། འཆད་རྩོད་རྩོམ་པ་རྡོ་རྗེ་རྣོན་པོའི་ངག །
ས་སྟེང་འགྲན་ཟླ་བྲལ་བ་ཁྱོད་ཕྱག་འཚལ། ། རང་བཞིན་ལྷུན་གྲུབ་བརྗོད་བྲལ་འོད་གསལ་ཀྱང་། ། རིམ་གཉིས་བཟླས་པའི་ཟེར་འཕྲེང་ཕྱོགས་བརྒྱར་འགྱེད། ། སྐལ་ལྡན་གདུལ་བྱའི་འདབ་བརྒྱ་བཞད་པའི་གཉེན། ། ཆོས་ཀྱི་ཉི་མའི་ཞབས་ལ༞ གང་འདུལ་ཆོས་སྐུའི་དབྱིངས་སུ་རོ་གཅིག་པས། ། ཕྱི་རོལ་དྲེགས་པའི་གཙོ་བོ་གུར་ཞལ་དང་། ། གཤིན་རྗེའི་གཙོ་བོ་དབྱངས་ཅན་ཁྲོས་མ་སོགས། ། མངགས་གཞུག་བཀའ་བཞིན་སྒྲུབ་ལ༞ དུས་གསུམ་སྙན་པའི་བ་དན་དཀར་པོ་གང་། ། གཅིག་ཏུ་འཕོས་པ་དཔལ་ལྡན་ས་སྐྱ་ཞེས། ། དབྱར་མཚོ་ལྟར་རྒྱས་མགོན་པོ་ཁྱོད་ཀྱི་མཐུ། །
སྙིགས་དུས་རྒྱལ་བ་གཉིས་པ་ལ༞ དེ་ལྟར་བསྟོད་པའི་དགེ་ལེགས་འོད་བརྒྱ་ཡིས། ། རྗེ་བཙུན་མཆོག་གི་ཞབས་སེན་སེང་གེའི་ཁྲི། ། བསྟན་འགྲོའི་དཔལ་དུ་བསྐལ་བརྒྱར་རབ་བརྟན་ནས། ། བདུད་སྡེའི་དཔུང་རྣམས་མིང་གི་མཐར་བྱེད་ཤོག ། རྒྱལ་ཀུན་མཆོད་ལས་བ་སྤུ་གཅིག་མཆོད་པས། ། བསོད་ནམས་ཆེ་དེས་རྗེ་བཙུན་ས་སྐྱ་པའི། ། རབ་དཀར་གདུང་རྒྱུད་ཆུ་བོའི་རྒྱུན་བཞིན་དུ། ། འགྲོ་འདིའི་དོན་དུ་རྟག་པར་འབྱོན་པར་ཤོག ། བཟློག་མེད་མཁྱེན་བརྩེའི་ཡེ་ཤེས་རྡོ་རྗེ་ཡིས། ། ཕས་རྒོལ་ལྷ་མིན་སྨྲ་བའི་གཡུལ་བཅོམ་སྟེ། །
བགྲང་ཡས་ཕན་བདེའི་ཟིལ་དཀར་བདུད་རྩི་ཡི། ། བསྐལ་བཟང་ལྷ་འདིས་སྤྱི་བོའི་ཅོད་པན་མཛོད། ། བདག་ཀྱང་ཚེ་རབས་ཀུན་ཏུ་ཁྱོད་ཉིད་ཀྱི། ། བྲན་དུ་སྐྱེས་ནས་མངོན་པར་སངས་རྒྱས་ཚེ། ། འཁོར་གྱི་ཐོག་མར་སྐྱེས་ནས་ཆོས་ཉན་ཏེ། ། མཁའ་མཉམ་འགྲོ་འདི་སྐྱོང་བའི་མཐུ་ཐོབ་ཤོག ། ཚེ་འདིར་བསྟན་པའི་སྙིང་པོ་ས་སྐྱ་པའི། ། ཆོས་ཀྱི་སྲིད་ལ་རྟག་པར་དབང་བསྒྱུར་ཞིང་། ། ལུས་སྲོག་ལོངས་སྤྱོད་བསྒྲུབ་པའི་བྱ་བ་ཡིས། ། བླ་མ་མཉེས་དང་བསྟན་པའི་སྲི་ཞུར་ཤོག །
སྙིང་ནས་གསོལ་བའི་ཡིད་ཀྱི་རི་མོ་རྣམས། ། མགོན་པོ་ཁྱོད་ལ་བསྙེལ་སེམས་མ་མཆིས་ཀྱང་། ། གཡེལ་མེད་ཐུགས་རྗེ་བསྐུལ་བར་གསོལ་འདེབས་ཀྱིས། ། ཇི་བཞིན་མངོན་དུ་འགྱུར་བར་བྱིན་གྱིས་རློབས། ། ཞེས་པ་གསོལ་བ་འདེབས་པའི་ཚིག་འདི་དག ། སྡེབས་ལེགས་རྒྱན་གྱི་འཕྲེང་བས་བོར་མོད་ཀྱང་། ། ཁ་ཙམ་མིན་པར་དད་པས་བསྟོད་པ་འདིས། ། རྒྱུད་ལ་བླ་མའི་བྱིན་རླབས་ངེས་པར་འཇུག ། དེ་ལྟར་བསྟོད་པ་ཉིན་མོར་བྱེད་པའི་དཔལ། ། ཕན་བདེའི་འདབ་སྟོང་བཞད་པའི་དགེ་ལེགས་འདིས། །
སྒྲིབ་གཉིས་འཁྲུལ་པའི་མུན་རུམ་དྲུངས་ཕྱུང་ནས། ། ཡང་དག་ཡེ་ཤེས་སྣང་བ་ཐོབ་པར་ཤོག ། དེ་སྐད་དཔལ་ལྡན་ས་སྐྱ་པའི། ། རིང་ལུགས་འཛིན་བློ་དབྱངས་ཅན་གྲོགས། ། གང་དེས་དད་པའི་ཤུགས་འབྱུང་གིས། ། རྡོ་རྗེ་གདན་མཚུངས་ས་སྐྱར་སྦྱར།། །། སརྦ་མངྒ་ལཾ།། ༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།། PAGE * MERGEFORMAT 2 ངག་དབང་བསྟན་པའི་རྡོ་རྗེ། ས་སྐྱ་པ་ཆེན་པོ་ཀུན་དགའི་ཞབས་ལ་བསྟོད་ཅིང་གསོལ་བ་འདེབས་པ་དད་པའི་ས་བོན།
PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
