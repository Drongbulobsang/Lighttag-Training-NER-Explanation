གསུང་འབུམ། ངག་དབང་ཀུན་དགའ་བསོད་ནམས།
པོད ༢༥༨
ལྟུང་བཤགས་དང་བཟང་སྤྱོད་ཀྱི་དགེ་རྒྱུན་དང་ལོ་བྱུང་ངོ་ཅོག་ཏུ་མ་ཎི་དུང་རེ་རྣམས་ཆག་མེད་དུ་བཙུགས་པའི་ཐོ།
༄༅། །རིན་ཆེན་སྒང་གི་སྒྲུབ་པ་མོའི་སྡེར་ཚོགས་འདུ་འཚོག་བྱུང་རེས་བཞིན་ལྟུང་བཤགས་དང་བཟང་སྤྱོད་ཀྱི་དགེ་རྒྱུན་དང་ལོ་བྱུང་ངོ་ཅོག་ཏུ་མ་ཎི་དུང་རེ་རྣམས་ཆག་མེད་དུ་བཙུགས་པའི་ཐོ་བཞུགས།། ཨོཾ་སྭསྟི་སིདྡྷཾ། བླ་བྲང་རིན་ཆེན་སྒང་གི་སྒྲུབ་པ་མོའི་སྡེ་རྣམས་ཀྱིས་ངེས་དགོས། སྔ་མོར་ངེད་རང་གིས་ཉེར་ལྔའི་གུར་དྲག་སྐབས་འགྲེམ་རྒྱུའི་བྲིས་ཐང་ཆེ་བ་འགའ་སྤྱི་པར་སྦྱར་བའི་ཟླ་རེ་བཞིན་གུར་དྲག་གི་ཆོ་ག་གྲུབ་འཕྲལ་བཟང་སྤྱོད་ཚར་རེ་ཆག་མེད་དུ་འདོན་དགོས་པའི་དགེ་རྒྱུན་བཙུགས་པ་བཞིན། ད་རེས་ཀྱང་། འོ་སྐོལ་གྱི་བསྟན་པ་གཙོ་བོར་གྱུར་པའི་བྲིས་ཐང་གཉིས་ཀྱི་གཅིག་ནི་ལྷ་སའི་ཇོ་བོའི་བཞུགས་ཚུལ་གྱི་བཀོད་པ་ཡིན་ཞིང་། གཞན་དེ་དང་བྱམས་པ་གཙོ་བོར་གྱུར་པ་ལ་སངས་རྒྱས་རབ་བདུན་སོགས་འཁོར་སངས་རྒྱས་ཀྱི་སྐུ་གྲས་གཅིག་གིས་བསྐོར་བ་དང་། རྗེ་ས་སྐྱ་པ་ཆེན་པོ་གཙོ་བོར་གྱུར་པ་ལས་འདོད་ལྷ་དུ་མས་བསྐོར་བའི་བྲིས་ཐང་བྱིན་རླབས་ཅན་གཅིག རྗེ་ཀུན་དགའ་གྲོལ་མཆོག ཡངས་ཅན་མཁན་པོ་སངས་རྒྱས་རྒྱ་མཚོ།
མཁས་པའི་དབང་པོ་ཀླུ་སྒྲུབ་མཚན་ཅན་རྣམས་ལ་བརྒྱུད་པའི་བླ་མ་དང་འདོད་ལྷ་དུ་མས་བསྐོར་བ་སོགས་བྲིས་ཐང་བདུན་པོ་འདི་རྣམས། ཉེར་ལྔ་གུར་དྲག་གི་ཆོ་གའི་སྐབས་མཆོད་ཡུལ་གྱི་རྟེན་དུ་རྒྱུན་པར་འགྲེམ་རྒྱུ་ལ་སྤྱི་པར་སྦྱར་བ་ཡིན་པ་བཞིན། རྟ་ལོ་ཟླ་བ་དྲུག་པ་འདི་ནས་བཟུང་ཇི་སྲིད་བསྟན་པ་གནས་ཀྱི་བར་དུ་ཁྱེད་རང་སྒྲུབ་པ་མོའི་སྡེ་རྣམས་རིན་ཆེན་སྒང་དང་། ལྷ་ཁང་ཆེན་མོ་སོགས་སུ་འདུ་འཚོག་བྱེད་རེས་ཀྱི་ཆོས་སྤྱོད་གཞན་རྫོགས་མཚམས་སུ་ངེད་ཀྱི་སྒྲིབ་སྦྱོང་ལ་དམིགས་པའི་ལྟུང་བཤགས་ཚར་གསུམ་དང་། བཟང་སྤྱོད་ཚར་རེ་མ་ཆག་པ་རྒྱུན་དུ་བྱེད་དགོས་ཡིན་པ་དེའི་དོ་དམ་དབུ་བྱེད་མ་སུ་ཡིན་དང་། སྤྱི་པ་སོགས་རྒན་གྲྭ་རྣམས་ཀྱིས་ཁུར་ལེན། དཀོན་མཆོག་ཐུགས་ཞེས་མི་ཁྲེལ་བ་བྱེད་པ་སོ་སོ་ནས་ངེས་པའི་སྤང་བླང་འཛོལ་མེད་དང་། དེ་བཞིན་དུ་ལོ་རེ་བཞིན་ཟླ་བ་ལྔ་པའི་ཚེས་གཅིག་ནས་བཅུ་བདུན་ཚུན་ལ་སྒྲུབ་པ་མོའི་སྡེ་ཡོངས་རྫོགས་ཀྱིས་མ་ཎི་དུང་རེ་ལོ་རེ་བཞིན་སྒྲུབ་དགོས་པ་དེའི་ཆ་རྐྱེན་དུ། དུང་གསོགས་པའི་བར་ལ་སྔ་དྲོ་རེ་བཞིན་སྐྱ་འཇམ་རྡོར་བཅས། ཚུགས་གྲོལ་གཉིས་བར་སྐབས་སུ་ཉི་མ་ལྔ་རེའི་བར་རྣམས་སུ་མང་ཇ་རེ་རེ།
གྲོལ་ནས་སྒྲུབ་པ་མོ་རེ་ལ་ནས་ཁལ་རེའི་ཡོན་རྣམས་འགྲོ་ངེས་ཀྱི་ཕྱག་མཛོད་དམ་གཉེར་ཁང་ནས་ཞབས་ཏོག་དམར་འདོན་ནམ། ཡང་ན་ནས་སྟེངས་སུ་ཕབ་པའི་རྩིས་ཐོག་ནས་འགྲོ་ངེས་ཀྱི་ནས་ཕོན་ཆོད་མ་ལོ་རེ་བཞིན་ལས་ཚན་རྣམས་ལ་སྤྲད་པའི་དབུ་བྱེད་རྣམས་དང་། སྤྱི་བ་སོགས་གྲོས་བསྟུན་གྱིས་ཞབས་ཏོག་དམིགས་སུ་འགྲོ་ངེས་དགོས་རྒྱུ་ཡིན་པ། དེ་ཀའི་སྤང་བླང་གལ་ཆེ། ལེགས་བྱས་འདིས་མཚོན་དུས་གསུམ་དགེ་བའི་མཐུས། ། ཆོས་མེད་སྔགས་འཆང་ངག་དབང་ཀུན་བསོད་བདག ། དུས་འདིར་ཚེ་རིང་ནད་མེད་བསམ་དོན་འགྲུབ། ། ཚེ་འདི་འཕོས་འཕྲལ་བར་དོའི་སྣང་བ་དང་། ། བྲལ་ནས་མཁའ་སྤྱོད་མངོན་དགའ་བདེ་ལྡན་ཞིང་། ། གང་རུང་ཉིད་དུ་སྐད་ཅིག་ལ་སྐྱེས་ནས། །
རང་དོན་མཐར་ཕྱིན་སྤྲུལ་པ་དུ་མ་ཡིས། ། ས་སྐྱའི་བསྟན་པ་སྲིད་མཐར་རྒྱས་བྱེད་ཤོག ། དེ་དེ་བཞིན་དུ་གྱུར་ཅིག དེ་ལས་གཞན་དུ་ནམ་ཡང་མ་གྱུར་ཅིག ། སརྦ་མངྒ་ལཾ།། །། ༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།། PAGE * MERGEFORMAT 2 ཨ་མྱེས་ཞབས། ལྟུང་བཤགས་དང་བཟང་སྤྱོད་ཀྱི་དགེ་རྒྱུན་དང་ལོ་བྱུང་ངོ་ཅོག་ཏུ་མ་ཎི་དུང་རེ་ཆག་མེད་བཙུགས་པའི་ཐོ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
