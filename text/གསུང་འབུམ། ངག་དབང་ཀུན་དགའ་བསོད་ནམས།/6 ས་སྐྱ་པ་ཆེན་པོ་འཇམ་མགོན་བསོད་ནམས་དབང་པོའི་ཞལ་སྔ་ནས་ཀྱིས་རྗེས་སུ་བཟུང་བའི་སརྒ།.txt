གསུང་འབུམ། ངག་དབང་ཀུན་དགའ་བསོད་ནམས།
པོད ༦
ས་སྐྱ་པ་ཆེན་པོ་འཇམ་མགོན་བསོད་ནམས་དབང་པོའི་ཞལ་སྔ་ནས་ཀྱིས་རྗེས་སུ་བཟུང་བའི་སརྒ།
༄༅། །དྷརྨཱ་སྱ་སྭཱ་མི་ཤྲཱི་མནྶདྒུ་རེ་བྷྱསྶདྷརྨཱ་ཡ་ཐཱ་ཤཱུ་ཏ་སྱ་ན་ཡསྶུ་བྷ་གི་ཏ་གམྦྷི་ར་པུཥྚིཾ་དྷརྨཱ་སྶརྦ་ཀཱ་ཤ་སྱ་སུརྻ་ནཱ་མ་བི་ཧ་ར་ཏིསྨ། ༄༅། །ཆོས་ཀྱི་རྗེ་དཔལ་ལྡན་བླ་མ་དམ་པ་རྣམས་ལས་དམ་པའི་ཆོས་ཇི་ལྟར་ཐོབ་པའི་ཚུལ་ལེགས་པར་བཤད་པ་ཟབ་རྒྱས་ཆོས་ཀུན་གསལ་བའི་ཉིན་བྱེད་ལས་རྗེ་བཙུན་གྲུབ་པའི་འཁོར་ལོ་བསྒྱུར་བ་དཔལ་ས་སྐྱ་པ་ཆེན་པོ་འཇམ་མགོན་བསོད་ནམས་དབང་པོའི་ཞལ་སྔ་ནས་ཀྱིས་རྗེས་སུ་བཟུང་བའི་སརྒ་ཅེས་བྱ་བ་བཞུགས་སོ། ། རྒྱ་གར་སྐད་དུ། དྷརྨཱ་སྱ་སྭཱ་མི་ཤྲཱི་མནྶདྒུ་རེ་བྷྱསྶདྷརྨཱ་ཡ་ཐཱ་ཤཱུ་ཏ་སྱ་ན་ཡསྶུ་བྷ་གི་ཏ་གམྦྷི་ར་པུཥྚིཾ་དྷརྨཱ་སྶརྦ་ཀཱ་ཤ་སྱ་སུརྻ་ནཱ་མཿ བོད་སྐད་དུ། ཆོས་ཀྱི་རྗེ་དཔལ་ལྡན་བླ་མ་དམ་པ་རྣམས་ལས་དམ་པའི་ཆོས་ཇི་ལྟར་ཐོབ་པའི་ཚུལ་ལེགས་པར་བཤད་པ་ཟབ་རྒྱས་ཆོས་ཀུན་གསལ་བའི་ཉིན་བྱེད་ཅེས་བྱ་བ། རྗེ་བཙུན་བླ་མ་བཀའ་དྲིན་ཅན་རྣམས་ཀྱི་ཞབས་ལ་གུས་པས་ཕྱག་འཚལ་ཞིང་སྐྱབས་སུ་མཆིའོ། ། ཚེ་རབས་ཐམས་ཅད་དུ་རྗེས་སུ་གཟུང་དུ་གསོལ། སྔོན་ཚེ་གྲངས་མེད་བསྐལ་པའི་དུས་ནས་ཡན་ལག་བདུན་ལྡན་སྐུ་བརྙེས་ཀྱང་། ། གདུལ་བྱ་དྲང་ཕྱིར་འཕགས་པའི་ཡུལ་དུ་མཛད་པ་བཅུ་གཉིས་སྟོན་མཛད་པའི། །
ལྷ་མིའི་མགོན་པོ་ཟས་གཙང་སྲས་དང་དེས་གསུངས་ལུང་རྟོགས་དམ་པའི་ཆོས། ། རྒྱལ་སྲས་བསྟན་འཛིན་དགེ་འདུན་ཚོགས་ལ་བྱང་ཆུབ་བར་དུ་སྐྱབས་སུ་མཆི། ༡ ། རྒྱལ་བས་གསུངས་པའི་མདོ་དང་སྔགས་ཀྱི་བཀའ། ། མཁའ་མཉམ་གདུལ་བྱའི་དོན་དུ་བསྡུད་མཛད་པའི། ། གསང་བའི་བདག་དང་དགྲ་བཅོམ་བྱང་སེམས་ཚོགས། ། རིམ་པར་བྱོན་པ་རྣམས་ལ་བདག་ཅག་དད། ༢ ། རྒྱུ་དང་འབྲས་བུའི་ཐེག་པའི་གསུང་རབ་ཀྱི། ། དགོངས་པ་རང་དབང་འགྲེལ་བའི་སྐྱེས་ཆེན་མཆོག །
འཕགས་ཡུལ་མཛེས་པར་བྱེད་པའི་འགྲོ་བའི་གཉེན། ། པཎ་གྲུབ་དབང་པོ་དེ་དག་ཕྱག་གི་གནས། ༣ ། བོད་ཡུལ་མཐའ་འཁོབ་མུན་པའི་གླིང་ཆེན་པོར། ། དམ་ཆོས་ཉི་མས་ཀུན་ཏུ་གསལ་མཛད་པའི། ། འཇིག་རྟེན་མིག་གྱུར་སྒྲ་བསྒྱུར་ལོ་པཎ་རྣམས། ། བཀའ་དྲིན་དྲན་པས་ཡང་ཡང་ཕྱག་བགྱི་འོ། ༤ ། གངས་ཅན་ལྗོངས་འདིར་མདོ་སྔགས་ཕྱོགས་རེ་བའི། ། བསྟན་འཛིན་མང་ཡང་ཡོངས་རྫོགས་བསྟན་པའི་བདག །
འཇམ་པའི་དབྱངས་དང་མཐུ་སྟོབས་མགོན་པོ་ཡིས། ། མངོན་སུམ་རྗེས་བཟུང་ས་སྐྱའི་བླ་ཆེན་རྒྱལ། ༥ ། དེ་སྲས་ཐམས་ཅད་མཁྱེན་པ་བསོད་ནམས་རྩེ། ། བོད་ཡུལ་རྡོར་འཛིན་གཙུག་རྒྱན་གྲགས་པའི་མཚན། ། ཐུབ་དབང་གཉིས་པ་ས་སྐྱ་པཎ་ཆེན་དང་། ། དཔལ་ལྡན་འཕགས་པའི་ཡོན་ཏན་བསམ་བཞིན་འདུད། ༦ ། དེ་ལྟའི་སྐྱེས་ཆེན་རྣམས་ཀྱི་བསྟན་པའི་རྒྱུན། ། སྙིགས་མའི་དུས་འདིར་ཆེས་ཆེར་གསལ་བ་ལ། །
གཞན་དང་མཚུངས་པ་མེད་པའི་མཛད་པ་ཅན། ། སྔགས་འཆང་ཀུན་དགའ་རིན་ཆེན་གཙུག་ན་མཛེས། ༧ ། གང་སྐུ་ཉི་མ་འབུམ་གྱི་གཟི་འབར་ཞིང་། ། དེ་གསུང་ལུགས་གཉིས་འདོད་པ་འཇོ་བ་ཅན། ། ཁྱོད་ཐུགས་བྱིས་པའི་བློ་ཡིས་དཔག་དཀའ་བའི། ། གྲུབ་མཆོག་དབང་པོའི་མཚན་གྱིས་བདག་སྐྱོངས་ཤིག ༨ ། སྙིགས་དུས་དམུ་རྒོད་འདུལ་དཀའི་སེམས་ཅན་རྣམས། ། འཇམ་དེས་ཞི་བ་ཆེན་པོའི་འཕྲིན་ལས་ཀྱིས། །
འདུལ་མཁས་ཇི་མཛད་བསྟན་འགྲོའི་དོན་གྱུར་པའི། ། ཡབ་རྗེ་སྦས་པའི་སངས་རྒྱས་གང་དེས་སྲུངས། ༩ ། དུས་གསུམ་རྒྱལ་བ་ཀུན་གྱི་སྤྱི་གཟུགས་མཆོག ། མཆོག་དང་ཐུན་མོང་དངོས་གྲུབ་སྩོལ་བའི་ལྷ། ། ལྷ་མཆོག་དཀྱིལ་འཁོར་གཙོ་བོ་རིགས་བརྒྱའི་བདག ། བདག་གི་སྐྱབས་གཅིག་རྗེ་བཙུན་མུས་པར་འདུད། ༡༠ ། གཞན་ཡང་རྒྱལ་བའི་བསྟན་པ་གཅེས་འཛིན་པའི། ། འགྲོ་ཀུན་དགའ་མཛད་དོན་གཉིས་ལྷུན་གྲུབ་དང་། །
སྦྱིན་སོགས་ཕར་ཕྱིན་སྤྱོད་པ་མཐར་སོན་པའི། ། སྙན་པའི་གྲགས་པ་གསལ་དེ་བསྔགས་པར་འོས། ༡༡ ། ཟབ་ཡངས་མན་ངག་ཀུན་ལ་དབང་ཕྱུག་པའི། ། རིམ་གཉིས་ཏིང་འཛིན་ཟབ་མོར་རབ་བརྟན་དང་། ། ངག་དབང་ལྷ་དང་དབྱེར་མེད་ཐམས་ཅད་མཁྱེན། ། ཆོས་ཀྱི་གྲགས་པ་སྲིད་ན་གསལ་དེ་བསྔགས། ༡༢ ། དེ་སོགས་རྩ་རྒྱུད་བླ་མའི་བཀའ་དྲིན་ལས། ། དམ་ཆོས་ཐོས་ཚུལ་ལེགས་པར་བཤད་པའི་གཏམ། །
ཟབ་རྒྱས་ཆོས་ཀུན་གསལ་བའི་ཉིན་བྱེད་འདི། ། འཆད་པར་འགྱུར་གྱི་དོན་གཉེར་དགའ་བས་ཉོན། ༡༣ ། འདིར་སྐལ་བ་དང་ལྡན་པའི་སྐྱེས་བུ་རྣམས་ཤིན་ཏུ་རྙེད་པར་དཀའ་བའི་དལ་འབྱོར་གྱི་མི་ལུས་རིན་པོ་ཆེ་ལན་ཅིག་ཙམ་ཐོབ་པའི་དུས་འདིར། རང་དང་ཕ་མ་རིགས་དྲུག་གིས་བསྡུས་པའི་སེམས་ཅན་ཐམས་ཅད་རྣམ་པར་གྲོལ་བ་རིན་པོ་ཆེའི་གླིང་དུ་ཕྱིན་པར་བྱེད་པའི་ཐབས་ལ་དུས་འཁོར་མོ་ཡུག་ཏུ་འབད་པར་བྱ་དགོས་པ་ཡིན་ཏེ། ཇི་སྐད་དུ། མི་ཡི་གྲུ་ལ་བརྟེན་ནས་ནི། ། སྡུག་བསྔལ་ཆུ་བོ་ཆེ་ལས་སྒྲོལ། ། གྲུ་འདི་ཤིན་ཏུ་རྙེད་དཀའ་བས། ། རྨོངས་པ་དུས་སུ་གཉིད་མ་ལོག །
ཅེས་གསུངས་པས་སོ། ། ཇི་ལྟར་འབད་པར་བྱ་བའི་ཚུལ་ཡང་། ཆོས་མངོན་པ་ལས། ཚུལ་གནས་ཐོས་དང་བསམ་ལྡན་པས། ། བསྒོམ་པ་ལ་ནི་རབ་ཏུ་སྦྱོར། ། ཞེས་གསུངས་པ་ལྟར་ཐོག་མ་ཉིད་དུ་ལེགས་པའི་ཡོན་ཏན་ཐམས་ཅད་ཀྱི་གཞིར་གྱུར་པ་ལྷག་པ་ཚུལ་ཁྲིམས་ཀྱི་བསླབ་པ་རིན་པོ་ཆེ་ལ་གནས་དགོས་པ་ཡིན་པ་ལས། ཚུལ་ཁྲིམས་དེ་ཡང་། རྒྱུད་རྡོ་རྗེ་རྩེ་མོ་ལས། སོ་སོར་ཐར་དང་བྱང་ཆུབ་སེམས། ། རིག་འཛིན་རང་གི་ངོ་བོ་འོ། །
ཞེས་དང་། བདེ་མཆོག་གི་གཞུང་ལས། གོང་ནས་གོང་མའི་སྡོམ་པ་ནི། ། བུ་ཁྱོད་ཀྱིས་ནི་གཟུང་བྱ་སྟེ། ། གྲོལ་བའི་རྒྱུ་ནི་དེ་ལས་གཞན། ། ཐབས་ནི་ཅུང་ཟད་ཡོད་མ་ཡིན། ། ཞེས་གསུངས་པ་ལྟར་གཞི་སྡོམ་པ་གསུམ་ཐོབ་ལ་མ་ཉམས་པར་བྱས་ནས། དེའི་འོག་ཏུ་བརྒྱུད་པ་དྲི་མ་མེད་པ་ལས་འོངས་པའི་གསུང་རབ་རྣམ་པར་དག་པའི་ཚིག་དོན་རྣམས། ཐོས་པ་དང་བསམ་པ་དང་བསྒོམ་པའི་ཚུལ་ལ་བརྩོན་འགྲུས་དང་ནན་ཏན་སྙིང་པོར་བགྱིད་པའི་སྒོ་ནས་དལ་འབྱོར་གྱི་རྟེན་ལན་ཅིག་ཙམ་ཐོབ་པ་འདི་དོན་ཡོད་པར་བྱ་དགོས་པ་ལས། བདག་ཅག་གིས་ཡོངས་འཛིན་དམ་པ་རྣམས་ཀྱི་ཞབས་ཀྱི་པདྨོ་ལ་གཏུགས་ཏེ་དམ་པའི་ཆོས་ཀྱི་བདུད་རྩི་ཇི་ལྟར་ཐོས་པའི་ཚུལ་མདོ་ཙམ་ཞིག་བརྗོད་ན།
གང་གི་ཞལ་གྱི་དཀྱིལ་འཁོར་མཐོང་ཙམ་གྱིས། ། འགྲོ་ཀུན་དབང་དུ་བསྡུ་བའི་མཐུ་སྟོབས་ཅན། ། པདྨ་འབྱུང་གནས་དུས་མཐར་དགེ་སློང་ཚུལ། ། གྲུབ་མཆོག་བསོད་ནམས་དབང་པོར་སྙིང་ནས་འདུད། ། ཅེས་པའི་བསྟོད་ཡུལ་དམ་པར་གྱུར་པ་བདག་ཅག་གི་འདྲེན་མཆོག ། ས་གསུམ་གྱི་བླ་མ་དཔལ་ས་སྐྱ་པ་ཆེན་པོ་འཇམ་པའི་དབྱངས་བྱམས་པ་དཔལ་ངག་དབང་བསོད་ནམས་དབང་པོ་གྲགས་པ་རྒྱལ་མཚན་དཔལ་བཟང་པོ་བའི་དྲུང་དུ། རང་ལོ་བཅུ་བཞིར་སླེབས་པ་འཕགས་པའི་ཡུལ་ན་ཐུན་མོང་ཞེས་གྲགས་པ་ལྕགས་ཕོ་ཁྱིའི་ལོ་དབོ་ཟླ་བའི་ཡར་ངོའི་གྲལ་ཚེས་བཅུ་བཞིའི་ཉིན་དཔལ་ས་སྐྱའི་དབུ་རྩེ་རྙིང་མར་བསྟན་པའི་རྩ་བ་སོ་སོར་ཐར་པ་དགེ་བསྙེན་དང་དགེ་ཚུལ་གྱི་སྡོམ་པ་རྣམ་པར་དག་པ་ཐོབ་པའི་བརྒྱུད་པ་ནི། ཡང་དག་པ་རྫོགས་པའི་སངས་རྒྱས་ཤཱཀྱ་ཐུབ་པའི་དབང་པོ། ཤཱི་རི་པུ་ཏྲ།་་་་་ རྒྱལ་པོའི་ཁབ་ཤིང་ཐག་ཅན་དུ་འཁྲུངས་པ།
སྲས་སྒྲ་གཅན་འཛིན།་་་་་ གྲོང་ཁྱེར་སེར་སྐྱར། བྲམ་ཟེ་སྒྲ་གཅན་འཛིན།་་་་་ རཱ་ཌར་འཁྲུངས་པའི་ས་ར་ཧ་ཡིན། འཕགས་པ་ཀླུ་སྒྲུབ།་་་་་ ལྷོ་ཕྱོགས་བཻ་ཏའི་ཡུལ། གུ་ཎ་མི་ཊ།་་་་་ འདིས་དབུ་མ་རྩ་ཤེས་ལ་འགྲེལ་པ་མཛད། རིན་ཆེན་བཤེས་གཉེན།་་་་་ ལམ་འབྲས་ཀྱི་ལོ་རྒྱུས་སུ་དྷརྨཱ་མི་ཏྲར་བཤད།
དཔལ་ལྡན་ཆོས་སྐྱོང་།་་་་་ ཟླ་བའི་གྲོང་དུ་འཁྲུངས་པའི་བི་རུ་པ་ཡིན། གུ་ཎ་པ་རི། ཆོས་ཀྱི་ཕྲེང་བ། འབྱུང་གནས་སྦས་པ།་་་་་ དྲན་པ་ཉེར་བཞག་ཕྱིས་འགྱུར་གྱི་པཎྚི་ཏ། པཎྜི་ཏ་ཆེན་པོ་ཤཱཀྱ་ཤྲཱི།་་་་་ ཁ་ཆེ་ཁྲི་བརྟན་གྱི་གྲོང་ཁྱེར་སྲ་ལྭ་རང་རར་འཁྲུངས་པ། ས་སྐྱ་པཎྜི་ཏ་ཆེན་པོ། ཁང་སྟོན་འོད་ཟེར་རྒྱལ་མཚན།
ཆོས་རྗེ་མཉམ་མེད་པ། སྔགས་འཆང་གཟུངས་དཔལ། ཆོས་རྗེ་དགེ་བཟང་པ། ཆོས་རྗེ་ཨཱ་ནནྡ་པ། གྲུབ་ཆེན་ཆོས་ཀྱི་རིན་ཆེན། སེམས་དཔའ་ཆེན་པོ་བརྩོན་འགྲུས་རྒྱ་མཚོ། ཆོས་རྗེ་ཆོས་རྒྱལ་དཔལ་འབྱོར། མཁན་ཆེན་ནམ་མཁའ་དབང་ཕྱུག དཔལ་ས་སྐྱ་པ་ཆེན་པོ་འཇམ་མགོན་གྲུབ་པའི་འཁོར་ལོ་བསྒྱུར་བ་བསོད་ནམས་དབང་པོ། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ།་་་་་
དུས་ཕྱིས་དཔལ་ས་སྐྱའི་སྡེ་བསྟན་པ་གདུང་བརྒྱུད་དང་བཅས་པའི་ཁུར་འདི་མི་བྱ་བ་མཐུ་མེད་བྱུང་བ་ནས། དགེ་ཚུལ་དང་ཚངས་སྤྱོད་དགེ་བསྙེན་གྱི་བསླབ་པ་འབུལ་ཚོགས་བགྱིས་ཏེ་ཡོངས་རྫོགས་དགེ་བསྙེན་རྡོ་རྗེ་འཛིན་པའི་མིང་བཏགས་ཙམ་དུ་གནས་པ་ལགས། ། ཡང་ན་ཁ་ཆེ་པཎ་ཆེན་གྱི་རྗེས་སུ། མཁན་ཆེན་རྡོ་རྗེ་དཔལ། མཁན་ཆེན་འོད་ཟེར་དཔལ། མཁན་ཆེན་བསོད་ནམས་དཔལ། མཁན་ཆེན་བཀྲས་ཚུལ། ཤར་པ་ཡེ་རྒྱལ། ངོར་ཆེན་ཀུན་བཟང་། བྱམས་ཆེན་རབ་འབྱམས་པ།
འཇམ་དབྱངས་ཀུན་དགའ་ཆོས་བཟང་། སྤྱན་སྔ་ངག་དབང་ཆོས་གྲགས། གྲུབ་མཆོག་བསོད་ནམས་དབང་པོ། དེས་བདག་ལའོ། ། ཡང་རྗེ་དེ་ཉིད་ཀྱི་དྲུང་དུ། དབུ་སེམས་ཀྱི་ལུགས་ལས་ཁྱད་པར་དུ་འཕགས་པའི་རྒྱུད་པ་གཉིས་ལྡན་གྱི་ཆོ་གའི་སེམས་བསྐྱེད་ཀྱི་སྡོམ་པ་ཐོབ་ནས། དེའི་ཡིག་ཆ་རྗེ་དཀོན་མཆོག་ལྷུན་གྲུབ་ཀྱིས་མཛད་པའི་ལུང་ཡང་ནོས་སོ། ། དབང་གི་སྐོར་ལ། ཐོག་མར་གྲུབ་ཆེན་ཛཱེ་ཏ་རིའི་ལུགས་ཀྱི་མགོན་པོ་ཚེ་དཔག་མེད་ལྷ་དགུའི་དཀྱིལ་འཁོར་དུ་དབང་བསྐུར་བ་ཐོབ་པའི་རྒྱུད་པ་ནི། ཚེ་དཔག་མེད།
སློབ་དཔོན་སྙིང་པོའི་ཞབས། ཛེ་ཏ་རི་དགྲ་ལས་རྣམ་རྒྱལ། སློབ་དཔོན་བྱང་ཆུབ་བཟང་པོ། ཏིང་ངེ་འཛིན་བཟང་པོ། རྡོ་རྗེ་གདན་པ། བ་རི་ལོ་ཙཱ་བ། བླ་མ་ས་སྐྱ་པ་ཆེན་པོ། བླ་ཆེན་བསོད་ནམས་རྩེ་མོ། རྗེ་བཙུན་གྲགས་པ་རྒྱལ་མཚན། ས་སྐྱ་པཎྜི་ཏ།
ཤར་པ་རྡོ་རྗེ་འོད་ཟེར། བླ་མ་བཀྲ་ཤིས་འོད་ཟེར། ཨེ་པ་འཁོན་སྟོན། བླ་མ་འཇམ་དབྱངས་ཆེན་པོ། བྱང་སེམས་རྒྱལ་ཡེ། གྲགས་པ་དཔལ། སྲུ་ལུང་པ་ཀུན་སྨོན། བྲག་ཕུག་པ་བློ་གྲོས་བརྟན་པ། བླ་མ་དཔལ་ལྡན་ཚུལ་ཁྲིམས། ཆོས་རྗེ་ཡེ་ཤེས་རྒྱལ་མཚན།
རྗེ་བཙུན་ཀུན་དགའ་བཟང་པོ། ཆོས་རྗེ་དཔལ་ལྡན་རྡོ་རྗེ། ཡོངས་འཛིན་དཀོན་མཆོག་འཕེལ། ས་ལོ་འཇམ་པའི་རྡོ་རྗེ། སྙིགས་དུས་ཀྱི་བསྟན་པའི་གསལ་བྱེད་ཆེན་པོ་སྔགས་འཆང་ངག་གི་དབང་པོ་ཀུན་དགའ་རིན་ཆེན། གྲུབ་མཆོག་བསོད་ནམས་དབང་པོ། དེས་བདག་ལའོ། ༈ །ཡང་ན་ངོར་ཆེན་མུས་ཆེན་སེམས་དཔའ་ཆེན་པོ་དཀོན་མཆོག་རྒྱལ་མཚན། རྗེ་ཀུན་དགའ་དབང་ཕྱུག ཡོངས་འཛིན་མན་སྔར་བཞིན་ནོ།
༈ །ཡང་མ་གཅིག་གྲུབ་པའི་རྒྱལ་མོ་ལུགས་ཀྱི་ཚེ་དཔག་མེད་ཀྱི་དབང་བཞི་བྱིན་རླབས་ཀྱི་ཚུལ་དུ་བསྐུར་བ་ཐོབ་པའི་རྒྱུད་པ་ནི། ཚེ་དཔག་མེད། མ་གཅིག་གྲུབ་པའི་རྒྱལ་མོ། ཏི་པུ་པ། རས་ཆུང་བ། མི་ལ་རས་པ། དྭགས་པོ་ལྷ་རྗེ། ཐ་ཙ་བ། འབྲི་གུང་པ། སྤྱན་སྔ་བ།
ཡང་དགོན་པ། སྤྱན་སྔ་རིན་ཆེན་ལྡན། རྗེ་ཟུར་ཕུག་པ། འབའ་ར་བ་རྒྱལ་མཚན་དཔལ། ཆོས་རྗེ་བདེ་ལེགས་རིན་ཆེན། ཀུན་དགའ་དཔལ་བཟང་། དབུ་མ་པ་དཔལ་ལྡན་བཟང་པོ། དྲིན་ཆེན་དཔལ་ལྡན་མགོན་པོ། རྗེ་སངས་རྒྱས་རིན་ཆེན། ས་ལོ་ཐམས་ཅད་མཁྱེན་པ།
སྔགས་འཆང་ཆོས་ཀྱི་རྒྱལ་པོ། གྲུབ་མཆོག་བསོད་ནམས་དབང་པོ། དེས་བདག་ལའོ། ༈ །ཡང་བླ་མེད་རྡོ་རྗེ་ཐེག་པའི་སྨིན་བྱེད་ཀྱི་ཐོག་མ་རྗེ་བཙུན་ས་སྐྱ་པའི་ཡབ་ཆོས་ལྷད་མེད་དཔལ་རྡོ་རྗེ་གཞོན་ནུའི་རྡུལ་ཚོན་གྱི་དཀྱིལ་འཁོར་དུ་དབང་བཀའ་རྣམ་པར་དག་པ་སྨིན་རྒྱས་སུ་ཐོབ་པའི་རྒྱུད་པ་ནི། ཆོས་སྐུ་ཀུན་ཏུ་བཟང་པོ། ལོངས་སྐུ་རྡོ་རྗེ་སེམས་དཔའ། སྤྲུལ་སྐུ་པདྨ་འབྱུང་གནས། འཁོན་ཀླུའི་དབང་པོ། འཁོན་རྡོ་རྗེ་རིན་ཆེན། འཁོན་ཤེས་རབ་ཡོན་ཏན།
འཁོན་རྡོ་རྗེ་གཙུག་ཏོར། འཁོན་དགེ་སྐྱབས། འཁོན་དགེ་མཐོང་། འཁོན་སྟོན་བལ་པོ། འཁོན་ཤཱཀྱ་བློ་གྲོས། འཁོན་ཤེས་རབ་ཚུལ་ཁྲིམས། འཁོན་དཀོན་མཆོག་རྒྱལ་པོ། བླ་མ་ས་སྐྱ་པ་ཆེན་པོ། སློབ་དཔོན་བསོད་ནམས་རྩེ་མོ། རྗེ་བཙུན་གྲགས་པ་རྒྱལ་མཚན།
ཆོས་རྗེ་ས་པཎ། ཆོས་རྒྱལ་འཕགས་པ། ཁ་འུབ་པ་འོད་ལྡན་དཔལ། བུ་ལུང་པ་ཀུན་དགའ་རྡོ་རྗེ། ལོ་ཙཱ་བ་མཆོག་ལྡན་ལེགས་པའི་བློ་གྲོས། དགའ་ལྡན་པ་ཀུན་བསོད། གན་པ་རིན་རྒྱལ། བླ་མ་དམ་པ་བསོད་ནམས་རྒྱལ་མཚན། བླ་ཆེན་ཀུན་རྒྱལ། ཐེག་ཆེན་ཀུན་བཀྲས།
འཇམ་དབྱངས་ནམ་མཁའ་རྒྱལ་མཚན། བདག་ཆེན་རྒྱ་དཀར་ཤེས་རབ་རྒྱལ་མཚན། ས་ལོ་འཇམ་པའི་རྡོ་རྗེ། སྔགས་འཆང་ཆོས་ཀྱི་རྒྱལ་པོ། གྲུབ་མཆོག་བསོད་ནམས་དབང་པོ། དེས་བདག་ལའོ། ༈ །ཡང་ན་ཆོས་རྗེ་བསོད་ནམས་རྒྱལ་མཚན་གྱི་རྗེས་སུ། བླ་མ་དཔལ་ལྡན་ཚུལ་ཁྲིམས། རྡོ་རྗེ་འཆང་ཀུན་དགའ་བཟང་པོ། པཎྜི་ཏ་གྲགས་པ་རྒྱལ་མཚན།
ཆོས་རྗེ་གློ་བོ་མཁན་ཆེན་བསོད་ནམས་ལྷུན་གྲུབ། ས་ལོ་ཆེན་པོ་མན་གོང་དང་འདྲ། ཡང་ན་རྗེ་བཙུན་པ། གན་པ་སྟོན་དར། གན་པ་ཆོས་རྒྱལ། གན་པ་རིན་རྒྱལ། ཆོས་རྗེ་བླ་མ་དམ་པ། བླ་མ་དཔལ་ལྡན་ཚུལ་ཁྲིམས། རྡོ་རྗེ་འཆང་ཀུན་དགའ་བཟང་པོ་མན་གོང་དང་འདྲ། ཡང་ན་རྗེ་ས་པཎ།
གློ་བོ་ལོ་ཙཱ་བ། འཕགས་པ། མཆོག་ལྡན། དགའ་ལྡན་པ་ཀུན་བསོད། གན་པ་རིན་རྒྱལ་མན་འདྲའོ། ། ཕུར་པ་རྩ་དུམ་གྱི་རྒྱུད་ཆོས་རྗེ་ས་སྐྱ་པཎྜི་ཏའི་འགྱུར། དཀྱིལ་མཆོག་ལས་རིམ་སློབ་དཔོན་པདྨས་མཛད་པ་དེ་ཉིད་དང་མཉམ་ཛྙཱ་ན་ཀུ་མཱ་རས་བསྒྱུར་བ། སྒྲུབ་ཐབས་བཀླགས་པས་དོན་གྲུབ། ས་ཆེན་གྱིས་མཛད་པའི་སྒྲུབ་ཐབས། ཕུར་པའི་སྒྲུབ་ཐབས་ཚིགས་བཅད་མ་རྗེ་བཙུན་པས་མཛད་པར་གྲགས་པ་རྣམས་ཐོས།
༈ །དཔལ་ཀྱཻ་རྡོ་རྗེ་མན་ངག་ལུགས་ཀྱི་རྡུལ་ཚོན་གྱི་དཀྱིལ་འཁོར་དུ་དབང་བསྐུར་བ་ཐོབ་པའི་རིང་རྒྱུད་ནི། སྤྱི་དང་འདྲ་ལ། ས་སྐྱ་པའི་གདུང་རྒྱུད་བར་ལ་མ་ཆད་པའི་ཉེ་རྒྱུད་ནི། རྡོ་རྗེ་འཆང་། བདག་མེད་མ། བིརྺ་པ། བླ་མ་ས་སྐྱ་པ་ཆེན་པོ། སློབ་དཔོན་བསོད་ནམས་རྩེ་མོ། རྗེ་བཙུན་གྲགས་པ། ས་སྐྱ་པཎྜི་ཏ།
ཆོས་རྒྱལ་འཕགས་པ། བླ་མ་བདག་ཉིད་ཆེན་པོ་བཟང་པོ་དཔལ། བླ་ཆེན་ཀུན་རྒྱལ། ཐེག་ཆེན་རིན་པོ་ཆེ། འཇམ་དབྱངས་ནམ་མཁའ་རྒྱལ་མཚན། རྒྱ་དཀར་ཤེས་རབ་རྒྱལ་མཚན། ས་ལོ་འཇམ་པའི་རྡོ་རྗེ། སྔགས་འཆང་ཆོས་ཀྱི་རྒྱལ་པོ། གྲུབ་མཆོག་བསོད་ནམས་དབང་པོ། ། དེས་བདག་ལའོ།
༈ །ནང་ཟབ་མོ་ལུས་ཀྱི་དཀྱིལ་འཁོར་དུ་དབང་བསྐུར་བ་ལན་གཉིས་ཐོབ་པའི་བརྒྱུད་པ་ནི་གསུང་ངག་དང་འདྲ་བས་འོག་ནས་འབྱུང་བ་ལྟར་ཡིན་ལ། ༈ །རྗེ་བཙུན་རྡོ་རྗེ་བདག་མེད་མ་ལྷ་མོ་བཅོ་ལྔའི་དཀྱིལ་འཁོར་དུ་དབང་བསྐུར་བ་ཐོབ་པའི་བརྒྱུད་པ་ནི། རྡོ་རྗེ་འཆང་། བདག་མེད་མ། བིརྺ་པ། ནག་པོ་པ། ཌ་མ་རུ་པ། ཨ་ཝ་དྷུ་ཏི་པ། ག་ཡ་དྷ་ར། འབྲོག་མི་ཤཱཀྱ་ཡེ་ཤེས།
བླ་མ་སེ་མཁར་ཆུང་བ། ཞང་དགོན་པ་བ། བླ་མ་ས་སྐྱ་པ་ཆེན་པོ། བླ་མ་ནེ་ཚེ་སྦལ་སྟོན། སློབ་དཔོན་བྱེ་བ་ལུང་པ། བླ་མ་ཤེས་རབ་གྲགས། གནམ་བ་འཕར་ཆོས་ཤེས། མངོན་པ་་་་་་དབུ་དཀར་བ། དབང་ཕྱུག་བརྩོན་འགྲུས། དེ་ལ་འཕགས་པ་རིན་ཆེན་དང་།
པཎྜི་ཏ་རྡོ་རྗེ་ཤེས་རབ། དེ་གཉིས་ཀ་ལ་ཞང་དཀོན་མཆོག་དཔལ། དེ་ལ་ཆོས་རྗེ་བྲག་ཕུག་པ། དེ་ལ་བླ་མ་དམ་པ་དང་། རི་ཁྲོད་པ་གཉིས་ཀས་གསན། དེ་གཉིས་ཀ་ལ་བླ་མ་དཔལ་ལྡན་ཚུལ་ཁྲིམས། དེ་ལ་ཆོས་རྗེ་ཤར་པ་དང་། གྲུབ་ཆེན་བུདྡྷ་བ་གཉིས་ཀས་གསན། དེ་གཉིས་ཀ་ལ་བླ་མ་རྡོ་རྗེ་འཆང་། དེ་ལ་སེམས་དཔའ་ཆེན་པོ།
དེ་གཉིས་ཀ་ལ་རྗེ་བཙུན་དམ་པ་ཀུན་དགའ་དབང་ཕྱུག་པ་དང་། ཀུན་མཁྱེན་བསོད་ནམས་སེང་གེ དེ་གཉིས་ཆར་ལ་འདྲེན་མཆོག་ཆོས་ཀྱི་རྒྱལ་པོ་དཀོན་མཆོག་འཕེལ། ས་ལོ་ཆེན་པོ། སྔགས་འཆང་ཆོས་ཀྱི་རྒྱལ་པོ། གྲུབ་མཆོག་བསོད་ནམས་དབང་པོ། དེས་བདག་ལའོ། ། ཡང་ན་འདྲེན་མཆོག རྗེ་དཀོན་མཆོག་ལྷུན་གྲུབ། སྔགས་འཆང་ཆེན་པོ་མན་འདྲའོ། །
ཡང་ན་མངོན་པ་བ། འཕགས་པ། སྒང་སྟོན་ཤེས་རབ་འབུམ། དཀར་པོ་བྲག་པ། བླ་མ་དཔལ་ལྡན་པ་མན་ཆད་གོང་དང་འདྲའོ། ༈ །ཡང་ཆོས་རྗེ་དེ་ཉིད་ཀྱི་དྲུང་དུ། མདོ་རྒྱུད་ཐམས་ཅད་ཀྱི་བཅུད་ཕྱུང་བ་གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་གདམས་ངག་ཡོངས་སུ་རྫོགས་པ་ལེགས་པར་ཐོབ་པའི་ཆོས་ཀྱི་རྣམ་གྲངས་ལ། ཐོག་མར་སྔོན་འགྲོ་སྣང་བ་གསུམ་གྱི་ཁྲིད་དང་རྗེས་སུ་འབྲེལ་བར་བརྒྱུད་པའི་རྣམ་ཐར་རྣམས་ཐོས་པ་ལ། རྗེ་བཙུན་གྱིས་མཛད་པའི་བླ་མ་རྒྱ་བོད་ཀྱི་ལོ་རྒྱུས། བོད་ཀྱི་ལོ་རྒྱུས་རྒྱས་པ་དམར་གྱིས་མཛད་པ།
ས་ཆེན་གྱི་རྣམ་ཐར་རྗེ་བཙུན་གྱིས་མཛད་པ། རྗེ་རྩེ་མོའི་རྣམ་ཐར་ཚངས་སྤྱོད་མ་དང་། ཁྱོད་ཉིད་མ་མཆན་མ་རྗེ་པས་མཛད་པ། རྗེ་བཙུན་གྱི་རྣམ་ཐར་མནལ་ལམ་མ་སྦལ་སྟོན་གྱིས་མཛད་པ་དང་། ཆོས་རྗེ་ས་པཎ་གྱིས་མཛད་པ་གཉིས། རྗེ་ས་པཎ་གྱི་རྣམ་ཐར་འཕགས་པས་མཛད་པ་དང་། ལྷོ་པ་རིན་ཆེན་དཔལ་གྱིས་མཛད་པ། འཕགས་པའི་རྣམ་ཐར་ཤར་ཆེན་ཡེ་ཤེས་རྒྱལ་མཚན་གྱིས་མཛད་པ་དང་། བྱང་གཞོན་བོ་དྷི་ཀུ་མ་རས་མཛད་པ། ཚོགས་བསྒོམ་པའི་རྣམ་ཐར་དང་ཉན་ཆེན་པའི་རྣམ་ཐར་བར་སྟོན་གྱིས་མཛད་པའི་ལོ་རྒྱུས་ལས་བཏུས་པ།
ཉན་ཆེན་པའི་རྣམ་ཐར་དཀར་པོ་བྲག་པས་མཛད་པ། ཞང་པའི་རྣམ་ཐར་དཔལ་ལྡན་པས་མཛད་པ། བྲག་ཕུག་པའི་རྣམ་ཐར་རི་ཁྲོད་པས་མཛད་པ། བླ་མ་དམ་པའི་རྣམ་ཐར་དཔལ་ལྡན་པས་མཛད་པ་དང་། ཀརྨ་བྱམས་ཆོས་པས་མཛད་པ་ཁ་སྐོང་དང་བཅས་པ། རི་ཁྲོད་པའི་རྣམ་ཐར་དཔལ་ལྡན་པས་མཛད་པ། དཀར་པོ་བྲག་པའི་རྣམ་ཐར་རང་ཉིད་ཀྱིས་མཛད་པ། བླ་མ་དཔལ་ལྡན་ཚུལ་ཁྲིམས་པའི་རྣམ་ཐར་སེམས་དཔའ་ཆེན་པོས་མཛད་པ། གྲུབ་ཆེན་བུདྡྷ་ཤྲཱིའི་རྣམ་ཐར་ངོར་ཆེན་རྡོ་རྗེ་འཆང་གིས་མཛད་པ། ཤར་ཆེན་ཡེ་རྒྱལ་གྱི་རྣམ་ཐར་རྡོ་རྗེ་འཆང་གིས་མཛད་པ།
རྡོ་རྗེ་འཆང་གི་རྣམ་ཐར་ཁ་སྐོང་དང་བཅས་པ་མུས་ཆེན་གྱིས་མཛད་པ། མུས་ཆེན་གྱི་རྣམ་ཐར་ཁ་སྐོང་དང་བཅས་པ་རྩ་འགྲེལ་ཀུན་མཁྱེན་གྱིས་མཛད་པ། ཀུན་མཁྱེན་གྱི་རྣམ་ཐར་རྗེ་སངས་རིན་གྱིས་མཛད་པ། རྗེ་དཀོན་མཆོག་འཕེལ་གྱི་རྣམ་ཐར་མུས་ཆེན་སངས་རྒྱས་རིན་ཆེན་དང་། རྗེ་དཀོན་མཆོག་ལྷུན་གྲུབ་ཀྱིས་མཛད་པ་གཉིས། རྗེ་སངས་རིན་གྱི་རྣམ་ཐར་ཁ་སྐོང་དང་བཅས་པ་ས་ལོས་མཛད་པ། ས་ལོ་ཆེན་པོའི་རྣམ་ཐར་ངོར་ཆེན་དཀོན་མཆོག་ལྷུན་གྲུབ་ཀྱིས་མཛད་པ། རྗེ་དཀོན་མཆོག་ལྷུན་གྲུབ་ཀྱི་རྣམ་ཐར་དཀོན་མཆོག་དཔལ་ལྡན་པས་མཛད་པ། སྔགས་འཆང་ཆོས་ཀྱི་རྒྱལ་པོའི་རྣམ་ཐར་རྒྱས་པ་ལྗགས་སྟེང་ནས་གནང་ཞིང་། བླ་མ་བསྟེན་པའི་ཐབས་ཤླཽ་ཀ་ལྔ་བཅུ་པ་རྗེ་བཙུན་ཆེན་པོས་མཛད་པའི་དཀའ་འགྲེལ་དང་བཅས་པ།
རྗེ་དཀོན་མཆོག་ལྷུན་གྲུབ་ཀྱིས་མཛད་པའི་སྣང་གསུམ་མཛེས་རྒྱན་གྱི་ལུང་རྣམས་དང་། བརྒྱུད་པ་གཉིས་ལས་འོངས་པའི་དབང་གི་སྔོན་འགྲོའི་སེམས་བསྐྱེད་ཀྱི་ཆོ་ག་རྣམས་ལེགས་པར་ཐོས། ལམ་གྱི་དངོས་གཞི་རྒྱུད་གསུམ་གྱི་སྒོ་ནས་དཀྲི་བ་ལ། ཐོག་མར་ཡབ་ཀྱི་རྡུལ་ཚོན་གྱི་དཀྱིལ་འཁོར་དུ་དབང་གི་མངོན་པར་རྟོགས་པ་བརྒྱད་དང་ལྡན་པའི་རྒྱུ་དུས་ཀྱི་དབང་བསྐུར་བ་རྩ་སྔགས་ཨཱཥྚའི་བཟླས་ལུང་དང་བཅས་པ། ལུས་དཀྱིལ་གྱི་ཁྲིད་ཀྱི་སྔོན་འགྲོར་ཐབས་རྒྱུད་ཀྱི་གཙོ་བོ་ལམ་དུས་ཀྱི་དབང་བསྐུར་བ་གསང་སྔགས་ཡི་གེ་བརྒྱ་པའི་བཟླས་ལུང་དང་བཅས་པ། གསང་དབང་གི་ལམ་གྱི་སྔོན་འགྲོར་རྗེ་བཙུན་རྡོ་རྗེ་བདག་མེད་མའི་སིནྡྷཱུ་རའི་དཀྱིལ་འཁོར་དང་། བླ་མའི་ལུས་ཀྱི་དཀྱིལ་འཁོར་དུ་བྱིན་རླབས་ཀྱི་བརྒྱུད་པ་མ་ཉམས་པར་བསྐུར་བ་ལམ་དུས་ཀྱི་དབང་དང་བཅས་པ། ལམ་ཟབ་མོ་བླ་མའི་རྣལ་འབྱོར་གྱི་ཁྲིད་དང་བྱིན་རླབས། ཕྱིའི་བར་ཆད་སྲུང་ཐབས་རྣལ་འབྱོར་གྱི་དབང་ཕྱུག་གི་སྲུང་བ་ཐུན་མོང་བའི་བྱིན་རླབས་རྣམས་ལེགས་པར་ཐོབ་ནས། དེ་རྣམས་ཀྱི་རྒྱབ་རྟེན་ཚད་མ་བཞི་དང་རྗེས་སུ་འབྲེལ་བའི་ཡིག་སྣ་རྣམས་ཀྱི་ལུང་ཐོབ་པ་ལ།
ཐོག་མར་བསྟན་བཅོས་རྡོ་རྗེའི་ཚིག་རྐང་། དེའི་རྣམ་འགྲེལ་རྗེ་ས་སྐྱ་པ་ཆེན་པོས་མཛད་པ་བཅུ་གཅིག་ནང་ནས་ཚིག་ཉུང་ལ་དོན་རྒྱས་པ་གཉག་མ་ཡིག་ཆུང་དང་བཅས་པ་ལ་དེང་སང་ལམ་འབྲས་གླེགས་བམ་ཞེས་མཚན་དུ་གྲགས་པ་འདིའི་ནང་ན་བཞུགས་པའི་ཆོས་ཀྱི་རྣམ་གྲངས་ལ། རྡོ་རྗེའི་ཚིག་རྐང་གི་རྣམ་འགྲེལ་གཉག་མ་དང་། ། གསལ་བྱེད་ཀུན་གཞི་རྒྱུ་རྒྱུད་གདན་སོགས་དང་། ། ལུས་དཀྱིལ་འཆི་བསླུ་བུམ་དབང་འདའ་ཀ་མ། ། ཐིག་ལེའི་རྣལ་འབྱོར་ཕྱག་རྒྱའི་མཚན་ཉིད་དང་། ། བཞི་པའི་འདའ་ཀ་བར་དོའི་གདམས་ངག་དང་། ། ལམ་དབང་ཚད་མ་བཞི་དང་གདམས་ངག་དྲུག ། རྟེན་འབྲེལ་ལྔ་དང་གྲིབ་སེལ་ཡིག་ཆུང་གཉིས། ། ཐིག་ལེ་སྲུང་བ་ཡིག་བརྒྱའི་འདོན་ཐབས་དང་། །
རླུང་སྦྱོར་བྷ་གའི་ཡི་གེ་འཁོར་བཞིའི་རྒྱ། ། དབང་ཕྱུག་དོན་བརྒྱད་ས་ཕྱེད་མངོན་རྟོགས་དང་། ། དོན་བསྡུས་མ་སྟེ་ཉི་ཤུ་རྩ་བཞི་ནི། ། བསྟན་བཅོས་ཉིད་ཀྱི་སྟེང་དུ་བཤད་བྱ་འོ། ། དེ་དག་ལས་འཕྲོས་གུད་དུ་གསུངས་པའི་ཆོས། ། འཁོར་འདས་དབྱེར་མེད་དབང་བཞིའི་མན་ངག་གནད། ། མཆོག་དབང་བསྐུར་ཚུལ་བསྐྱེད་རིམ་བསྡུས་པ་དང་། ། རིལ་བུའི་སྒྲུབ་ཐབས་ཡུམ་གྱི་བྱིན་རླབས་དང་། ། གེགས་སེལ་བཞི་དང་དབང་ཆུ་སྒྲུབ་ཐབས་གསུམ། ། རྩ་ལྟུང་འཁྲུལ་སྤོང་ཚོགས་འཁོར་སྦྱིན་སྲེག་སྟེ། །
རྩ་བ་ལས་འཕྲོས་ཆོས་སྣ་བཅུ་བདུན་པ་ལས། ། ཕྱི་མ་བདུན་པོ་ལོགས་སུ་བཞུགས་ཀྱང་རུང་། ། འབྲིང་བསྡུས་ལམ་གཉིས་གཞུང་ཤིང་ཆེན་པོ་བཞི། ། རྟོགས་བསྐྱེད་ཆོས་ལྔ་ལམ་ཟབ་བླ་མ་རྣམས། ། ཉམས་མྱོང་ཚད་མའི་ཆོས་སྣ་ཉེར་དགུ་ཡིན། ། ལུང་གི་ཚད་མ་ལུང་སྦྱོར་རྣམ་པ་བཞི། ། བླ་མ་ཚད་མ་རྒྱ་བོད་རྣམ་ཐར་གཉིས། ། མན་ངག་ཕྲ་མོར་བཅས་པ་དྲུག་བཅུ་འོ། ། ཞེས་པ་ལྟར་གླེགས་བམ་དཀར་ཆག་ཏུ་ཐེབས་པའི་ཆོས་སྣ་དྲུག་ཅུ་ལས། གླེགས་བམ་འདིར་ཅིས་ཀྱང་བཞུགས་དགོས་པའི་ཆོས་སྣ་ཞེ་དགུ་ལས།
དང་པོ་པ་དང་། ཐུན་མོང་དུ་ལོགས་སུ་བཞུགས་ཀྱང་རུང་བའི་ཆོས་སྣ་བདུན་དང་བཅས་པ་ལེགས་པར་ཐོས། མན་ངག་ཕྲ་མོའི་རྐང་གྲངས་ལོགས་སུ་བསྒྲིགས་པ་མཚན་པོ་ཏི་དམར་བཏུས་སུ་གྲགས་པ་ཐོབ་པའི་རྣམ་གྲངས་ལ། ཐོག་མར་བླ་མ་ཚད་མའི་སྐབས་སུ། བླ་མ་བརྒྱུད་པའི་གསོལ་འདེབས་རྗེ་པས་མཛད་པ། དེའི་ཁ་སྐོང་ཤར་པས་མཛད་པ། ས་བིར་མཇལ་བའི་ལོ་རྒྱུས་རྗེ་པས་སྒ་ཐང་ལ་གནང་བ། ཉམས་མྱོང་ཚད་མའི་སྐབས་སུ་གཞུང་ཇི་ལྟ་བ་བཞིན་དཀྲི་བའི་ཁྲིད་ཡིག་རྗེ་པས་བྲ་སྟོན་ལ་གནང་བ། སྨིན་བྱེད་ཀྱི་སྐབས་སུ་སངས་རྒྱས་སྤྱན་གྱི་རྣལ་འབྱོར་དང་། ཨཥྚའི་བཟླས་ལུང་ས་ཆེན་གྱིས་མཛད་པ།
ཨཥྚའི་གཞི་བཤད་ས་པཎ་གྱིས་མཛད་པ། བདུད་རྩི་རིལ་བུའི་སྒྲུབ་ཐབས་འཕགས་པས་མཛད་པ། དབང་གི་རབ་དབྱེ་རྗེ་པའི་གསུང་ལས་ཞང་བཙུན་གྱིས་བྲིས་པ། རྗེ་པས་སྒ་སྟོན་ལ་སྤྲིངས་པ། ཕྱི་ནང་གསང་གསུམ་གྱི་མཎྜལ་ས་པཎ་གྱིས་མཛད་པ། དེའི་ཁ་སྐོང་ཤར་ཆེན་གྱིས་མཛད་པ། ལུས་སྦྱོང་ཉི་ཤུ་པ་ནོར་བཟང་གིས་མཛད་པ། ལུས་གནད་ཀྱི་མན་ངག་དམར་གྱིས་མཛད་པ། བདག་མེད་མའི་བྱིན་རླབས་རྗེ་པས་མཛད་པ། གཏུམ་མོ་འཁོར་ལོ་བཞི་པ།
གཏུམ་མོའི་དམིགས་པ་ཉེར་དགུ། གེགས་སེལ་གསང་བདུན་མ། བར་ཆད་གསུམ་སེལ། བཀའ་རྒྱ་མ། ཉམས་ཆེ་ཆུང་། གླེང་གཞི་མ། རླུང་རེང་ལྔ་བཅོས་པ་སོགས་འབྱུང་བ་ལུས་འཁྲུགས་སོགས་སེལ་བ། གེགས་སེལ་གྱི་ཡི་གེ་བཞིའི་གསལ་བྱེད་རྣམས་ས་པཎ་གྱི་གསུང་འགྲོས་ཡི་གེ་རྙིང་པ། འཕྲིན་ལས་སོ་གཉིས་ཀྱི་སྡོམ་ཚིག་དང་དེའི་ཞལ་ཤེས་བུདྡྷ་ཤྲཱིས་མཛད་པ། དབང་བཞིའི་ངོ་སྤྲོད་རྩ་འགྲེལ་ས་ཆེན་གྱིས་མཛད་པ།
བརྡ་དོན་གསལ་བ་རྩ་འགྲེལ་ས་པཎ་གྱིས་མཛད་པ་ལྷོ་པའི་ཟིན་བྲིས། བསྟན་བཅོས་ཚད་མའི་སྐབས་སུ་གནད་དུ་ཆེ་བ་དྲུག་གི་ཡིག་རྙིང་། རྟེན་འབྲེལ་ལྔ་ས་པཎ་གྱིས་མཛད་པ། ལམ་བསྡུས་པ་དམར་གྱིས་མཛད་པ། ཕྱག་ཆེན་གྱི་དབྱེ་བ་ས་པཎ་གྱིས་མཛད་པ། ཚོགས་སྦྱོར་གྱི་མངོན་རྟོགས་འཕགས་པས་མཛད་པ། འཁོར་བཞིའི་རྒྱ་ས་པཎ་གྱིས་མཛད་པ། ལམ་བསྡུས་པའི་བཤད་པ་ས་ཆེན་གྱིས་མཛད་པ། བསྒྲུབ་པ་ལུང་སྦྱིན་ས་པཎ་གྱིས་མཛད་པ། གསང་བ་བཅུའི་རྒྱས་གདབ་ས་ཆེན་གྱིས་མཛད་པ།
ལུང་ཚད་མ་ལ་ལུགས་འདི་ཉིད་དང་ཞིབ་ཏུ་སྦྱར་བ་རྗེ་བཙུན་རྩེ་མོས་མཛད་པ། དེའི་གསལ་བྱེད་ཀྱི་ཡི་གེ་ཅིག་དང་བཅས་པ། རྣལ་འབྱོར་དབང་ཕྱུག་གིས་ས་ཆེན་ལ་གནང་བའི་ཟབ་ཆོས་བཞིར་གྲགས་པ་ལ་ལམ་ཟབ་ཀྱི་ཁྲིད་ཡིག་ས་པཎ་གྱིས་མཛད་པ། བླ་མ་རིན་འབྱུང་དམར་གྱིས་མཛད་པ། ལམ་སྦས་བཤད་ས་པཎ་གྱིས་མཛད་པ། ཕོ་བྲང་ལྔའི་སྦས་བཤད་ཡིག་རྙིང་། སྦས་བཤད་ཀྱི་འཁྲུལ་འཁོར་རྩ་འགྲེལ་དཔལ་ལྡན་པས་མཛད་པ། གྲུ་ཕྲ་རྩ་འགྲེལ་ས་པཎ་གྱིས་མཛད་པ། གསལ་བྱེད་བུདྡྷ་ཤྲིས་མཛད་པ། བིར་སྲུང་གི་མན་ངག་རྙིང་པ་གསུམ།
བིར་སྲུང་གི་མན་ངག་བྱིན་རླབས་བྱེད་ཚུལ་དང་བཅས་པ་འཕགས་པས་མཛད་པ། རྣམ་འཇོམས་བིར་ལུགས་ཀྱི་བྱིན་རླབས་བྱེད་ཚུལ་གྱི་ཡིག་རྙིང་། གཟུངས་ཀྱི་མཆན་དང་དེའི་གསལ་བྱེད་ས་པཎ་གྱིས་མཛད་པ། དེའི་ལག་ལེན་རིག་འཛིན་གྲགས་ཀྱིས་མཛད་པ། མན་ངག་ཟུར་པ་ལ་ཚར་གསུམ་ཁུག་པ་རྗེ་པས་མཛད་པ། ཡི་གེ་བརྒྱ་པའི་གདམས་ངག་གི་ཡིག་རྙིང་། སྒོ་དྲུག་ཆོས་འབྲེལ་དུ་གྲགས་པ་ལ་ཤནྟི་པའི་མདོ་རྒྱུད་བསྲེ་བ། ཤེས་རབ་འབྱུང་གནས་སྦས་པ་དང་། ཛྙཱ་ན་ཤྲཱི་དང་། རིན་ཆེན་རྡོ་རྗེ་གསུམ་གྱི་བར་ཆད་གསུམ་སེལ།
ངག་དབང་གྲགས་པའི་གཉུག་མ་དྲན་གསལ། ནཱ་རོ་པའི་སྡུག་བསྔལ་གསུམ་སེལ་རྣམས་ཐོས། དེ་རྣམས་ཀྱི་ཁ་སྐོང་རྗེ་བླ་མ་་་་་་ཀུན་དགའ་བཟང་པོ། ཡབ་སྲས་གཉིས་ཀྱིས་མཛད་པ་ལ། བླ་མ་རྡོ་རྗེ་འཆང་ཆེན་པོ་དཔལ་རིན་ཆེན་རྡོ་རྗེའི་ཞལ་སྔ་ནས་མཛད་པའི་ལམ་འབྲས་བཤད་ཐབས་ཀྱི་མན་ངག་གསང་བའི་སྒོ་འབྱེད། ཁྲིད་ཡིག་ཚིགས་བཅད་མའི་ས་བཅད། ལམ་ཟབ་ནང་གི་བླ་མའི་རྣལ་འབྱོར། རྒྱུ་དུས་ཀྱི་དབང་གི་རྟོགས་བསྐྱེད། བིར་སྲུང་བར་ཆད་ཀུན་སེལ། སྐུའི་རྣམ་འགྱུར་དྲུག་གི་ཟིན་བྲིས།
བིར་སྲུང་ཐུན་མོང་མ་ཡིན་པའི་བྱིན་རླབས་བྱ་ཚུལ། དེ་ཉམས་སུ་བླང་ཚུལ། དེ་དང་ལམ་འབྲས་མཚོན་བྱ་མཚོན་བྱེད་དུ་སྦྱར་བ། བིར་སྲུང་གསར་མ་རྣམས་ཐོས། རྗེ་སེམས་དཔའ་ཆེན་པོ་དཔལ་མི་བསྐྱོད་རྡོ་རྗེའི་ཞལ་སྔ་ནས་མཛད་པ་ལ། རས་བྲིས་ཀྱི་དཀྱིལ་འཁོར་དུ་དབང་བསྐུར་བའི་ཆོ་ག མངོན་རྟོགས་ཡན་ལག་དྲུག་པ། ལུས་དཀྱིལ་ལམ་དུས་ཀྱི་དབང་ལེན་ཚུལ། གཏོར་ཆོག་བར་ཆད་ཀུན་སེལ། ཁྲིད་ཀྱི་ཟིན་བྲིས་ཆེ་ཆུང་གཉིས།
ལམ་ཟབ་ཀྱི་ཉམས་ལེན་བྱེད་ཚུལ། ཀུན་མཁྱེན་གྱི་མན་ངག་རྣམ་བཤད། རྗེ་དཀོན་མཆོག་ལྷུན་གྲུབ་ཀྱི་རྒྱུད་གསུམ་མཛེས་རྒྱན་རྣམས་ཐོས། མདོར་ན་གསུང་ངག་རིན་པོ་ཆེ་དང་རྗེས་སུ་འབྲེལ་བའི་དབང་བྱིན་རླབས། ལུང་མན་ངག་ཉམས་ལེན་གྱི་གནད་ཐུན་མོང་དུ་གྲགས་པ་དང་མ་གྲགས་པ་ཡོངས་སུ་རྫོགས་པ་ཐོབ་པའི་བརྒྱུད་པ་ནི། ཛ་ཡ་བཛྲ་དྷ་ར།་་་་་ རྒྱལ་བ་རྡོ་རྗེ་འཆང་། བྷཊྚ་ར་ཀ་བཛྲ་ནཻ་རཏྨ།་་་་་ རྗེ་བཙུན་རྡོ་རྗེ་བདག་མེད་མ། ཡོ་ག་ཤྭ་ར་བི་རུ་པ།་་་་་
རྣལ་འབྱོར་དབང་ཕྱུག་བིརྺ་པ། ཨཱ་ཙརྻ་ཀཧྶ་པ།་་་་་ སློབ་དཔོན་ནག་པོ་པ། དེ་ཤ་མ་དྷ་མ་སྱ་ཛོ་གི་་་་་ཡུལ་དབུས་ཀྱི་རྣལ་འབྱོར་པ། བྷཊྚ་ར་ཀཱ་ཝ་དྷུ་ཏི།་་་་་ རྗེ་བཙུན་གཉིས་སྤངས། པཎྜི་ཏ་རཏྣ་ཤྲཱི་ཛྙཱ་ན།་་་་་ མཁས་པ་རིན་ཆེན་དཔལ་ཡེ་ཤེས། ལོ་ཙཱ་བ་ཤཱཀྱ་ཛྙཱ་ན།་་་་་ ལོ་ཙཱ་བ་ཤཱཀྱ་ཡེ་ཤེས།
གུ་རུ་སརྦ་བིད།་་་་་ བླ་མ་ཀུན་རིག གུ་རུ་དྷརྨཱ་ཛྭ་ལ།་་་་་ བླ་མ་ཆོས་འབར། མཧཱ་བྷུ་མི་པཎྚུ་ཨཱ་ནནྡ་གརྦྷཿ་་་་་ས་སྐྱ་པ་ཆེན་པོ་ཀུན་དགའ་སྙིང་པོ། ཨཱ་ཙརྻ་རཏྣ་པུ་ཎྱ་གྲ།་་་་་ སློབ་དཔོན་རིན་པོ་ཆེ་བསོད་ནམས་རྩེ་མོ། བྷཊྚ་ར་ཀ་རཏྣ་ཀིརྟི་དྷྭ་ཛ།་་་་་ རྗེ་བཙུན་རིན་པོ་ཆེ་གྲགས་པ་རྒྱལ་མཚན། བྷུ་མི་པཎྜུ་པཎྜི་ཏ་ནནྡ་དྷྭ་ཛ་ཤྲཱི་བྷ་དྲ།་་་་་
ས་སྐྱ་པ་ལྔ་རིག་མཁས་པ་ཀུན་དགའ་རྒྱལ་མཚན་དཔལ་བཟང་པོ། ཨརྻ་མ་ཏི་དྷྭ་ཛ་ཤྲཱི་བྷ་དྲ།་་་་་ འཕགས་པ་བློ་གྲོས་རྒྱལ་མཚན་དཔལ་བཟང་པོ། རཏྣ་ཤྲཱི།་་་་་ དཀོན་མཆོག་དཔལ། པུ་ཎྱ་ཤྲཱི།་་་་་ བསོད་ནམས་དཔལ་བ། སངྒུ་རུ་པུ་ཎྱ་དྷྭ་ཛ་ཤྲཱི་བྷ་དྲ།་་་་་ བླ་མ་དམ་པ་བསོད་ནམས་རྒྱལ་མཚན་དཔལ་བཟང་པོ། ཤྲཱི་ཝན་ཤི་ལ།་་་་་
དཔལ་ལྡན་ཚུལ་ཁྲིམས། དྷརྨཱ་སྭ་མཱི་ཛྙཱ་ན་དྷྭ་ཛ་ཤྲཱི་བྷ་དྲ།་་་་་ ཆོས་རྗེ་ཡེ་ཤེས་རྒྱལ་མཚན་དཔལ་བཟང་པོ། བཛྲ་དྷཱ་ར་ནནྡ་བྷ་དྲ།་་་་་ རྡོ་རྗེ་འཆང་ཀུན་དགའ་བཟང་པོ། མཧཱ་སཏྭ་རཏྣ་དྷྭ་ཛ།་་་་་ སེམས་དཔའ་ཆེན་པོ་དཀོན་མཆོག་རྒྱལ་མཚན། སདྡྷི་ཤྭ་རཱ་ནནྡེ་ཤྭ་ར།་་་་་ གྲུབ་པའི་དབང་ཕྱུག་ཀུན་དགའ་དབང་ཕྱུག ས་ཏུ་སིདྷི་ཤྲཱི་ཝན་བཛྲ།་་་་་
མཁས་གྲུབ་དཔལ་ལྡན་རྡོ་རྗེ། སརྦ་ཛྙཱ་པུ་ཎྱ་སིངྷ།་་་་་ ཀུན་མཁྱེན་བསོད་ནམས་སེང་གེ སྭ་མི་རཏྣ་ཝརྡྷ།་་་་་ རྗེ་དཀོན་མཆོག་འཕེལ་བ། བྷཊྚ་ར་ཀ་བུདྡྷ་རཏྣ།་་་་་ རྗེ་བཙུན་སངས་རྒྱས་རིན་ཆེན། མཉྫུ་བཛྲ་ཨཱ་ནནྡ་པུ་ཎྱ།་་་་་ འཇམ་པའི་རྡོ་རྗེ་ཀུན་དགའ་བསོད་ནམས། མཧཱ་པཎྚི་ཏ་རཏྣ་ནཱི་ར་བྷོ་ཥ།་་་་་
མཁས་པ་ཆེན་པོ་དཀོན་མཆོག་ལྷུན་གྲུབ། ཤྲཱི་བྷུ་མི་པཎྜུ་མཧཱ་མནྟྲ་དྷྲིཀ་ཝ་གིནྡྲ་ཨཱ་ནནྡ་རཏྣ།་་་་་ དཔལ་ས་སྐྱ་པ་ཆེན་པོ་སྔགས་འཆང་ངག་གི་དབང་པོ་ཀུན་དགའ་རིན་ཆེན། སིདྷི་ཤྭ་ར་པུཎྱ་ཨིནྡྲ།་་་་་ གྲུབ་པའི་དབང་ཕྱུག་བསོད་ནམས་དབང་པོ། མཱ་མ་ཨུ་པ་ས་ཝ་གིནྡྲ་ནནྡ་པུ་ཎྱ་ཀིརྟི་དྷྭ་ཛ་ཤྲཱི་བྷ་དྲེ་ཎ་ཤྲུ་ཏེ།་་་་་ བདག་དགེ་བསྙེན་ངག་དབང་ཀུན་དགའ་བསོད་ནམས་གྲགས་པ་རྒྱལ་མཚན་དཔལ་བཟང་པོས་ཐོས་སོ། ། ཡང་ན་རྗེ་དཀོན་མཆོག་ལྷུན་གྲུབ་ཀྱི་རྗེས་སུ། བྷཊྚ་ར་ཀ་རཏྣ་ས་མུ་ཏྲ།་་་་་ རྗེ་བཙུན་དཀོན་མཆོག་རྒྱ་མཚོ།
དྷརྨཱ་སྭཱ་མི་རཏྣ་ཤྲཱི་ཝན།་་་་་ ཆོས་ཀྱི་རྗེ་དཀོན་མཆོག་དཔལ་ལྡན། དེ་གཉིས་ཀ་ལ་གྲུབ་མཆོག་དབང་པོས་གསན་ནོ། ། བརྒྱུད་པ་དེ་དག་ནི་གོང་དུ་བསྟན་པའི་གསུང་ངག་རིན་པོ་ཆེ་དང་འབྲེལ་བའི་ཆོས་སྐོར་ཕལ་ཆེ་བ་རྣམས་ཀྱི་བརྒྱུད་རིམ་ཡིན་ལ། དེ་རྣམས་ཀྱི་ནང་ནས་བྱིན་རླབས་སོགས་ཆ་ལག་རྣམས་ཀྱི་བརྒྱུད་པ་དམིགས་བསལ་དགོས་པ་ལ། རིང་བརྒྱུད་ཞང་དགོན་པ་བ་ནས་རྗེ་ས་ཆེན་ལ་རིམ་པར་བརྒྱུད་པའི་ཆ་ལག རྗེ་བཙུན་རྡོ་རྗེ་བདག་མེད་མའི་བྱིན་རླབས་ཀྱི་བརྒྱུད་པ་ནི། བརྒྱུད་པ་གོང་མ་རྣམས་ལ་གཞུང་ཁྲིད་དང་འདྲ་བ་ལས། བླ་མ་དཔལ་ལྡན་ཚུལ་ཁྲིམས་པ་ནས། གྲུབ་ཆེན་བུདྡྷ་ཤྲཱི།
རྡོ་རྗེ་འཆང་ཀུན་དགའ་བཟང་པོ། སེམས་དཔའ་ཆེན་པོ་དཀོན་མཆོག་རྒྱལ་མཚན། དེ་ལ་ཀུན་མཁྱེན་བསོད་ནམས་སེང་གེ་དང་། གྲུབ་ཆེན་དཀོན་མཆོག་བློ་གྲོས་གཉིས་ཀས་གསན། དེ་གཉིས་ཀྱིས་རྗེས་སུ་བཟུང་བ་རྗེ་བཙུན་སངས་རྒྱས་རིན་ཆེན། ས་ལོ་འཇམ་པའི་རྡོ་རྗེ། སྔགས་འཆང་ཆོས་ཀྱི་རྒྱལ་པོ། གྲུབ་མཆོག་བསོད་ནམས་དབང་པོ། དེས་བདག་ལའོ། ༈ །ཡང་ན་ས་ལོ་ཙཱ་བའི་རྗེས་སུ།
རྗེ་དཀོན་མཆོག་ལྷུན་གྲུབ། རྗེ་དཀོན་མཆོག་རྒྱ་མཚོ། རྗེ་གྲུབ་མཆོག་བསོད་ནམས་དབང་པོ། དེས་བདག་ལའོ། ༈ །བརྡ་ཆིག་བརྒྱུད་ཀྱི་མན་ངག་གི་ཡིག་སྐོར་གྱི་བརྒྱུད་པ་ནི། རྗེ་སེམས་དཔའ་ཆེན་པོ་ཡན་ཆད་གོང་དང་འདྲ། དེ་ནས་ཀུན་མཁྱེན་བསོད་ནམས་སེང་གེ རྗེ་སངས་རྒྱས་རིན་ཆེན། འཇམ་དབྱངས་ས་སྐྱ་ལོ་ཙཱ་བ་མན་གོང་དང་འདྲ། ཡང་ན་ངོར་ཆེན།
ཀུན་དབང་། འདྲེན་མཆོག ས་ལོ་ཙཱ་བ་མན་གོང་བཞིན་ནོ། ༈ །བསྒྲུབ་པའི་ལུང་སྦྱིན་ཉམས་ལེན་མན་ངག་གི་བརྒྱུད་པ་ནི། ངོར་ཆེན། ཀུན་དབང་། འདྲེན་མཆོག ས་ལོ་ཙཱ་བ་མན་གོང་བཞིན། ཡང་ན་རྒྱལ་ཚབ་ཀུན་དབང་། ཀུན་མཁྱེན།
རྗེ་སངས་རྒྱས་རིན་ཆེན། ས་ལོ་མན་གོང་བཞིན་ནོ། ། དེ་རྣམས་ནི་རིང་བརྒྱུད་ཀྱི་སྐོར་རོ། ༈ །ཉེ་བརྒྱུད་རྣལ་འབྱོར་གྱི་དབང་ཕྱུག་ཆེན་པོ་བིརྺ་པས་རྗེ་ས་ཆེན་ལ་གནང་བའི་ལྕགས་རི་ཁོང་མི་འདའ་བའི་ཟབ་ཆོས་བཞིར་གྲགས་པ་ལ། ཐོག་མར་ལམ་ཟབ་མོ་བླ་མའི་རྣལ་འབྱོར་གྱི་བྱིན་རླབས་དང་། ཆོས་སྐོར་རྣམས་ཀྱི་བརྒྱུད་པ་ནི། རྡོ་རྗེ་འཆང་། བདག་མེད་མ། བིརྺ་པ། བླ་མ་ས་སྐྱ་པ་ཆེན་པོ།
རྗེ་བཙུན་རིན་པོ་ཆེ། ཆོས་རྗེ་ས་སྐྱ་པཎྜི་ཏ། ཚོགས་བསྒོམ་རིན་པོ་ཆེ། ཆོས་རྗེ་ཉན་ཆེན་པ། ཆོས་རྗེ་བྲག་ཕུག་པ། བླ་མ་བློ་གྲོས་བརྟན་པ། བླ་མ་དཔལ་ལྡན་ཚུལ་ཁྲིམས། གྲུབ་ཆེན་བུདྡྷ་ཤྲཱི། ངོར་ཆེན་ཀུན་བཟང་། མུས་ཆེན།
འཇམ་དབྱངས་ཤེས་རབ་རྒྱ་མཚོ། རྒྱལ་ཚབ་ཀུན་དབང་། མཁས་གྲུབ་དཔལ་རྡོར་བ། ཀུན་མཁྱེན་ལྔ་ཀས་རྗེས་སུ་བཟུང་བ་འདྲེན་མཆོག ས་སྐྱ་ལོ་ཙཱ་བ། རྗེ་དཀོན་མཆོག་ལྷུན་གྲུབ་དེ་ལ། སྔགས་འཆང་ཆོས་ཀྱི་རྒྱལ་པོ། རྗེ་དཀོན་མཆོག་རྒྱ་མཚོ། རྗེ་དཀོན་མཆོག་དཔལ་ལྡན་གསུམ་གྱིས་གསན། དེ་གསུམ་ཆར་གྱིས་རྗེས་སུ་བཟུང་བ་རྡོ་རྗེ་འཆང་བསོད་ནམས་དབང་པོ།
དེས་བདག་ལའོ། ། ཡང་ན་རྒྱལ་ཚབ་ཀུན་དབང་། མཁན་ཆེན་ལེགས་འབྱུང་། ས་སྐྱ་ལོ་ཙཱ་བ། རྗེ་དཀོན་མཆོག་ལྷུན་གྲུབ། སྔགས་འཆང་ཆེན་པོ་མན་འདྲ། ཡང་ན་བླ་མ་དཔལ་ལྡན་ཚུལ་ཁྲིམས། ཤར་པ་ཡེ་ཤེས་རྒྱལ་མཚན། རྡོ་རྗེ་འཆང་ཀུན་དགའ་བཟང་པོ་མན་གོང་དང་འདྲ། ཡང་ན་མུས་ཆེན།
ཀུན་མཁྱེན། འདྲེན་མཆོག་གསུམ་ཀས་རྗེས་སུ་བཟུང་བ་སངས་རྒྱས་རིན་ཆེན། ས་སྐྱ་ལོ་ཙཱ། རྗེ་དཀོན་མཆོག་ལྷུན་གྲུབ་མན་འདྲ། ༈ །བླ་མ་རིན་འབྱུང་གི་བརྒྱུད་པ་ནི། ངོར་ཆེན། མུས་ཆེན། ཀུན་དབང་། འདྲེན་མཆོག ས་སྐྱ་ལོ་ཙ་བ།
རྗེ་དཀོན་མཆོག་ལྷུན་གྲུབ་མན་འདྲ། ཡང་ན་མུས་ཆེན། ཀུན་མཁྱེན་བསོད་ནམས་སེང་གེ རྗེ་སངས་རྒྱས་རིན་ཆེན། ས་སྐྱ་ལོ་ཙཱ་བ། རྗེ་དཀོན་མཆོག་ལྷུན་གྲུབ་མན་འདྲ། ༈ །རྣལ་འབྱོར་དབང་ཕྱུག་གི་བྱིན་རླབས་དང་། བིར་སྲུང་ཐུན་མོང་བའི་བརྒྱུད་པ་ལམ་ཟབ་དང་འདྲའོ། ༈ །བིར་སྲུང་ཐུན་མོང་མ་ཡིན་པའི་མན་ངག་གི་བརྒྱུད་པ་ནི། རྡོ་རྗེ་འཆང་ཀུན་བཟང་།
མུས་ཆེན། ཀུན་དབང་པ། འདྲེན་མཆོག ས་སྐྱ་ལོ་ཙཱ་བ། རྗེ་དཀོན་མཆོག་ལྷུན་གྲུབ་མན་འདྲའོ། ། ཡང་ན་མུས་ཆེན། གྲུབ་ཆེན་དཀོན་བློ། རྗེ་སངས་རྒྱས་རིན་ཆེན། ས་སྐྱ་ལོ་ཙཱ་བ་མན་འདྲ། ཡང་ན་རྒྱལ་ཚབ་ཀུན་དབང་།
མཁན་ཆེན་ལེགས་འབྱུང་། ས་སྐྱ་ལོ་ཙཱ། རྗེ་དཀོན་མཆོག་ལྷུན་གྲུབ་མན་འདྲ། ༈ །གསུང་ངག་རིན་པོ་ཆེའི་མན་ངག་གི་དོན་ཐམས་ཅད་བསྡུས་པ་བརྡ་དོན་གསལ་བའི་མན་ངག་གི་ཉམས་ལེན་གྱི་གནད་ཟབ་མོ་དུ་མ་དང་བཅས་པའི་བརྒྱུད་པ་ནི། རྡོ་རྗེ་འཆང་། བིརྺ་པ། ས་ཆེན། རྗེ་བཙུན། ས་པཎ། བླ་མ་ལུང་ཕུ་ནམ་མཁའ་བསོད་ནམས།
མཁས་བཙུན་གཞོན་ནུ་གྲུབ། དགའ་ལྡན་པ་ཀུན་བསོད། རྒྱལ་བ་བྲག་ཕུག་པ། བླ་མ་དམ་པ། བློ་གྲོས་བརྟན་པ་གཉིས་ཀས་རྗེས་སུ་བཟུང་བ་བླ་མ་དཔལ་ལྡན་ཚུལ་ཁྲིམས། གྲུབ་ཆེན་བུདྡྷ་ཤྲཱི། རྡོ་རྗེ་འཆང་ཀུན་བཟང་། མུས་ཆེན་དཀོན་རྒྱལ་གཉིས་ཀས་རྗེས་སུ་བཟུང་བ་རྒྱལ་ཚབ་ཀུན་དབང་། ཡོངས་འཛིན་དཀོན་མཆོག་འཕེལ། ས་སྐྱ་ལོ་ཙཱ་བ།
རྗེ་དཀོན་མཆོག་ལྷུན་གྲུབ་མན་འདྲ། ཡང་ན་མུས་ཆེན། ཀུན་མཁྱེན། རྗེ་སངས་རིན། ས་ལོ་ཙཱ་བ་མན་འདྲ། ༈ །ལམ་སྦས་བཤད་ཀྱི་ཐུགས་རྡོ་རྗེའི་ཁྲིད། འཁྲུལ་འཁོར། གྲུབ་ཆེན་བཅུ། ཕྲ་མོ་བརྒྱ་དང་བཅས་པའི་བརྒྱུད་པ་ནི། མུས་ཆེན་དཀོན་མཆོག་རྒྱལ།
ཀུན་མཁྱེན་བསོད་ནམས་སེང་གེ འདྲེན་མཆོག ས་སྐྱ་ལོ་ཙཱ་བ། རྗེ་དཀོན་མཆོག་ལྷུན་གྲུབ་མན་འདྲ། ཡང་ན་ཀུན་མཁྱེན། མུས་ཆེན་སངས་རིན། ས་ལོ་མན་འདྲ། ༈ །སྦས་བཤད་འཁྲུལ་འཁོར་སོ་གཉིས་ཀྱི་བརྒྱུད་པ་ནི། ཉན་ཆེན་པ་ནས། གཉག་སྙིང་པོ་རྒྱལ་མཚན།
བླ་མ་རྒྱལ་མཚན་འོད། འགྲོ་མགོན་བསོད་ནམས་པ། བླ་མ་དཔལ་ལྡན་པ་མན་འདྲ། ༈ །ཕོ་བྲང་ལྔའི་སྦས་བཤད་ཀྱི་འཁྲུལ་འཁོར་དང་བཅས་པའི་བརྒྱུད་པ་ནི། ཉན་ཆེན་པ། དཀར་པོ་བྲག་པ། དཔལ་ལྡན་པ་མན་འདྲ། ༈ །རྣམ་འཇོམས་བིར་ལུགས་ཀྱི་མན་ངག་གི་བརྒྱུད་པ་ནི། རྡོ་རྗེ་རྣམ་འཇོམས། བིརྺ་པ།
ས་ཆེན། རྩེ་མོ། རྗེ་བཙུན། ས་པཎ། སྐྱོ་སྟོན་དྲི་མེད། ཞང་དཀོན་མཆོག་དཔལ། དགའ་ལྡན་པ་ཀུན་བསོད། གན་པ་རིན་ཆེན་རྒྱལ་མཚན། འགྲོ་མགོན་བསོད་རྒྱལ། དཔལ་ཚུལ་བ།
ཤར་ཆེན། ངོར་ཆེན། མུས་ཆེན། ཀུན་མཁྱེན། རྗེ་སངས་རིན། རྗེ་དཀོན་མཆོག་ལྷུན་གྲུབ་མན་འདྲ། ཡང་སྐྱོ་སྟོན་དར་མ་ཡེ་ཤེས། བག་སྟོན་གཞོན་ཚུལ། བླ་མ་ཚུལ་རྒྱལ། བླ་མ་དཔལ་ལྡན་ཚུལ་ཁྲིམས་མན་ཆད་གོང་དང་འདྲ།
ཡང་ན་རྗེ་བཙུན། གན་པ་སྟོན་དར། གན་པ་སེ་སྟོན། གན་པ་ཆོས་རྒྱལ། གན་པ་ཆོས་རིན། གན་པ་རིན་རྒྱལ། འགྲོ་མགོན་བསོད་ནམས་པ་སོགས་སྔ་མ་བཞིན་ནོ། ། ཚར་གསུམ་ཁུགས་པའི་མན་ངག་གི་བརྒྱུད་པ་ནི། ས་པཎ་ཡན་ཆད་ལམ་འབྲས་དང་འདྲ་བའམ། ཡང་ན་འབྲོག་མི་ནས།
མངའ་རིས་པ་གསལ་བའི་སྙིང་པོ། སྒྱི་ཆུ་བ། ས་ཆེན། རྩེ་མོ། རྗེ་བཙུན། ས་པཎ། ལུང་ཕུ་བ། བཀྲས་ལུང་པ། གཞོན་ནུ་གྲུབ། ཞང་བྱང་ཆུབ་ཤེས་རབ།
འགྲོ་མགོན་བསོད་ནམས་པ། བླ་མ་དཔལ་ལྡན་པ། རྗེ་བུདྡྷ་ཤྲཱི། རྡོ་རྗེ་འཆང་ཀུན་བཟང་། མུས་ཆེན་དཀོན་རྒྱལ། རྒྱལ་ཚབ་ཀུན་དབང་བ། ཡོངས་འཛིན་དཀོན་མཆོག་འཕེལ་བ། ས་སྐྱ་ལོ་ཙཱ་བ། རྗེ་དཀོན་མཆོག་ལྷུན་གྲུབ། སྔགས་འཆང་ཆེན་མོ་མན་འདྲ།
ཡང་ན་འདྲེན་མཆོག རྗེ་སངས་རྒྱས་རིན་ཆེན། རྗེ་དཀོན་མཆོག་ལྷུན་གྲུབ་མན་འདྲ། ༈ །སྒོ་དྲུག་ཆོས་འབྲེལ་དུ་གྲགས་པ་ལས། མདོ་རྒྱུད་བསྲེ་བའི་བརྒྱུད་པ་ནི། སློབ་དཔོན་ཤནྟི་པ། འབྲོག་མི་ལོ་ཙཱ་བ། སེ་སྟོན་ཀུན་རིག ཞག་དགོན་པ་བ། ས་ཆེན།
རྗེ་བཙུན། ས་པཎ། ལུང་ཕུ་བ། བསྒོམ་པ་ནམ་བསོད། མཁས་བཙུན་གཞོན་ནུ་གྲུབ། ཞན་སྟོན་བྱང་ཤེ བླ་མ་དམ་པ་བསོད་ནམས་རྒྱལ་མཚན། བླ་མ་དཔལ་ཚུལ་བ། གྲུབ་ཆེན་བུདྡྷ་ཤྲཱི། ངོར་ཆེན་རྡོ་རྗེ་འཆང་།
མུས་ཆེན་དཀོན་རྒྱལ། གྲུབ་ཆེན་དཀོན་མཆོག་བློ་གྲོས། རྗེ་བཙུན་སངས་རྒྱས་རིན་ཆེན། རྗེ་དཀོན་མཆོག་ལྷུན་གྲུབ། དེ་ལ་སྔགས་འཆང་ཆོས་ཀྱི་རྒྱལ་པོ་དང་རྗེ་དཀོན་མཆོག་དཔལ་ལྡན་གཉིས་ཀས་གསན། དེ་གཉིས་ཀ་ལ་གྲུབ་མཆོག་བསོད་ནམས་དབང་པོ། དེས་བདག་ལའོ། ། ཡང་ན་རྗེ་སངས་རྒྱས་རིན་ཆེན། ས་སྐྱ་ལོ་ཙཱ་བ། རྗེ་དཀོན་མཆོག་ལྷུན་གྲུབ་མན་འདྲ།
༈ །བར་ཆད་གསུམ་སེལ་གྱི་བརྒྱུད་པ་ནི། ཛྙཱ་ན་ཤྲཱི། ཤེས་རབ་འབྱུང་གནས། རིན་ཆེན་རྡོ་རྗེ་གསུམ་ལ་འབྲོག་མིས་གསན། དེ་ལ་བསྒོམ་ཆེན་སེ་རོག་གཉིས་ཀས་གསན། དེ་ལ་གཉོས། ཡེར་པ་བསྒོམ་སེང་། གྲུབ་ཐོབ་ལྷ་འབར། ཁ་རག་བསྒོམ་པ། ལུང་ཕུ་བ་སོགས་སྔ་མ་ཇི་བཞིན་ནོ།
༈ །གཉུག་མ་དྲན་གསལ་གྱི་བརྒྱུད་པ་ནི། སྒྲོལ་མ། ངག་དབང་གྲགས་པ། འབྲོག་མི། འཁོན་དཀོན་མཆོག་རྒྱལ་པོ། ས་ཆེན། རྗེ་བཙུན་ས་པཎ། ལུང་ཕུ་བ་སོགས་སྔར་བཞིན་ནོ། ༈ །སྡུག་བསྔལ་གསུམ་སེལ་གྱི་བརྒྱུད་པ་ནི། རྗེ་བཙུན་ནཱ་རོ་པ།
འབྲོག་མི། འཁོན་དཀོན་མཆོག་རྒྱལ་པོ། གསལ་བའི་སྙིང་པོ། སྒྱི་ཆུ་བ། ས་ཆེན། རྗེ་བཙུན་ལ་སོགས་གོང་བཞིན་ནོ། ༈ །པོད་དམར་ལ་དཀར་ཆག་ནང་བཞིན་ཡོངས་རྫོགས་ཀྱི་ལུང་རྗེ་བཙུན་དཀོན་མཆོག་ལྷུན་གྲུབ་ལས་ཇི་ལྟར་གསན་པ་བཞིན། དེའི་སྐུའི་དབོན་པོ་རྗེ་དཀོན་མཆོག་དཔལ་ལྡན་དྲུང་དུ་ཨེ་ཝཾ་གཡབ་ཁྲར་རྗེ་གྲུབ་མཆོག་དབང་པོ་ཉིད་ཀྱིས་གསན་གསུངས། ༈ །རྗེས་གནང་གི་སྐོར་ལ། ཐོག་མར་སྒྲུབ་ཐབས་ཀུན་ལས་བཏུས་སམ།
རྒྱ་མཚོར་གྲགས་པའི་རྗེས་གནང་རྣམས་རྫོགས་པར་ཐོབ་པའི་རྣམ་གྲངས་ལ། དམ་ཚིག་གསུམ་བཀོད་པའི་རྒྱལ་པོ་ཞེས་བྱ་བའི་སྒྲུབ་ཐབས་པཎྜི་ཏ་ཀུ་མུ་ཏ་འབྱུང་བའི་བློ་གྲོས་ཞབས་ཀྱིས་མཛད་པ། དམ་ཚིག་གསུམ་གྱི་རྒྱལ་པོའི་སྒྲུབ་ཐབས་རིན་ཆེན་འབྱུང་གནས་སྦས་པས་མཛད་པ། དཔལ་རྡོ་རྗེ་གདན་གྱི་མན་ངག་གི་ཆོ་ག དཔལ་རྡོ་རྗེ་གདན་གྱི་སྒྲུབ་ཐབས། ཡང་དཔལ་རྡོ་རྗེ་གདན་གྱི་སྒྲུབ་ཐབས། ཡི་གེ་དྲུག་པའི་སྒྲུབ་ཐབས་ལྷན་སྐྱེས་རོལ་པས་མཛད་པ། ཟ་མ་ཏོག་བཀོད་པའི་མན་ངག་གིས་མཛད་པའི་ཡི་གེ་དྲུག་པའི་སྒྲུབ་ཐབས། དཔལ་ལྡན་འཇིག་རྟེན་མགོན་པོའི་སྒྲུབ་ཐབས། ཡང་ཡི་གེ་དྲུག་པའི་སྒྲུབ་ཐབས།
ཁརྶ་པ་ཎི་འཇིག་རྟེན་དབང་ཕྱུག་གི་སྒྲུབ་ཐབས་རྙོག་པ་མེད་པས་མཛད་པ། པོ་ཏ་ལ་ཁརྶ་པ་ཎིའི་སྒྲུབ་ཐབས་སློབ་དཔོན་པདྨ་འབྱུང་གནས་བློ་གྲོས་ཞབས་ཀྱིས་མཛད་པ། ཁརྶ་པ་ཎིའི་སྒྲུབ་ཐབས་སློབ་དཔོན་བདེ་བྱེད་ཀྱིས་མཛད་པ། དཔལ་ལྡན་མཁའ་སྤྱོད་འཇིག་རྟེན་དབང་ཕྱུག་གི་སྒྲུབ་ཐབས་ཨ་ནུ་པ་མ་རཀྵི་ཏས་མཛད་པ། དཔལ་ལྡན་མཁའ་སྤྱོད་ཀྱི་སྒྲུབ་ཐབས། སེང་གེ་སྒྲའི་སྒྲུབ་ཐབས་པཎྜི་ཏ་འཇིགས་མེད་རྡོ་རྗེའི་ཞབས་ཀྱིས་མཛད་པ། འཇིག་རྟེན་མགོན་པོའི་སྒྲུབ་ཐབས། འཇིག་རྟེན་དབང་ཕྱུག་གི་སྒྲུབ་ཐབས། ཡང་སེང་གེ་སྒྲའི་སྒྲུབ་ཐབས། འཕགས་པ་སེང་གེ་སྒྲའི་སྒྲུབ་ཐབས།
དཔལ་ལྡན་སེང་གེ་སྒྲའི་སྒྲུབ་ཐབས། འཇིག་རྟེན་དབང་ཕྱུག་ཧ་ལ་ཧ་ལའི་སྒྲུབ་ཐབས། ཧ་ལ་ཧ་ལའི་སྒྲུབ་ཐབས་ལྷན་ཅིག་སྐྱེས་པའི་རོལ་པས་མཛད་པ། རྡོ་རྗེ་ཆོས་ཀྱི་སྒྲུབ་ཐབས་ཆོ་ག་བསྡུས་པ། པདྨ་གར་གྱི་དབང་ཕྱུག་གི་སྒྲུབ་ཐབས་སངས་རྒྱས་ཀྱིས་གསུངས་པ། ཡང་པདྨ་གར་གྱི་དབང་ཕྱུག་གི་སྒྲུབ་ཐབས། ཧ་རི་ཧ་རི་ལ་བཞོན་པར་གྱུར་པའི་སྒྲུབ་ཐབས། ཧ་རི་ཧ་རི་ལ་བཞོན་པར་གྱུར་པའི་སྒྲུབ་ཐབས་སངས་རྒྱས་ཀྱིས་གསུངས་པ། འཇིག་རྟེན་གསུམ་པོ་དབང་དུ་བྱེད་པའི་འཇིག་རྟེན་དབང་ཕྱུག་གི་སྒྲུབ་ཐབས་ས་ར་ཧའི་ཞབས་ཀྱིས་མཛད་པ། འཇིག་རྟེན་གསུམ་དབང་དུ་བྱེད་པའི་འཇིག་རྟེན་དབང་ཕྱུག་གི་སྒྲུབ་ཐབས།
འཇིག་རྟེན་དབང་ཕྱུག་དམར་པོའི་སྒྲུབ་ཐབས། འཇིག་རྟེན་དབང་ཕྱུག་གི་ལྷག་པར་དབང་དུ་བྱ་བའི་ཆོ་ག འཕགས་པ་སྤྱན་རས་གཟིགས་དབང་ཕྱུག་མགྲིན་པ་སྔོན་པོ་ཅན་གྱི་སྒྲུབ་ཐབས། སྒྱུ་འཕྲུལ་དྲ་བའི་འཕགས་པ་སྤྱན་རས་གཟིགས་དབང་ཕྱུག་གི་སྒྲུབ་ཐབས། པདྨའི་ཕྱག་གི་གཟུངས། ཉེ་བར་སྤྱོད་པ་དང་བཅས་པ་སྲན་མ་མ་ཤའི་ཞལ་གྱི་གཟུངས། འཇིག་རྟེན་དབང་ཕྱུག་དོན་ཡོད་ཞགས་པའི་སྒྲུབ་ཐབས། དཔལ་ལྡན་འཇིག་རྟེན་གསུམ་པོ་དབང་དུ་བྱེད་པ། འཕགས་པ་བྷུཀྨའི་སྒྲུབ་ཐབས་སློབ་དཔོན་ཤུ་ནྱ་ཏ་ས་མཱ་དྷཱི་བཛྲ་པཱ་དའི་ཞབས་ཀྱིས་མཛད་པ། དཔལ་ལྡན་འཇིག་རྟེན་མགོན་པོའི་སྒྲུབ་ཐབས།
བརྟན་པའི་འཁོར་ལོའི་སྒྲུབ་ཐབས་སློབ་དཔོན་བྷ་ཝ་ཀནྡྷས་མཛད་པ་དང་། ཚིག་ལྷུག་པའི་བརྟན་པའི་འཁོར་ལོའི་སྒྲུབ་ཐབས། འཇམ་དཔལ་སེང་གེ་སྒྲའི་སྒྲུབ་ཐབས། འཇམ་དཔལ་ངག་གི་རྒྱལ་པོའི་སྒྲུབ་ཐབས་པཎྜི་ཏ་ཡིད་བཞིན་ནོར་བུས་མཛད་པ། དཔལ་ལྡན་ངག་གི་རྒྱལ་པོའི་སྒྲུབ་ཐབས། ངག་གི་རྒྱལ་པོའི་སྒྲུབ་ཐབས། འཇམ་པའི་དབྱངས་ཀྱི་སྒྲུབ་ཐབས། དཔལ་ལྡན་འཕགས་པ་ངག་གི་རྒྱལ་པོའི་སྒྲུབ་ཐབས། ཨ་ར་པ་ཙ་ནའི་སྒྲུབ་ཐབས་མི་ཕམ་བཤེས་གཉེན་གྱིས་མཛད་པ། ཤེས་རབ་འཕེལ་བའི་གཏེར་ངག་གི་རྒྱལ་པོའི་སྒྲུབ་ཐབས་དཔལ་ལྡན་འཕྲོག་བྱེད་འཇོམས་པས་མཛད་པ།
ཚིག་ལྷུག་པའི་ཨ་ར་པ་ཙ་ནའི་སྒྲུབ་ཐབས། རྗེ་བཙུན་འཕགས་པ་འཇམ་དཔལ་བསྒོམ་པའི་མན་ངག ཨ་ར་པ་ཙ་ན་འཕྲལ་དུ་ཉམས་སུ་མྱོང་བའི་སྒྲུབ་ཐབས། འཇམ་དཔལ་གྱི་སྒྲུབ་ཐབས། ཡན་ལག་མེད་པའི་སྒྲུབ་ཐབས། ཡན་ལག་མེད་པའི་རྡོ་རྗེ་སྒྲུབ་ཐབས། ཆོས་དབྱིངས་ངག་གི་དབང་ཕྱུག་གི་སྒྲུབ་ཐབས། སེམས་ཅན་དབང་དུ་བྱས་པའི་ཏིང་ངེ་འཛིན། ཡང་ཆོས་དབྱིངས་ངག་གི་དབང་ཕྱུག་གི་སྒྲུབ་ཐབས། ཡང་ཨ་ར་པ་ཙ་ནའི་སྒྲུབ་ཐབས།
ངག་གི་སྒྲུབ་ཐབས། དཔའ་བོ་གཅིག་ཏུ་སྒྲུབ་པའི་སྒྲུབ་ཐབས། ཆོས་དབྱིངས་དབང་ཕྱུག་གི་སྒྲུབ་ཐབས་ཀྱིས་དབང་དུ་བྱ་བའི་ཆོ་ག ཡང་ངག་གི་སྒྲུབ་ཐབས། འཇམ་དཔལ་རྒྱལ་པོ་རོལ་པའི་སྒྲུབ་ཐབས། ཡང་འཇམ་དཔལ་གྱི་སྒྲུབ་ཐབས། འཇམ་དཔལ་དཔའ་བོ་གཅིག་ཏུ་གྲུབ་པའི་སྒྲུབ་ཐབས། ཡང་དཔའ་བོ་གཅིག་པའི་སྒྲུབ་ཐབས། བུང་བ་མྱོས་པའི་སྒྲུབ་ཐབས། ལྷག་པར་དབང་དུ་བྱེད་པའི་འཇམ་དཔལ་གྱི་སྒྲུབ་ཐབས།
ཡང་འཇམ་དཔལ་གྱི་སྒྲུབ་ཐབས། རིག་པ་འཛིན་པའི་སྡེ་སྣོད་ལས་བསྡུས་པའི་འཇམ་དཔལ་གྱི་སྒྲུབ་ཐབས། རིག་པ་འཛིན་པ་སོ་སོ་ནས་བསྡུས་པའི་འཇམ་དབྱངས་ཀྱི་སྒྲུབ་ཐབས། ཤེས་རབ་འཕེལ་བའི་ཆོ་ག མཚན་ཡང་དག་པར་བརྗོད་པའི་མན་ངག་ཤེས་རབ་འཁོར་ལོའི་དངོས་གྲུབ་མཆོག་གི་སྒྲུབ་ཐབས། ཆོས་ཀྱི་དུང་གི་ཏིང་ངེ་འཛིན་འཇམ་དཔལ་གྱི་སྒྲུབ་ཐབས། འཕགས་པ་མཚན་ཡང་དག་པར་བརྗོད་པའི་སྒྲུབ་ཐབས། འཇམ་པའི་རྡོ་རྗེའི་སྒྲུབ་ཐབས། ཡི་གེ་གཅིག་པའི་རབ་ཏུ་སྦྱོར་བའི་སྒྲུབ་ཐབས། གཏུམ་པོ་ཆེན་པོའི་སྒྲུབ་ཐབས་ཆོ་ག་དང་བཅས་པ་འོད་ཟེར་འབྱུང་གནས་སྦས་པས་མཛད་པ།
གཏུམ་པོ་ཆེན་པོའི་སྒྲུབ་ཐབས། ཡང་གཏུམ་པོ་ཆེན་པོའི་སྒྲུབ་ཐབས། སེང་ལྡེང་ནགས་ཀྱི་སྒྲོལ་མའི་སྒྲུབ་ཐབས་སངས་རྒྱས་ཀྱིས་གསུངས་པ། སྒྲོལ་མ་ཆེན་མོའི་སྒྲུབ་ཐབས། མཆོག་སྦྱིན་སྒྲོལ་མའི་སྒྲུབ་ཐབས། དབང་བྱེད་སྒྲོལ་མའི་སྒྲུབ་ཐབས་སློབ་དཔོན་རྡོ་རྗེའི་མྱུ་གུས་མཛད་པ། རྡོ་རྗེ་སྒྲོལ་མའི་སྒྲུབ་ཐབས་ཚུལ་མི་འདྲ་བ་གསུམ་ལས། གཅིག་སློབ་དཔོན་ཀླུ་སྒྲུབ་ཀྱིས་མཛད་པ། ཡང་རྡོ་རྗེ་སྒྲོལ་མའི་སྒྲུབ་ཐབས་པཎྜི་ཏ་སློབ་དཔོན་ཆོས་འབྱུང་ཞབས་ཀྱིས་མཛད་པ། སྒྲོལ་མ་དུག་སེལ་མའི་སྒྲུབ་ཐབས།
སྒྲོལ་མ་ནོར་སྦྱིན་མའི་སྒྲུབ་ཐབས། འོད་དཔག་མེད་ཀྱི་སྙིང་པོའི་རྒྱུད་ལས་འཕགས་མ་སྒྲོལ་མའི་རྟོགས་པ་གསུངས་པ། ངན་སོང་ལས་སྒྲོལ་བའི་སྒྲོལ་མའི་སྒྲུབ་ཐབས། ལྷ་མོ་སྒྲོལ་མའི་སྒྲུབ་ཐབས། འཆི་བ་བསླུ་བའི་སྒྲོལ་མའི་སྒྲུབ་ཐབས། སྣ་ཚོགས་ཡུམ་གྱི་སྒྲུབ་ཐབས། དོན་ཐམས་ཅད་རབ་ཏུ་སྦྱིན་པའི་སྒྲོལ་མའི་སྒྲུབ་ཐབས། དེའི་གཟུངས། ཡང་དུག་སེལ་བའི་སྒྲུབ་ཐབས། དེའི་རིགས་སྔགས་སངས་རྒྱས་ཀྱིས་གསུངས་པ།
འཕགས་མ་དུག་སེལ་མའི་རྟོགས་པ་ཛཾ་གུ་མའི་སྒྲུབ་ཐབས། རྡོ་རྗེ་སྒྲོལ་མའི་སྒྲུབ་ཐབས་པཎྜི་ཏའི་རིན་ཆེན་འབྱུང་གནས་ཞི་བས་མཛད་པ། དེའི་མན་ངག ཡང་སྒྲོལ་མའི་སྒྲུབ་ཐབས་པཎྜི་ཏ་ཆེན་པོ་གནས་བརྟན་དཔེ་མེད་ཀྱིས་མཛད་པ། འཇིགས་པ་བརྒྱད་ལས་སྐྱོབ་པའི་སྒྲུབ་ཐབས། རྒྱ་ནག་རིམ་པའི་འཕགས་མ་སྒྲོལ་མའི་སྒྲུབ་ཐབས། རྒྱ་ནག་ཆེན་པོའི་རིམ་པའི་འཕགས་མ་སྒྲོལ་མའི་སྒྲུབ་ཐབས་སློབ་དཔོན་བརྟག་པའི་རྡོ་རྗེས་མཛད། ཡང་འཆི་བ་བསླུ་བའི་སྒྲོལ་མ་དཀར་མོའི་སྒྲུབ་ཐབས་སློབ་དཔོན་ངག་གི་དབང་ཕྱུག་གི་སློབ་མ་ཐུ་བོས་མཛད་པ། སྒྲོལ་མ་དཀར་མོའི་སྒྲུབ་ཐབས་སློབ་དཔོན་ཡིད་བཞིན་ནོར་བུའི་རྒྱལ་པོས་མཛད་པ། སྒྲོལ་མ་དཀར་མོ་ཕྱག་དྲུག་མའི་སྒྲུབ་ཐབས།
རལ་གཅིག་མའི་སྒྲུབ་ཐབས་ཆེ་ཆུང་མི་འདྲ་བ་ལྔ་ལས་གཅིག་སློབ་དཔོན་ཀླུ་སྒྲུབ་ཀྱིས་མཛད་པ། ཙུནྡའི་སྒྲུབ་ཐབས་མི་འདྲ་བ་གསུམ། རྟོགས་པ་ལས་ཕྱུང་བའི་འོད་ཟེར་ཅན་ཕྱག་བཅུ་མའི་སྒྲུབ་ཐབས། ཡང་རྟོགས་པ་ལས་གསུངས་པའི་འོད་ཟེར་ཅན་གྱི་སྒྲུབ་ཐབས། མྱ་ངན་མེད་པའི་ཤིང་གི་འོད་ཟེར་ཅན་གྱི་སྒྲུབ་ཐབས། རྟོགས་པ་ལས་གསུངས་པའི་འོད་ཟེར་ཅན་དཀར་མོའི་སྒྲུབ་ཐབས། རྡོ་རྗེ་དབྱིངས་ཀྱི་དབང་ཕྱུག་མའི་སྒྲུབ་ཐབས། འོད་ཟེར་ཅན་སེར་མོ་ཕྱག་བརྒྱད་མའི་སྒྲུབ་ཐབས། ཨཽ་ཌི་ཡ་ནའི་འོད་ཟེར་ཅན་ཕྱག་བཅུ་གཉིས་མའི་སྒྲུབ་ཐབས། ཨཽ་ཌི་ཡ་ནའི་འོད་ཟེར་ཅན་དམར་མོ་ཕྱག་བཅུ་གཉིས་མའི་སྒྲུབ་ཐབས་སློབ་དཔོན་ལྷན་ཅིག་སྐྱེས་པའི་རོལ་པས་མཛད་པ།
འོད་ཟེར་ཅན་དམར་མོ་ཕྱག་བཅུ་མའི་སྒྲུབ་ཐབས། ཡང་མྱ་ངན་མེད་པའི་ཤིང་གི་འོད་ཟེར་ཅན་གྱི་སྒྲུབ་ཐབས། དེའི་ཇག་འཆིངས། རྟོག་པ་ལས་གསུངས་པའི་འོད་ཟེར་ཅན་གྱི་སྒྲུབ་ཐབས་སློབ་དཔོན་སྙིང་པོའི་ཞབས་ཀྱིས་མཛད་པ། འོད་ཟེར་ཅན་གྱི་སྒྲུབ་ཐབས། འོད་ཟེར་ཅན་པི་ཙུ་མའི་སྒྲུབ་ཐབས། ཡང་འོད་ཟེར་ཅན་གྱི་སྒྲུབ་ཐབས་རྒྱས་བསྡུས་གཉིས། དེའི་གཟུངས་བཀླགས་པའི་མན་ངག རི་ཁྲོད་ལོ་མ་ཅན་གྱི་སྒྲུབ་ཐབས་མི་འདྲ་བ་གཉིས། ཤེར་ཕྱིན་དཀར་མོའི་སྒྲུབ་ཐབས།
རི་ཁྲོད་ལོ་མ་ཅན་གྱི་གཟུངས། ཤེས་རབ་ཀྱི་ཕ་རོལ་ཏུ་ཕྱིན་མ་སྐུ་མདོག་སེར་མོའི་སྒྲུབ་ཐབས་རྒྱས་བསྡུས་གཉིས། ཤེར་ཕྱིན་དཀར་མོའི་སྒྲུབ་ཐབས་སློབ་དཔོན་དགེ་འདུན་སྦྱིན་གྱི་བུས་མཛད་པ། ཡང་ཤེས་ཕྱིན་དཀར་མོའི་སྒྲུབ་ཐབས་པཎྜི་ཏ་པདྨ་འཕེལ་གྱིས་མཛད་པ། གསེར་མདོག་ཅན་གྱི་ཕ་རོལ་ཏུ་ཕྱིན་མའི་སྒྲུབ་ཐབས། ཤེས་ཕྱིན་གྱི་སྒྲུབ་ཐབས། ཡང་གསེར་མདོག་ཅན་གྱི་ཤེས་ཕྱིན་གྱི་སྒྲུབ་ཐབས། ཤེས་ཕྱིན་གྱི་སྒྲུབ་ཐབས་འཕགས་པ་ཐོགས་མེད་ཀྱིས་མཛད་པ། འཕགས་མ་རྡོ་རྗེ་དབྱངས་ཅན་མའི་སྒྲུབ་ཐབས་སློབ་དཔོན་དཔལ་འཛིན་གྱིས་མཛད་པ། དབྱངས་ཅན་མ་ཆེན་མོའི་སྒྲུབ་ཐབས།
རྡོ་རྗེ་དབྱངས་ཅན་མའི་སྒྲུབ་ཐབས་གཉིས། རྡོ་རྗེ་པི་ཝཾ་མ་དབྱངས་ཅན་མའི་སྒྲུབ་ཐབས། ཡང་རྡོ་རྗེ་དབྱངས་ཅན་མའི་སྒྲུབ་ཐབས་གཤིན་རྗེ་ནག་པོ་ལས་གསུངས་པ། ཡང་རྡོ་རྗེ་དབྱངས་ཅན་མའི་སྒྲུབ་ཐབས། འཕགས་མ་ཁྲོ་གཉེར་ཅན་གྱི་སྒྲུབ་ཐབས་མི་འདྲ་བ་གཉིས། སྒྲོལ་མའི་རྟོག་པ་ལས་ཕྱུང་བ་ཀུ་རུ་ཀུ་ལླེའི་སྒྲུབ་ཐབས། སྒྲོལ་མའི་རྟོགས་པ་ལས་བྱུང་བ་རིག་བྱེད་མའི་སྒྲུབ་ཐབས་སློབ་དཔོན་ཀླུ་སྒྲུབ་ཀྱིས་མཛད་པ། དེའི་དབང་དུ་བྱས་པའི་མན་ངག ཡང་རིག་བྱེད་མའི་སྒྲུབ་ཐབས་མི་འདྲ་བ་གཉིས། ཨུ་རྒྱན་ནས་བྱུང་བའི་རིག་བྱེད་མའི་སྒྲུབ་ཐབས།
སློབ་དཔོན་ལྷན་ཅིག་སྐྱེས་པ་རོལ་པའི་མཛད་པའི་རིག་བྱེད་མའི་སྒྲུབ་ཐབས། ཀྱཻ་རྡོ་རྗེའི་རིམ་པས་རིག་བྱེད་མའི་སྒྲུབ་ཐབས། ཀྱཻ་རྡོ་རྗེའི་རྒྱུད་ནས་ཕྱུང་བའི་རིག་བྱེད་མའི་སྒྲུབ་ཐབས། རིག་བྱེད་མ་ཕྱག་དྲུག་མའི་སྒྲུབ་ཐབས་མི་འདྲ་བ་གཉིས། རིག་བྱེད་མ་ཕྱག་བརྒྱད་མའི་སྒྲུབ་ཐབས་ཨིནྟྲ་བྷུ་ཏིས་མཛད་པ། ཡང་རིག་བྱེད་མའི་སྒྲུབ་ཐབས། དེའི་མན་ངག་གི་རིམ་པ། རིག་བྱེད་མ་དཀར་མོའི་སྒྲུབ་ཐབས། སློབ་དཔོན་ནག་པོ་པས་མཛད་པའི་རིག་བྱེད་མའི་སྒྲུབ་ཐབས། ཀུ་རུ་ཀུ་ལླེའི་ལས་རབ་ཏུ་བསྐྱངས་པའི་སྦྱོར་བ།
རྣམ་རྒྱལ་གྱི་སྒྲུབ་ཐབས། གདུགས་དཀར་ཅན་གྱི་སྒྲུབ་ཐབས། རྡོ་རྗེ་ཙ་རྩི་ཀའི་སྒྲུབ་ཐབས། སོ་སོར་འབྲང་མའི་སྒྲུབ་ཐབས་མི་འདྲ་བ་གསུམ། སྟོང་ཆེན་མོ། གསང་སྔགས་རྗེས་འཛིན། རྨ་བྱ་ཆེན་མོ། བསིལ་བའི་ཚལ་ཞེས་བྱ་བའི་སྒྲུབ་ཐབས། ལྷ་མོ་ལྔའི་སྒྲུབ་ཐབས་མདོར་བསྡུས་པ། ཕྱིར་བཟློག་མའི་སྒྲུབ་ཐབས།
རྒྱལ་མཚན་རྩེ་མོའི་དཔུང་རྒྱན་གྱི་སྒྲུབ་ཐབས། གཞན་གྱིས་མི་ཐུབ་པའི་སྒྲུབ་ཐབས། རྡོ་རྗེ་གྷནྡ་རིའི་སྒྲུབ་ཐབས་གཉིས། སྲུང་བ་ལྔའི་ཆོ་ག རྡོ་རྗེ་ལྕགས་སྒྲོག་གི་སྒྲུབ་ཐབས་མི་འདྲ་བ་གཉིས། པཎྚི་ཏ་ཆོས་ཀྱི་འབྱུང་གནས་བློ་གྲོས་ཀྱིས་མཛད་པའི་རྒྱལ་མཚན་རྩེ་མོའི་དཔུང་རྒྱན་གྱི་སྒྲུབ་ཐབས། གཙུག་ཏོར་རྣམ་རྒྱལ་གྱི་སྒྲུབ་ཐབས། ལྷ་མོ་ནོར་རྒྱུན་མའི་སྒྲུབ་ཐབས་མི་འདྲ་བ་གསུམ། དེའི་གཟུངས་ཀྱི་མན་ངག ཕག་མོ་ཤེས་རབ་གསལ་བྱེད་མའི་སྒྲུབ་ཐབས།
བྱམས་པའི་སྒྲུབ་ཐབས་མི་འདྲ་བ་གཉིས། པཎྜི་ཏ་འཇིགས་མེད་འབྱུང་གནས་སྦས་པའི་མཛད་པའི་ཛམྦྷ་ལ་ནག་པོའི་སྒྲུབ་ཐབས། ཛམྦྷ་ལ་སེར་པོའི་སྒྲུབ་ཐབས་རྒྱས་བསྡུས་གསུམ། སེར་པོ་ཕྱག་གཉིས་པའི་སྒྲུབ་ཐབས་ཙནྟྲ་གོ་མིས་མཛད་པ། སེར་པོ་ལྷ་ཕོ་བརྒྱད་མོ་བརྒྱད་ཀྱིས་བསྐོར་བའི་རྒྱས་བསྡུས་གཉིས། དེ་ལ་ཆུ་རྒྱུན་དུ་འབུལ་བའི་མན་ངག་གི་རིགས་མི་འདྲ་བ་གསུམ། སློབ་དཔོན་ཙནྟྲ་གོ་མིས་མཛད་པའི་རྟ་མགྲིན་གྱི་སྒྲུབ་ཐབས། རྟོག་པ་བདུན་པ་ལས་གསུངས་པའི་རྟ་མགྲིན་གྱི་སྒྲུབ་ཐབས། པཎྜི་ཏ་ཤརྡྷ་ཀ་རས་མཛད་པའི་རྟ་མགྲིན་གྱི་སྒྲུབ་ཐབས། འཇིག་རྟེན་གསུམ་ལས་རྣམ་རྒྱལ་གྱི་སྒྲུབ་ཐབས།
རྡོ་རྗེ་མེ་དང་ཉི་མ་འབར་བའི་སྒྲུབ་ཐབས། རྟ་མཆོག་གི་སྒྲུབ་ཐབས། གཤིན་རྗེ་གཤེད་དམར་གྱི་སྒྲུབ་ཐབས། གཤིན་རྗེ་ནག་པོའི་སྒྲུབ་ཐབས་མི་འདྲ་བ་གཉིས། ཡང་དགྲ་ནག་གི་སྒྲུབ་ཐབས། གཤིན་རྗེ་མཐར་བྱེད་ཀྱི་སྒྲུབ་ཐབས་མི་འདྲ་བ་གཉིས། བགེགས་མཐར་བྱེད་ཀྱི་སྒྲུབ་ཐབས། སྟོབས་པོ་ཆེའི་སྒྲུབ་ཐབས་སློབ་དཔོན་ཤཱཀྱ་བཤེས་གཉེན་གྱིས་མཛད་པ། ཡང་སྟོབས་པོ་ཆེའི་སྒྲུབ་ཐབས། ཧཱུྃ་མཛད་ཀྱི་སྒྲུབ་ཐབས།
ཧེ་རུ་ཀའི་སྒྲུབ་ཐབས། ཀྱཻ་རྡོ་རྗེའི་ཕྱག་གཉིས་པའི་སྒྲུབ་ཐབས་ཏཱ་ར་ཤྲཱིས་མཛད་པ། བདག་མེད་པའི་སྒྲུབ་ཐབས་རྒྱས་བསྡུས་གཉིས། འབྱུང་པོ་འདུལ་བྱེད་ཀྱི་སྒྲུབ་ཐབས། དེའི་ཆོ་ག་དམ་པ་ཐམས་ཅད་འདྲེན་པའི་འཇིག་རྟེན་གསུམ་གྱི་རྡོ་རྗེས་མཛད་པ། ནག་པོ་ཆེན་པོའི་སྒྲུབ་ཐབས། ཡང་ནག་པོ་ཆེན་པོའི་སྒྲུབ་ཐབས་ཏེ་ལྷ་འདི་རྣམས་ཀྱི་རྗེས་གནང་ཐོབ་པའི་བརྒྱུད་པ་ནི། ཨ་བྷྱ་ཀ་ར། ཤུ་བྷཾ་ཀ་ར་གུཔྟ། པུ་ཛ་ཏི།
རཏྣ་རཀྵི་ཏ། གོ་ཏཾ་ཤྲཱི། ཀིརྟི་པཎྜི་ཏ། ལོ་ཙཱ་བ་གྲགས་པ་རྒྱལ་མཚན། རྒྱལ་མཚན་རིན་ཆེན། གར་ཐིག་པ་བསོད་རྒྱལ། ཀ་བཅུ་པ་གཞོན་ནུ་སེང་གེ བླ་མ་མགོན་པོ་འབུམ། བླ་མ་དཔལ་ལྡན་ཚུལ་ཁྲིམས། ཆོས་རྗེ་ཡེ་ཤེས་རྒྱལ་མཚན།
རྡོ་རྗེ་འཆང་ཀུན་དགའ་བཟང་པོ། མུས་ཆེན་དཀོན་མཆོག་རྒྱལ་མཚན། ཀུན་མཁྱེན་བསོད་ནམས་སེང་གེ འདྲེན་མཆོག་རཏྣ་ཝརྡྷ། རྒྱལ་བ་ལྷ་མཆོག་སེང་གེ ཐར་རྩེ་བ་སངས་རྒྱས་སེང་གེ མཁན་ཆེན་ཆོས་འོད་ཟེར། གྲུབ་མཆོག་བསོད་ནམས་དབང་པོ། དེས་བདག་ལའོ། ། ཡང་ན་ངོར་ཆེན།
མུས་ཆེན། འདྲེན་མཆོག་མན་གོང་དང་འདྲ། ཡང་ན་ངོར་ཆེན། འཇམ་དབྱངས་ཤེས་རྒྱམ་པ། འདྲེན་མཆོག་མན་འདྲ། ཡང་ན་ངོར་ཆེན། དཔལ་རྡོར་བ། འདྲེན་མཆོག་མན་གོང་དང་འདྲ་བའོ། ༈ །སྒྲུབ་ཐབས་བརྒྱ་རྩར་གྲགས་པ་སྒྲུབ་ཐབས་དགུ་བཅུ་གོ་དྲུག པཎྜི་ཏ་དོན་ཡོད་རྡོ་རྗེ་དང་བ་རི་ལོ་ཙཱ་བས་བསྒྱུར་བའི་རྗེས་གནང་ཐོབ་པའི་རྣམ་གྲངས་ལ།
དང་པོ་ཐུབ་པ་རྡོ་རྗེ་གདན་གཙོ་འཁོར་གསུམ། གཉིས་པ་བརྟན་པའི་འཁོར་ལོ་བྷ་ཝ་ཀནྟས་མཛད་པ། གསུམ་པ་ཡང་བརྟན་པའི་འཁོར་ལོ། བཞི་པ་ཚིག་ལྷུག་པའི་བརྟན་པའི་འཁོར་ལོ། ལྔ་བ་ཚིག་ལྷུག་པའི་ཨ་ར་པ་ཙ་ན་དཀར་པོ་པདྨས་མཛད་པ། དྲུག་པ་ཨ་ར་པ་ཙ་ན་དཀར་པོ་ལྷ་ལྔ་མི་ཕམ་བཤེས་གཉེན་གྱིས་མཛད་པ། བདུན་པ་འཕགས་པ་འཇམ་དཔལ་ཞལ་གསུམ་ཕྱག་དྲུག་པ། བརྒྱད་པ་འཇམ་པའི་རྡོ་རྗེ་གཙོ་འཁོར་ལྔ། དགུ་པ་ངག་གི་རྒྱལ་པོ་གཙོ་འཁོར་གཉིས། བཅུ་པ་རྒྱལ་པོ་རོལ་པ།
བཅུ་གཅིག་པ་རིག་པ་འཛིན་པའི་སྡེ་སྣོད་ནས་གསུངས་པའི་འཇམ་དཔལ། བཅུ་གཉིས་པ་རིག་པ་འཛིན་པའི་སྡེ་སྣོད་ནས་བསྡུས་པའི་འཇམ་དཔལ། བཅུ་གསུམ་པ་ཡང་འཇམ་དཔལ། བཅུ་བཞི་པ་ཡན་ལག་མེད་པའི་འཇམ་པའི་རྡོ་རྗེ། བཅོ་ལྔ་པ་འཇམ་དབྱངས་ཆོས་དབྱིངས་གསུང་དབང་། བཅུ་དྲུག་པ་མཚན་ཡང་དག་པར་བརྗོད་པའི་འཇམ་དཔལ། བཅུ་བདུན་པ་འཇམ་པའི་རྡོ་རྗེ་དཔའ་བོ་གཅིག་པ། བཅོ་བརྒྱད་པ་འཇམ་དཔལ་ཤེས་རབ་འཁོར་ལོ། བཅུ་དགུ་པ་འཕྲལ་དུ་ཉམས་སུ་མྱོང་བའི་ཨ་ར་པ་ཙ་ན་ལྷ་ལྔ། ཉི་ཤུ་པ་གཤིན་རྗེ་ནག་པོ་ཞལ་དྲུག་པ།
ཉེར་གཅིག་པ་གཤིན་རྗེ་ནག་པོ་ཞལ་གསུམ་ཕྱག་དྲུག་པ། ཉེར་གཉིས་པ་གཤིན་རྗེ་པུ་ཛ་ན་བྷ་དྲས་མཛད་པ། ཉེར་གསུམ་པ་རྡོ་རྗེ་ཆོས། ཉེར་བཞི་པ་སེང་གེ་སྒྲ། ཉེར་ལྔ་པ་ཧ་ལ་ཧ་ལ་ལྷན་སྐྱེས་རོལ་པས་མཛད་པ། ཉེར་དྲུག་པ་ཁརྶ་པ་ཎི་ལྷ་ལྔ་རྙོག་པ་མེད་པས་མཛད་པ། ཉེར་བདུན་པ་ཡི་གེ་དྲུག་པ་གཙོ་འཁོར་གསུམ་པ་ལྷན་སྐྱེས་རོལ་པས་མཛད་པ། ཉེར་བརྒྱད་པ་ཧ་རི་ཧ་རི་ལ་བཞོན་པ། ཉེར་དགུ་པ་ཧ་ལ་ཧ་ལ་ལྷན་སྐྱེས་རོལ་པས་མཛད་པ། སུམ་ཅུ་པ་པདྨ་གར་དབང་སངས་རྒྱས་ཀྱིས་མཛད་པ།
སོ་གཅིག་པ་སྒྱུ་འཕྲུལ་དྲ་བའི་སྤྱན་རས་གཟིགས་དགྲ་ལས་རྣམ་རྒྱལ་གྱིས་མཛད་པ། སོ་གཉིས་པ་སྒྲོལ་མ་རྡོ་རྗེ་མྱུ་གུས་མཛད་པ། སོ་གསུམ་པ་སྒྲོལ་མ་དཀར་མོ་གཙོ་འཁོར་གསུམ་པ་ཡིད་བཞིན་ནོར་བུ་རྒྱལ་པོས་མཛད་པ། སོ་བཞི་པ་སེང་ལྡེང་ནགས་སྒྲོལ་གཙོ་འཁོར་གསུམ་པ་སངས་རྒྱས་ཀྱིས་མཛད་པ། སོ་ལྔ་པ་སྒྲོལ་མ་དཀར་མོ་ངག་དབང་གྲགས་པའི་སྲས་ཀྱི་ཐུ་བོས་མཛད་པ། སོ་དྲུག་པ་ཨོ་རྒྱན་གྱི་འོད་ཟེར་ཅན། སོ་བདུན་པ་རྟོག་པ་ལས་གསུངས་པའི་འོད་ཟེར་ཅན། སོ་བརྒྱད་པ་རྟོག་པ་ལས་གསུངས་པའི་འོད་ཟེར་ཅན་དཀར་མོ། སོ་དགུ་པ་མྱ་ངན་མེད་པའི་ཤིང་གི་འོད་ཟེར་ཅན། བཞི་བཅུ་པ་ཨོ་རྒྱན་གྱི་འོད་ཟེར་ཅན་ལྷན་སྐྱེས་རོལ་པས་མཛད་པ།
ཞེ་གཅིག་པ་ཡང་ཨོ་རྒྱན་གྱི་འོད་ཟེར་ཅན། ཞེ་གཉིས་པ་ཙུནྡྷ། ཞེ་གསུམ་པ་གནོད་གནས་སེར་པོ་ཙནྡྲ་གོ་མིས་མཛད་པ། ཞེ་བཞི་པ་ཛམྦྷ་ལ་ནག་པོ་དག་པ་བྱིན་གྱིས་མཛད་པ། ཞེ་ལྔ་པ་ནོར་རྒྱུན་མ། ཞེ་དྲུག་པ་ཁྲོ་གཉེར་ཅན། ཞེ་བདུན་པ་བྱམས་པ། ཞེ་བརྒྱད་པ་ཤེས་ཕྱིན་དཀར་མོ་སངས་རྒྱས་ཀྱིས་མཛད་པ། ཞེ་དགུ་པ་ཤེས་ཕྱིན་དཀར་མོ་དགེ་བསྙེན་གྱི་བུས་མཛད་པ། ལྔ་བཅུ་པ་ཤེས་ཕྱིན་དཀར་མོ།
ང་གཅིག་པ་ཤེས་རབ་ཀྱི་ཕ་རོལ་ཏུ་ཕྱིན་པ། ང་གཉིས་པ་མདོར་བསྡུས་པའི་ཤེས་ཕྱིན། ང་གསུམ་པ་མི་གཡོ་བ་སྔོན་པོ་པྲ་བྷ་ཀ་ར་ཀརྟི་དང་གཞོན་ནུ་སྦས་པས་མཛད་པ། ང་བཞི་པ་གཏུམ་པོ་ཆེན་པོ། ང་ལྔ་པ་རྡོ་རྗེ་ཧཱུྃ་མཛད། ང་དྲུག་པ་རི་ཁྲོད་ལོ་མ་ཅན་མ། ང་བདུན་པ་དབྱངས་ཅན་མ་དམར་མོ། ང་བརྒྱད་པ་བགེགས་དགྲ ང་དགུ་པ་རལ་གཅིག་མ། དྲུག་ཅུ་པ་དུག་སེལ་མ། རེ་གཅིག་པ་རིག་བྱེད་མ།
རེ་གཉིས་པ་རྟོག་པ་ལས་གསུངས་པའི་རིག་བྱེད་མ། རེ་གསུམ་པ་ཨོ་རྒྱན་གྱི་རིག་བྱེད་མ། རེ་བཞི་པ་ཨོ་རྒྱན་ནས་འབྱུང་བའི་རིག་བྱེད་མ། རེ་ལྔ་པ་ཁམས་གསུམ་དབང་དུ་བྱེད་པའི་སྤྱན་རས་གཟིགས་ས་ར་ཧས་མཛད་པ། རེ་དྲུག་པ་གནོད་གནས་དང་ནོར་རྒྱུན་མ་གནོད་སྦྱིན་ཕོ་མོས་བསྐོར་བ། རེ་བདུན་པ་རྒྱ་ནག་རིམ་པའི་སྒྲོལ་མ་བརྟག་པའི་རྡོ་རྗེས་མཛད་པ། རེ་བརྒྱད་པ་རྡོ་རྗེ་སྒྲོལ་མ་ལྷ་བཅུ་གཅིག་པ། རེ་དགུ་པ་གཤིན་རྗེ་གཤེད་དམར་པོ་ཡབ་ཡུམ། བདུན་ཅུ་པ་སོ་སོར་འབྲང་མ། དོན་གཅིག་པ་གཙུག་ཏོར་རྣམ་རྒྱལ།
དོན་གཉིས་པ་རྨ་བྱ་ཆེན་མོ། དོན་གསུམ་པ་སྟོང་ཆེན་རབ་འཇོམས། དོན་བཞི་པ་གསང་སྔགས་རྗེས་འཛིན། དོན་ལྔ་པ་བསིལ་བའི་ཚལ་ཆེན་མོ། དོན་དྲུག་པ་ཕྱིར་བཟློག་མ་ཆེན་མོ། དོན་བདུན་པ་རྒྱལ་མཚན་རྩེ་མོའི་དཔུང་རྒྱན། དོན་བརྒྱད་པ་གཞན་གྱིས་མི་ཐུབ་པའི་རྣམ་རྒྱལ། དོན་དགུ་པ་རྡོ་རྗེ་གནྡྷ་རིས། བརྒྱད་ཅུ་པ་ནག་པོ་ཆེན་པོ་བྲམ་ཟེ་མཆོག་སྲད་ཀྱིས་མཛད་པ། གྱ་གཅིག་པ་ལྕགས་སྒྲོག་མ།
གྱ་གཉིས་པ་སྟོབས་པོ་ཆེ། གྱ་གསུམ་པ་གདུགས་དཀར་ཅན། གྱ་བཞི་པ་རྟ་མགྲིན། གྱ་ལྔ་པ་ཧེ་རུ་ཀ གྱ་དྲུག་པ་བདག་མེད་མ། གྱ་བདུན་པ་ཡང་བདག་མེད་མ། གྱ་བརྒྱད་པ་གསེར་མདོག་ཅན་གྱི་ཤེས་ཕྱིན། གྱ་དགུ་པ་རྡོ་རྗེ་ཕག་མོ། དགུ་བཅུ་པ་རིག་བྱེད་མ། གོ་གཅིག་པ་སྒྲོལ་མ་དཀར་མོ་སྟེ་གྲངས་དང་གོ་རིམ་འདི་རྣམས་རྗེ་བཙུན་ཆེན་པོས་མཛད་པའི་སྒྲུབ་ཐབས་ཀྱི་གཏད་རྒྱའི་ཡི་གེ་བཞིན་བཀོད་པ་ཡིན་ནོ། །
ལྷ་དེ་རྣམས་ཀྱི་རྗེས་གནང་གི་བརྒྱུད་པ་ནི། སངས་རྒྱས་རྡོ་རྗེ་འཆང་། ཕྱག་ན་རྡོ་རྗེ། ཛེ་ཏ་རི། རྡོ་རྗེ་གདན་པ་ཆེ་ཆུང་། བ་རི་ལོ་ཙཱ་བ། བླ་མ་ས་སྐྱ་པ་ཆེན་པོ། སློབ་དཔོན་རིན་པོ་ཆེ། རྗེ་བཙུན་ཆེན་པོ། ཆོས་རྗེ་ས་སྐྱ་པཎྜི་ཏ།
བླ་མ་ཚོགས་བསྒོམ་པ། ཉན་ཆེན་བསོད་ནམས་བརྟན་པ། བླ་མ་བསོད་ནམས་སྐྱབས། བླ་མ་གཟུངས་ཀྱི་དཔལ། བླ་མ་དཔལ་ལྡན་ཚུལ་ཁྲིམས། ཆོས་རྗེ་ཡེ་ཤེས་རྒྱལ་མཚན། རྡོ་རྗེ་འཆང་ཀུན་དགའ་བཟང་པོ། རྒྱལ་ཚབ་དམ་པ་ཀུན་དགའ་དབང་ཕྱུག་པ། འདྲེན་མཆོག་རཏྣ་ཝརྡྷ། རྗེ་དཀོན་མཆོག་ལྷུན་གྲུབ།
རྗེ་དཀོན་མཆོག་དཔལ་ལྡན་པ། གྲུབ་མཆོག་བསོད་ནམས་དབང་པོ། དེས་བདག་ལའོ། ། ཡང་ན་ངོར་ཆེན། མུས་ཆེན། ཀུན་མཁྱེན་བསོད་སེང་། འདྲེན་མཆོག་མན་འདྲའོ། ། ཡང་ན་རྡོ་རྗེ་འཆང་ཀུན་བཟང་། མཁས་གྲུབ་དཔལ་ལྡན་རྡོ་རྗེ། འདྲེན་མཆོག་དཀོན་མཆོག་འཕེལ་བ་མན་འདྲའོ།
༈ །དཔལ་རྡོ་རྗེ་ནག་པོ་ཆེན་པོ་གུར་གྱི་མགོན་པོ་ལྕམ་དྲལ་ལྷ་བརྒྱད་ཀྱི་རྗེས་གནང་ཐོབ་པའི་བརྒྱུད་པ་ནི། རྡོ་རྗེ་འཆང་། བྲམ་ཟེ་མཆོག་སྲེད། བདེ་བའི་རྡོ་རྗེ། ཤརྡྷ་ཀ་ར་ཝརྨ། ལོ་ཆེན་རིན་བཟང་། བྲག་སྟེང་བ། མལ་ལོ་ཙཱ་བ། ས་སྐྱ་པ་ཆེན་པོ། སློབ་དཔོན་རྩེ་མོ།
རྗེ་བཙུན་རིན་པོ་ཆེ། ས་སྐྱ་པཎྜི་ཏ། འཕགས་པ་རིན་པོ་ཆེ། དམ་པ་ཀུན་དགའ་གྲགས། བླ་མ་བདག་ཉིད་ཆེན་པོ་བཟང་པོ་དཔལ། བླ་མ་དམ་པ་བསོད་ནམས་རྒྱལ་མཚན། བླ་ཆེན་ཀུན་དགའ་རྒྱལ་མཚན། འཇམ་དབྱངས་ནམ་མཁའ་རྒྱལ་མཚན། རྒྱ་དཀར་ཤེས་རབ་རྒྱལ་མཚན། ས་ལོ་འཇམ་པའི་རྡོ་རྗེ།
སྔགས་འཆང་ཆོས་ཀྱི་རྒྱལ་པོ། གྲུབ་མཆོག་བསོད་ནམས་དབང་པོ། དེས་བདག་ལའོ། ། ཡང་ན་འཕགས་པ་རིན་པོ་ཆེ་ཡན་སྔར་དང་འདྲ་བ་ལས། རྒྱལ་ཚ་ལུང་མང་པོ། མཁས་པ་ཡོན་ཏན་ཁྲི། དྲིན་ཅན་སེང་གེ་བཟང་པོ། བླ་མ་དམ་པ་བསོད་ནམས་རྒྱལ་མཚན། དཔལ་ལྡན་ཚུལ་ཁྲིམས་པ། ཤར་པ་ཡེ་ཤེས་རྒྱལ་མཚན།
རྡོ་རྗེ་འཆང་ཀུན་དགའ་བཟང་པོ། མཁས་གྲུབ་དཔལ་ལྡན་རྡོ་རྗེ། པཎྜི་ཏ་གྲགས་པ་རྡོ་རྗེ། ས་སྐྱ་ལོ་ཙཱ་བ་མན་འདྲའོ། ༈ །མཐུ་སྟོབས་ཀྱི་དབང་ཕྱུག་སྟོབས་འཕྲོག་ནག་པོ་ཆེན་པོ་རྩ་ཏུར་མུ་ཁ་སྒྲུབ་དུས་ཐུན་མོང་བའི་རྗེས་སུ་གནང་བ་ཐོབ་པའི་བརྒྱུད་པ་ནི། རྡོ་རྗེ་འཆང་། ཀླུ་སྒྲུབ། བཱ་ལིཾ་ཏ་པ། སངས་རྒྱས་ཡེ་ཤེས་ཞབས། མར་མེ་མཛད་བཟང་པོ།
དཔལ་དེ་ཝ། བི་མ་ལ་གུཔྟ། ཁ་ཆེ་རིན་ཆེན་རྡོ་རྗེ། རིན་ཆེན་གྲགས་པ། ཏ་ཐཱ་ག་ཏ་རཀྵི་ཏ། གཉན་ལོ་ཙཱ་བ། ཁ་འུབ་པ། ས་ཆེན། སློབ་དཔོན་སྐུ་མཆེད། ཆོས་རྗེ་ཁུ་དབོན།
ཞང་དཀོན་མཆོག་དཔལ། བྲག་ཕུག་པ། བླ་མ་དམ་པ། ཡར་ཀླུང་པ། མཁན་ཆེན་བསོད་ནམས་རྒྱལ་མཆོག འཇམ་དབྱངས་ནམ་མཁའ་རྒྱལ་མཚན། བདག་ཆེན་རྡོ་རྗེ་འཆང་། རྗེ་རྡོ་རིང་པ། རྡོ་རྗེ་འཆང་ཚར་ཆེན་བློ་གསལ་རྒྱ་མཚོ། མཁན་ཆེན་གཞོན་ནུ་བློ་གྲོས།
གྲུབ་མཆོག་བསོད་ནམས་དབང་པོ། དེས་བདག་ལའོ། ། ཡང་ན་བླ་མ་དམ་པ། བདག་ཆེན་ཀུན་དགའ་རིན་ཆེན། བཞི་ཐོག་པ་བློ་གྲོས་རྒྱལ་མཚན། ཆོས་རྗེ་དགེ་བ་རྒྱལ་མཚན། མཚུངས་མེད་ཤེས་རབ་ཟླ་བ། རྗེ་བཙུན་ཀུན་སྤངས་ཆེན་པོ་མན་འདྲ། ༈ །གསང་བའི་ལས་མཁན་པུ་ཏྲ་མིང་སྲིང་གསུམ་གྱི་རྗེས་གནང་ཐོབ་པའི་བརྒྱུད་པ་ནི། རྡོ་རྗེ་འཆང་།
འཕགས་པ་ཀླུ་སྒྲུབ། སློབ་དཔོན་པདྨ་འབྱུང་གནས། པཎྜི་ཏ་དྷརྨཱ་པཱ་ལ། ལོ་ཆེན་རིན་ཆེན་བཟང་པོ། བྲག་སྟེང་པ་ཡོན་ཏན་ཚུལ་ཁྲིམས། བླ་མ་མལ་ལོ་ཙཱ་བ། བླ་མ་ས་སྐྱ་ཆེན་པོ་ཀུན་དགའ་སྙིང་པོ། སློབ་དཔོན་རིན་ཆེན་བསོད་ནམས་རྩེ་མོ། རྗེ་བཙུན་རིན་པོ་ཆེ་གྲགས་པ་རྒྱལ་མཚན། ཆོས་རྗེ་ས་སྐྱ་པ་པཎྜི་ཏ་ཀུན་དགའ་རྒྱལ་མཚན།
འགྲོ་བའི་མགོན་པོ་ཆོས་རྒྱལ་འཕགས་པ། དམ་པ་ཀུན་དགའ་གྲགས། དགའ་ལྡན་པ་ཀུན་བསོད། གན་པ་རིན་རྒྱལ། དཔལ་ལྡན་བླ་མ་དམ་པ་བསོད་ནམས་རྒྱལ་མཚན། བླ་མ་དཔལ་ལྡན་ཚུལ་ཁྲིམས། གྲུབ་ཆེན་བུདྡྷ་ཤྲཱི། རྡོ་རྗེ་འཆང་ཀུན་དགའ་བཟང་པོ། སེམས་དཔའ་ཆེན་པོ་དཀོན་མཆོག་རྒྱལ་མཚན། རྒྱལ་ཚབ་དམ་པ་ཀུན་དགའ་དབང་ཕྱུག
ཡོངས་འཛིན་དཀོན་མཆོག་འཕེལ་བ། ས་སྐྱ་ལོ་ཙཱ་བ། སྦས་པའི་རྣལ་འབྱོར་གྲུབ་ཆེན་དཔལ་ལྡན་བཀྲ་ཤིས། སྔགས་འཆང་ཆོས་ཀྱི་རྒྱལ་པོ། གྲུབ་མཆོག་བསོད་ནམས་དབང་པོ། དེས་བདག་ལའོ། ། རྗེ་བཙུན་མི་གཡོ་བ་དཀར་པོའི་རྗེས་གནང་། སྒྲུབ་ཐབས་ཀུན་ལས་བཏུས་ཀྱི་ཆིངས་སྦྱར་བ་ཞིག་ཀྱང་ནོས་སོ། ༈ །ལུང་གི་སྐོར་ལ། ཐོག་མར་རྒྱུད་རྒྱ་གཞུང་སྒྲུབ་དཀྱིལ་སོགས་རྒྱ་བོད་ཀྱི་གསུང་རབ་ཐོར་བུ་བ་དུ་མའི་ལུང་ཐོབ་པའི་རྣམ་གྲངས་ལ།
ཀྱཻ་རྡོ་རྗེ་རྩ་བརྒྱུད་བརྟག་གཉིས་འཕགས་མཆན་དང་བཅས་པའི་བཤད་ལུང་། ཀྱཻ་རྡོ་རྗེའི་བསྟོད་པ་ཉི་ཤུ་པ་སློབ་དཔོན་མཚོ་སྐྱེས་ཀྱིས་མཛད་པ། དཎྜ་ཀ་རྗེ་པས་མཛད་པ། རྗེ་རྡོ་རྗེ་འཆང་གིས་མཛད་པའི་ཀུན་རིག་གཞན་ཕན་མཐའ་ཡས། ཆ་གསུམ་གཏོར་མའི་ཆོ་ག གུར་དྲག་གི་འཕྲིན་གཞུང་རྒྱ་དཀར་ཤེས་རབ་རྒྱལ་མཚན་གྱིས་མཛད་པ། རྗེ་དཀོན་མཆོག་ལྷུན་གྲུབ་ཀྱིས་མཛད་པའི་ཀྱཻ་རྡོ་རྗེའི་མངོན་རྟོགས། ལུས་དཀྱིལ་དབང་ཆུ་རྣམས་ཀྱི་མཛེས་རྒྱན། གུར་གྱི་མགོན་པོའི་བསྐང་གསོ་ནག་པོ་མཆོད་རྟེན་དམ་པ་ཀུན་དགའ་གྲགས་ཀྱིས་མཛད་པ། ལྷ་མོའི་སྤྱན་འདྲེན་དེ་ཝི་ཀོ་ཏྲ་མ་བདག་ཆེན་བློ་གྲོས་པས་མཛད་པ།
བསྐང་གསོ་ཆོས་ཉིད་མ་དམ་པས་མཛད་པ། སྐུ་དང་གསུང་ཐུགས་མ་བླ་མ་མལ་གྱིས་མཛད་པ། གཏུམ་ཆེན་མ་རྗེ་ས་ཆེན་གྱིས་མཛད་པ། གདོང་བཞི་པའི་བསྐང་གསོ་ལྷ་མཆོག་མ་བླ་མ་གཉན་ལོ་ཙཱ་བས་མཛད་པ། སྟོབས་འཕྲོག་དང་། ལས་མཁན་གྱི་བསྐང་གསོ་ཆེ་བ་བདག་ཆེན་རྒྱ་དཀར་བས་མཛད་པ། ལྷ་མོའི་བསྐང་གསོ་ཆུང་བ་གཞན་ཡང་མ་དང་། ལས་མགོན་གྱི་བསྐང་གསོ་ཆུང་བ་དམ་པའི་མདོས་བསྐངས་ནས་བསྡུས་པ། དཀར་བདུད་ཀྱི་བསྐང་གསོ་ཆེ་བ་བདག་ཆེན་རྒྱ་དཀར་བས་མཛད་པ། ཆུང་བ་སྔགས་འཆང་ཆེན་པོས་མཛད་པ།
བདུད་རྩི་ལྔ་མཆོད་འཕགས་པས་མཛད་པ། ཆོས་སྐྱོང་གི་དཔང་གཟུགས་རྒྱ་གར་སློབ་དཔོན་བྲམ་ཟེ་ནག་པོ་ཞབས་ཀྱིས་མཛད་པ། བཀའ་སྲུང་ཁྱད་པར་ཅན་རྣམས་ཀྱི་བསྟོད་པའི་སྐོར་ལ། མགོན་པོའི་བསྟོད་པ་སྲིན་གཟུགས་མ་བྲམ་ཟེ་མཆོག་སྲེད་ཀྱིས་མཛད་པ། ལྷ་མོའི་བསྟོད་པ་གང་སྐུ་མ་འཕགས་པས་མཛད་པ། ཞལ་གྱི་བསྟོད་པ་དཔལ་ལྡན་དབང་ལྡན་མ་རྗེ་ས་པཎ་གྱིས་མཛད་པ། མགོན་པོའི་བསྟོད་པ་སྔོན་ཚེ་མ། ལྷ་མོའི་བསྟོད་པ་ཏིལ་དམར་མ། ཞལ་གྱི་བསྟོད་པ་རྡོ་རྗེ་འཆང་དབང་མ་གནམ་ཁ་འུབ་པས་མཛད་པ། མགོན་པོའི་བསྟོད་པ་གང་ཐུགས་མ་འཕགས་པས་མཛད་པ།
ལྷ་མོའི་བསྟོད་པ་མི་ཕམ་མ། ཞལ་གྱི་བསྟོད་པ་པྃ་པད་མ་གཉན་ལོས་མཛད་པ། མགོན་པོའི་བཀའ་ཉན་ནག་པོ་གནོད་སྦྱིན་སོགས་ལས་མཁན་ལྔ་སྒོ་མ་བཞི་དང་བཅས་པའི་བསྟོད་པ་རྒྱས་པ་མལ་ལོས་མཛད་པ། མགོན་པོའི་བསྟོད་པ་ཧཱུྃ་ཡིག་མ། ལྷ་མོའི་བསྟོད་པ་རྦ་ཀློང་མ། ཞལ་གྱི་བསྟོད་པ་མི་རྟོག་མ། ལས་མཁན་གྱི་བསྟོད་པ་དང་བཅས་པ་ཆོས་སྐྱོང་འཁོར་བཅས་ཀྱི་བསྟོད་པ་ནག་རྔམ་མ་ཐེག་ཆེན་ཀུན་བཀྲས་ཀྱིས་མཛད་པ། རབ་འབར་མ་ཀུན་མཁྱེན་གྱིས་མཛད་པ། མཁའ་འགྲོ་སྤྱི་བསྟོད། ཞལ་གྱི་བསྟོད་པ་སྟོང་ཉིད་མ་བླ་མ་དམ་པས་མཛད་པ།
མགོན་པོའི་དྲག་བསྐུལ་དུས་གསུམ་རྒྱལ་བ་མ་འཕགས་པས་མཛད་པ། ལྷ་མོའི་གསོན་ཅིག་མ་བདག་ཆེན་རྡོ་རྗེ་འཆང་གིས་མཛད་པ། ལས་མཁན་གྱི་བསྐུལ། དམ་ཅན་མོན་བུ་མ་བདག་ཆེན་རྒྱ་དཀར་བས་མཛད་པ། རྡོ་རྗེ་ཕུར་པའི་བཟློག་པ་འཁོར་ལོ་རྩིབས་བཅུ་མ། ལྟས་ངན་བརྒྱད་ཅུའི་བཟློག་པ། ཕུར་བསྲུང་དམ་ཅན་བཅུ་གཉིས་ཀྱི་བསྐུལ་སློབ་དཔོན་པདྨས་མཛད་པ་རྣམས་ཐོས། གསུང་རབ་དེ་རྣམས་ཀྱི་ལུང་གྲུབ་མཆོག་དབང་པོའི་ཞབས་ཀྱིས་སྔགས་འཆང་ཆོས་ཀྱི་རྒྱལ་པོ་ལ་གསན་གསུངས། ༈ །སློབ་དཔོན་ཛེ་ཏ་རིའི་ཐུགས་ཀྱི་ཡང་སྙིང་རྗེ་བཙུན་ས་སྐྱ་པའི་ཐུན་མོང་མ་ཡིན་པའི་ཚེ་སྒྲུབ་ཀྱི་གདམས་པ་ཟབ་མོ་སྔགས་འཆང་ཆོས་ཀྱི་རྒྱལ་པོ་ཡན་ཆད་སྙན་བརྒྱུད་ཁོ་ནར་བཞུགས་པ་སྔགས་འཆང་དེ་ཉིད་ཀྱིས་གྲུབ་རྒྱ་གླིང་པ་པད་རྒྱལ་གྱི་དོན་དུ་ཡི་གེར་འགོད་པ་མཛད་པའི་ཚེ་སྒྲུབ་ཀྱི་མན་ངག་ཟབ་མོའི་བསྒོམ་ལུང་ཐོབ་པའི་བརྒྱུད་པ་ནི། ཚེ་དཔག་མེད།
སློབ་དཔོན་སྙིང་པོའི་ཞབས། ཛེ་ཏཱ་རཱི་དགྲ་ལས་རྣམ་རྒྱལ། སློབ་དཔོན་བྱང་ཆུབ་བཟང་པོ། ཏིང་ངེ་འཛིན་བཟང་པོ། རྡོ་རྗེ་གདན་པ། བ་རི་ལོ་ཙཱ་བ། བླ་མ་ས་སྐྱ་པ་ཆེན་པོ། བླ་ཆེན་བསོད་ནམས་རྩེ་མོ། རྗེ་བཙུན་གྲགས་པ་རྒྱལ་མཚན། ས་སྐྱ་པ་པཎྜི་ཏ།
ཤར་པ་རྡོ་རྗེ་འོད་ཟེར། བླ་མ་བཀྲ་ཤིས་འོད་ཟེར། ཨེ་པ་འཁོན་སྟོན། བླ་མ་འཇམ་དབྱངས་ཆེན་པོ། བྱང་སེམས་རྒྱལ་ཡེ། གྲགས་པ་དཔལ། སྲུ་ལུང་པ་ཀུན་སྨོན། བྲག་ཕུག་པ་བློ་གྲོས་བརྟན་པ། བླ་མ་དཔལ་ལྡན་ཚུལ་ཁྲིམས། ཆོས་རྗེ་ཡེ་ཤེས་རྒྱལ་མཚན།
རྗེ་བཙུན་ཀུན་དགའ་བཟང་པོ། ཆོས་རྗེ་དཔལ་ལྡན་རྡོ་རྗེ། ཡོངས་འཛིན་དཀོན་མཆོག་འཕེལ། ས་ལོ་འཇམ་པའི་རྡོ་རྗེ། སྙིགས་དུས་ཀྱི་བསྟན་པའི་གསལ་བྱེད་ཆེན་པོ་སྔགས་འཆང་ངག་གི་དབང་པོ་ཀུན་དགའ་རིན་ཆེན། གྲུབ་མཆོག་བསོད་ནམས་དབང་པོ། དེས་བདག་ལའོ། ༈ །པཎྜི་ཏ་ཆེན་པོ་ནགས་ཀྱི་རིན་ཆེན་གྱིས་སློབ་དཔོན་ཆེན་པོ་པདྨ་འབྱུང་གནས་ལ་དངོས་སུ་གསན་པའི་ཚེ་སྒྲུབ་ཟབ་མོའི་བསྒོམ་ལུང་ཐོབ་པའི་བརྒྱུད་པ་ནི། མགོན་པོ་ཚེ་དཔག་མེད། སློབ་དཔོན་རིན་པོ་ཆེ་པདྨ་འབྱུང་གནས།
མཧཱ་པཎྜི་ཏ་ནགས་ཀྱི་རིན་ཆེན། ལོ་ཆེན་མཉྫུ་ཤྲཱི་ཛྙཱ་ན། མཚན་ལྡན་འོད་ཟེར་སེང་གེ མཉམ་ཉིད་རིན་ཆེན་རྒྱ་མཚོ། ཡོངས་འཛིན་ཀུན་དགའ་ལུང་རིགས། གྲུབ་མཆོག་བསོད་ནམས་དབང་པོ། དེས་བདག་ལའོ། ། ཚེ་སྒྲུབ་ཀྱི་ཡི་གེ་རྗེ་ཉིད་ཀྱིས་མཛད་པ་ཡང་ཐོས་སོ། ། པཎ་ཆེན་ནགས་རིན་ནས་བརྒྱུད་པའི་རྣལ་འབྱོར་གྱི་དབང་ཕྱུག་གི་ཚེ་སྒྲུབ་ཟབ་མོའི་བསྒོམ་ལུང་ཐོབ་པའི་བརྒྱུད་པ་ནི། དཔལ་རྣལ་འབྱོར་གྱི་དབང་ཕྱུག་བིརྺ་པ་ཆེན་པོ།
རྣལ་འབྱོར་པ་ས་ཀ་པ་ལ། པཎྜི་ཏ་ཆེན་པོ་ནགས་ཀྱི་རིན་ཆེན། ལོ་ཙཱ་བ་ཆེན་པོ་མཉྫུ་ཤྲཱི། མཁས་བཙུན་འོད་ཟེར་སེང་གེ མཉམ་མེད་རིན་ཆེན་རྒྱ་མཚོ། གྲུབ་ཆེན་ཀུན་དགའ་ལུང་རིགས། གྲུབ་མཆོག་བསོད་ནམས་དབང་པོ། དེས་བདག་ལའོ། ། ཚེ་སྒྲུབ་ཀྱི་ཡི་གེ་རྗེ་ཉིད་ཀྱིས་མཛད་པ་ཡང་ཐོས་སོ། ༈ །ཡང་བདག་ཉིད་ཆེན་པོ་ས་སྐྱ་པཎྜི་ཏ་གཉིས་པ་ས་ལོ་ཙཱ་བ་འཇམ་དབྱངས་ཀུན་དགའ་བསོད་ནམས་གྲགས་པ་རྒྱལ་མཚན་དཔལ་བཟང་པོའི་ཞལ་སྔ་ནས་ཀྱིས་མཛད་པའི་གསུང་རབ་རྣམས་ཐོས་པའི་ཆོས་ཀྱི་རྣམ་གྲངས་ལ།
ཐོག་མར་གསན་ཡིག་ཐོས་པ་རྒྱ་མཚོ་པདྨ་རཱ་གའི་ཕྲེང་བ། མཁན་ཆེན་བསོད་ནམས་ལྷུན་གྲུབ་ཀྱི་རྣམ་ཐར་བློ་གསར་ཀླུའི་དབང་པོ་གཙུག་གི་ནོར་བུ་ཞེས་བྱ་བ། འཇམ་དབྱངས་སངས་རྒྱས་རིན་ཆེན་གྱི་རྣམ་ཐར་དགེ་ལེགས་རིན་ཆེན་གཏེར་ཞེས་བྱ་བ། དེའི་ཁ་སྐོང་ཨུཏྤ་ལའི་ཆུན་པོ། བླ་མའི་རྣལ་འབྱོར་དང་མཆོད་པའི་ཆོ་ག་རྒྱས་པ་བྱིན་རླབས་ཀྱི་ཆུ་གཏེར་ཞེས་བྱ་བ། ཡང་བླ་མའི་རྣལ་འབྱོར་དང་མཆོད་པའི་ཆོ་ག་བསྡུས་པ། བྱིན་རླབས་བླ་མའི་རྣལ་འབྱོར་ཨུཏྤ་ལ་དཀར་པོའི་ཅོད་པན་ཞེས་བྱ་བ་སྤྱན་རས་གཟིགས་ལ་སྦྱར་བ་ལྷ་ཅིག་སངས་རྒྱས་སྐྱབས་མ་ལ་གནང་བ། སྦྱོར་བ་ཡན་ལག་དྲུག་གི་ལམ་རིམ་གྱིས་སྒོ་ནས་བླ་མའི་གསོལ་འདེབས། རྗེ་བཙུན་ས་སྐྱ་པ་རྣམས་ལ་བསྟོད་པ་ཐུགས་རྗེའི་ཆར་འབེབས། རྩ་བའི་བླ་མ་ཡོངས་འཛིན་དཀོན་མཆོག་འཕེལ།
འཇམ་དབྱངས་སངས་རྒྱས་རིན་ཆེན། མཁན་ཆེན་བསོད་ནམས་ལྷུན་གྲུབ། ལོ་ཆེན་ཆོས་སྐྱོང་བཟང་པོ་རྣམས་ལ་བསྟོད་པ་རེ། རྗེ་རང་གི་བདག་བསྟོད། རྩ་བའི་བླ་མ་གཉིས་དང་། རྗེ་ཉིད་རང་ལ་གསོལ་བ་འདེབས་པའི་ཚིགས་སུ་བཅད་པ་ནུས་ལྡན་དབང་མོ་ཤྲཱི་དེ་ཝའི་དོན་དུ་མཛད་པ། རྗེ་སངས་རྒྱས་རིན་ཆེན་དང་། ཞྭ་ལུ་ལོ་ཆེན་གཉིས་ཀྱི་བསྟོད་པ། རྗེ་རང་གི་བདག་བསྟོད་རྣམས་སྐད་གཉིས། ལམ་འབྲས་བླ་མ་བརྒྱུད་པའི་གསོལ་འདེབས།
སྤྲོས་མེད་བརྒྱུད་པའི་གསོལ་འདེབས། སྦྱོར་དྲུག་བརྒྱུད་པའི་གསོལ་འདེབས། དེའི་གཤམ་ན་རིན་ཆེན་རྒྱལ་མཆོག་ཞབས་ལ་གསོལ་བ་འདེབས་ཟེར་བའི་ཤླཽ་ཀ་གཅིག དཔལ་ལྡན་བླ་མ་དམ་པ་བསོད་ནམས་རྒྱལ་མཚན་དཔལ་བཟང་པོས་མཛད་པའི་ལམ་ཟབ་རྡོ་རྗེའི་རྣལ་འབྱོར་གྱི་ཁྲིད་ཡིག་ངོ་སྤྲོད་དང་བཅས་པའི་བླ་མ་བརྒྱུད་པའི་གསོལ་འདེབས། རྣལ་འབྱོར་པ་རོལ་པའི་རྡོ་རྗེས་མཛད་ཟེར་བའི་ཉིས་འབིགས། ཀུན་རིག་བརྒྱུད་པའི་གསོལ་འདེབས། མི་འཁྲུགས་པའི་བརྒྱུད་པའི་གསོལ་འདེབས། རྡོ་རྗེ་ཕུར་པའི་སྟོད་ལས་ཀྱི་དབང་གི་བརྒྱུད་པའི་གསོལ་འདེབས། སྨད་ལས་དྲག་པོ་སྒྲོལ་བའི་རྗེས་གནང་གི་བླ་མ་བརྒྱུད་པའི་གསོལ་འདེབས་ཁ་སྐོང་། ཡང་རྡོ་རྗེ་ཕུར་པའི་བླ་མ་བརྒྱུད་པའི་གསོལ་འདེབས་བསྡུས་པ།
བདེ་མཆོག་བླ་བརྒྱུད་ཀྱི་གསོལ་འདེབས་ཁ་སྐོང་། སྣར་ཐང་དཔེ་ཁང་གི་སྲུང་མ་སྤེ་ཧ་ར་ལ་འཕྲིན་བཅོལ་ཤླཽ་ཀ་གཉིས། རྟ་མགྲིན་ཡང་གསང་བླ་བརྒྱུད་ཀྱི་གསོལ་འདེབས། གུ་རུ་དྲག་དམར། བླ་མ་བརྒྱུད་པའི་གསོལ་འདེབས། བླ་མ་དམ་པ་ལ་ཤུགས་རིང་དད་པའི་རྒྱང་འབོད་ཐུགས་རྗེའི་ཆུ་སྐྱེས་ཞེས་བྱ་བ་བཙན་ལ་དབོན་པོ་ཤེས་རབ་རྒྱལ་མཚན་ལ་གནང་བ། ཡོན་ཏན་རྒྱ་མཚོ་མའི་ཚིག་དོན་གྱི་དོགས་དཔྱོད་མ་རིག་མུན་སེལ་རྒྱ་ནག་རྒྱལ་པོ་ལ་ཕུལ་བའི་ཞུ་ཡིག མངའ་རིས་རྫོངས་ཁར་མངའ་བདག་རྒྱལ་པོ་ལ་གནང་བ། གློ་བོ་མཁན་ཆེན་བསོད་ནམས་ལྷུན་གྲུབ་ལ་ཕུལ་བའི་ཞུ་ཡིག་ཉིས་འབིགས་གཅིག་དང་བཞི། ཞྭ་ལུ་ལོ་ཆེན་ལ་ཕུལ་བའི་ཞུ་ཡིག
ཨེ་ཝཾ་ཆོས་ལྡན་གྱི་འབུལ་བསྡུད་པ་དགེ་འདུན་དཔལ་བཟང་ལ་གདམས་པ། ཡིག་མཁན་ཟླ་གྲགས་ལ་གནང་བའི་བཀའ་ཤོག་གཉིས། ལོ་དགོན་པའི་སྤྱན་སྔ་ལ་གནང་བའི་བཀའ་ཤོག་སྡེབ་སྦྱོར་མེད་པ་གཅིག་དང་ཡོད་པ་གཉིས་ཏེ་གསུམ། བླ་མ་སྒྲ་ཚད་པ་དཀོན་མཆོག་རྒྱ་མཚོ་ལ་གནང་བའི་བཀའ་ཤོག

བྱང་པ་ཆོས་རྗེ་རིན་ཆེན་བཟང་པོ་ལ་གནང་བའི་བཀའ་ཤོག་གཉིས། ཐུབ་བསྟན་རྣམ་རྒྱལ་གྱི་མཁན་པོ་ཆོས་རྗེ་བློ་གྲོས་རབ་ཡངས་ལ་གནང་བའི་བཀའ་ཤོག རབ་འབྱམས་པ་ཀུན་ཚེ་ལ་གནང་བའི་བཀའ་ཤོག སྨིན་དྲུག་ལོ་ཙཱ་བ་ལ་གནང་བའི་བཀའ་ཤོག གདོང་དགའ་བ་ཀུན་སྤངས་ཚེ་རིང་གྲགས་པ་ལ་གནང་བའི་བཀའ་ཤོག ལྷུན་གྲུབ་རྩེ་མཁན་པོ་ཐམས་ཅད་མཁྱེན་པ་ལ་གནང་བའི་བཀའ་ཤོག འདོལ་ཁ་རྒྱལ་པོ་ལ་གནང་བའི་བཀའ་ཤོག རྒྱལ་མཁར་རྩེར་གནང་བའི་བཀའ་ཤོག་གཉིས། སེང་གེ་རྩེ་པ་ལ་གནང་བའི་བཀའ་ཤོག་དགེ་ལེགས་ཀྱི་ཚིགས་སུ་བཅད་པ་གཅིག་དང་བཞི། གཞིས་དགའ་རིན་སྤུངས་པ་དཔོན་སོགས་ལ་གནང་བའི་བཀའ་ཤོག་དགུ་དང་། སྣར་ཐང་པའི་རྩོམ་གྲོགས་ཞུས་པ་གཅིག
ཚོང་འདུས་པ་ལ་གནང་བའི་བཀའ་ཤོག གནས་གསར་པ་ལ་གནང་བའི་བཀའ་ཤོག གནས་པ་ལ་གནང་བའི་བཀའ་ཤོག་གཉིས། རྩེད་པ་ནམ་མཁའ་ལ་གནང་བའི་བཀའ་ཤོག རིན་ཆེན་རྩེའི་གཉེར་པ་དཀྱིལ་འཁར་སེང་སྡིང་ལ་གནང་བའི་དྲིས་ལན་བཀའ་ཤོག ཁམས་ཀྱི་འབུལ་བསྡུད་པ་བླ་མ་སྒྲ་ཚད་པ་དཀོན་མཆོག་རྒྱ་མཚོ། དགེ་སློང་ནམ་མཁའ་རྩེ་མོ། རྟ་འབུལ་བ་མདོ་སྔགས་རབ་འབྱམས་པ་ཀུན་དགའ་དཔལ་འབྱོར་རྣམས་ལ་གནང་བའི་ལམ་ཡིག་སྡེ་ཚན་གསུམ། ཡིག་མཁན་ཟླ་གྲགས་ལ་གནང་བའི་གདམས་པ། མཁར་སྤེ་རབ་འབྱམས་པ་བློ་གྲོས་རབ་གསལ་གྱི་དྲིས་ལན་གཉིས།
རབ་འབྱམས་པ་དབང་ཕྱུག་རྒྱལ་མཚན་ལ་གནང་བའི་གདམས་པ། གདོང་དགའ་བ་ཀུན་སྤངས་ཆོས་ལ་བསྐུལ་བའི་གཏམ། བྱས་འགྱུར་པའི་སྒྲུབ་ཆེན་རྣམས་ལ་དགེ་སྦྱོར་བསྐུལ་འདེབས། སྣར་ཐང་སྟོང་དཔོན་དཔོན་བློན་ལ་གདམས་པ་གཉིས། རིགས་དྲུག་འཁོར་བའི་སྡུག་བསྔལ་གྱི་སྣང་ཚུལ་རྩོམ་འཕྲོ་གཅིག རྗེ་ཉིད་རང་གི་ཐུགས་དམ་སྨོན་ལམ་ཚིགས་བཅད་མ། དབུ་རྩེ་རྙིང་མ་དང་། སྒོ་རུམ་དཔེ་ཁང་གི་རྟེན་གསུམ་རྣམས་ཀྱི་དཀར་ཆག་ཚིགས་བཅད་མ་གཉིས། ཚེ་ལྷ་དང་ནོར་ལྷའི་ཚིགས་བཅད་ཤླཽ་ཀ་གཉིས། རྗེ་བཙུན་འཇམ་དབྱངས་གཟི་འོད་འབར་བའི་དྲུང་དུ་རྗེ་ཉིད་ཀྱི་སྣམ་སྦྱར་ཕུལ་བའི་ཁ་ཡིག
གསེར་ཁང་ན་བཞུགས་པའི་ཡོངས་འཛིན་དཀོན་མཆོག་འཕེལ་བའི་དགོངས་པ་རྫོགས་ཐབས་སུ་རྗེ་ཉིད་ཀྱིས་བཞེངས་པའི་བླ་མ་རིན་འབྱུང་གི་སྙན་དར་ཁ་ཡིག རྗེ་སངས་རྒྱས་རིན་ཆེན་གྱི་ནང་རྟེན་གླིང་དགའ་ན་བཞུགས་པའི་ཐུབ་པའི་སྙན་དར་ཁ་ཡིག སྒོ་རུམ་དང་ནང་སོའི་དགོན་ཁང་དུ་གཞིས་དགའ་རིན་སྤུངས་ནས་གཏོར་གསོས་གནང་སྐབས་ཀྱི་སྙན་དར་ཁ་ཡིག་ལེ་ཚེ་དགུ རྩེད་པ་ནམ་མཁས་ཆོས་སྐྱོང་ཐུན་མོང་དུ་ཕུལ་བའི་སྙན་དར་ཁ་ཡིག་གཅིག་སྲུབ་ན་བཞུགས་ཡོད། ཆོས་རྗེ་དཀོན་མཆོག་ཚུལ་ཁྲིམས་པའི་གདུང་རྟེན་རྒྱལ་རྩེ་ན་བཞུགས་པའི་དངུལ་གྱི་མཆོད་རྟེན་ལ་བསྔགས་པ་བཀྲ་ཤིས་ཀྱི་མགྲིན་དབྱངས་ཞེས་པ་གཅིག དཔལ་དུས་ཀྱི་འཁོར་ལོ་ལ་བསྟོད་པ། གུར་མགོན་ལ་བསྟོད་པ་ཤླཽ་ཀ་གཅིག དམར་པོ་སྐོར་གསུམ་ལ་བསྟོད་པ་ཤླཽ་ཀ་གཅིག མངའ་རིས་རྒྱལ་པོ་ལ་གནང་བའི་བསྟོད་པ། རྗེ་ཉིད་ཀྱི་བུ་སློབ་སོགས་དད་ལྡན་སོ་སོས་བསྐུལ་བའི་ངོར་མཛད་པ་ལ། བྱང་པ་བདག་ཆེན་ཀུན་དགའ་བཀྲ་ཤིས་པ་ལ་བསྟོད་པ།
གུ་གེ་བཞི་སྡེ་བ་ནམ་མཁའ་བརྟན་པ་ལ་བསྟོད་པ། དཔལ་འཁོར་བདེ་ཆེན་གྱི་མཁན་པོ་དཀོན་མཆོག་ཚུལ་ཁྲིམས་ལ་བསྟོད་པ། ལོ་དགོན་པའི་སྤྱན་སྔ་ལ་བསྟོད་པ། བློ་གྲོས་རབ་གསལ་ལ་བསྟོད་པ་ཤླཽ་ཀ་གཅིག ཆོས་རྗེ་མགོན་པོ་དབང་ཕྱུག་ལ་བསྟོད་པ་ཤླཽ་ཀ་གཅིག ཐུབ་བསྟན་རྣམ་རྒྱལ་གྱི་གདན་ས་བཀྲ་ཤིས་བརྟན་པ་ལ་བསྟོད་པ། ཆོས་རྗེ་དཔལ་ལྡན་རྒྱལ་མཚན་ལ་བསྟོད་པ། ཐུབ་བསྟན་ཡངས་ཅན་གྱི་གདན་ས་པ་གྲགས་པ་རྒྱལ་མཚན་ལ་བསྟོད་པ། སྐྱེ་རྩ་མཁན་པོ་རྡོར་འཛིན་ལ་བསྟོད་པ། གཏིང་སྐྱེས་པ་ཆོས་རྗེ་ཀུན་དགའ་བཀྲ་ཤིས་ལ་བསྟོད་པ་ཤླཽ་ཀ་གཅིག
ཆོས་རྗེ་རྡོ་རྗེ་སེང་གེ་ལ་བསྟོད་པ་ཤླཽ་ཀ་གཅིག ཉག་རེ་གསེར་མདོག་པའི་བླ་མ་ལ་བསྟོད་པ། ཇོ་ནང་མཁན་པོ་དཔལ་ལྡན་རིན་ཆེན་ལ་བསྟོད་པ། ཆོས་རྗེ་སངས་རྒྱས་རྒྱལ་མཚན་ལ་བསྟོད་པ་ཤླཽ་ཀ་གཅིག ཆོས་རྗེ་ཀུན་དགའ་རྒྱ་མཚོ་ལ་བསྟོད་པ་ཤླཽ་ཀ་གཅིག ཡང་ཇོ་ནང་མཁན་པོ་ལ་བསྟོད་པ་ཤླཽ་ཀ་གཅིག སྒྲུབ་པ་བ་སངས་རྒྱས་དཔལ་ལ་བསྟོད་པ་གཅིག་སྟེ་ཚན་པ་བཅོ་བརྒྱད། སྒྲུབ་ཐབས་སྐོར་ལ་བླ་མ་རིན་འབྱུང་གི་སྒྲུབ་ཐབས། བིར་སྲུང་ཐུན་མོང་མ་ཡིན་པའི་བསྒོམ་ཚུལ། དཔལ་འཁོར་ལོ་བདེ་མཆོག་ནག་པོ་པའི་སྒྲུབ་ཐབས་ངེས་དོན་ཟླ་བའི་འོད་ཟེར།
སྔགས་ཕྲེང་ཕྱག་བྲིས་མ་ལས་ཞལ་བཤུས་པ། རྣལ་འབྱོར་མའི་རྒྱུན་གྱི་ཉམས་ལེན། དཔལ་དགྱེས་པ་རྡོ་རྗེའི་སྒྲུབ་ཐབས་གྲོལ་བའི་ཐིག་ལེ། རྡོ་རྗེ་བདག་མེད་མའི་ལུས་དཀྱིལ་ཟུར་འདེབས། ཡང་དག་མེ་གཅིག་གི་སྒྲུབ་ཐབས་ནོར་བུའི་ཕྲེང་བ། དཔལ་རྡོ་རྗེ་གཞོན་ནུའི་ཁྲོ་བོའི་སྒྲུབ་ཐབས། དཔལ་རྡོ་རྗེ་གཞོན་ནུའི་བསྙེན་སྒྲུབ་གསལ་བྱེད་བདུད་རྩིའི་འོད་ཅན། གུ་རུ་དྲག་དམར་གྱི་སྒྲུབ་ཐབས། དཔལ་དུས་ཀྱི་འཁོར་ལོའི་སྒྲུབ་ཐབས། སྲུང་མ་དྲུག་ཅུའི་གཏོར་ཆོག
གཤེད་དམར་དཔའ་གཅིག་གི་སྒྲུབ་ཐབས། སྤྲོས་མེད་རྒྱུན་གྱི་རྣལ་འབྱོར། འཇམ་དབྱངས་ཨ་ར་པ་ཙ་ནའི་སྒྲུབ་ཐབས། དེའི་རྗེས་གནང་བྱེད་ཚུལ། མི་གཡོ་བའི་སྒྲུབ་ཐབས། ཕྱག་ན་རྡོ་རྗེ་འབྱུང་པོ་འདུལ་བྱེད། སེང་གདོང་མ། སྤྱན་རས་གཟིགས་རྣམས་ཀྱི་སྒྲུབ་ཐབས་ཆུང་ངུ་གསུམ། རྗེས་གནང་གི་ཐོ་གཉིས་མཆན་དུ་ཡོད་པ། ཚེ་དཔག་མེད་གྲུབ་པའི་རྒྱལ་མོའི་སྒྲུབ་ཐབས།
ཚེ་དཔག་མེད་ཛེ་ཏ་རི་ལྷ་དགུའི་སྒྲུབ་ཐབས་བདུད་རྩི་རྒྱ་མཚོ་ལྷ་ཅིག་སངས་རྒྱས་སྐྱབས་མ་ལ་གནང་བ། རྡོ་རྗེ་རྣམ་འཇོམས་ཀྱི་སྒྲུབ་ཐབས། འཆི་མེད་སྒྲོལ་དཀར་ཡིད་བཞིན་འཁོར་ལོའི་སྒྲུབ་ཐབས། དཔལ་གུར་གྱི་མགོན་པོ་ཁྲོ་བཅུའི་སྲུང་འཁོར་ཁམས་གསུམ་བདུད་ལས་རྣམ་རྒྱལ། མགོན་པོ་དཔའ་གཅིག་གི་སྒྲུབ་ཐབས་བདུད་འཇོམས་རྡོ་རྗེ་རྣམས་སོ། ། ཉེར་མཁོ་ལ་རྡོ་རྗེ་མཁའ་འགྲོའི་སྦྱིན་སྲེག ས་སྐྱ་པའི་དཀར་གཏོར་ཆ་བཞི་གཏོང་ཚུལ་གསུང་རྒྱུན་མ། གཏོར་ཆེན་ཟུར་འདེབས། རྣམ་རྒྱལ་སྟོང་མཆོད་ཀྱི་ཆོག་སྒྲིག་འཆི་མེད་དཔལ་སྟེར། ཁྲོ་བོ་རྨེ་བརྩེགས་ཀྱི་བསྟོད་པ་གྲིབ་སེལ་ཀུན་གྲོལ།
བཀྲ་ཤིས་ཤླཽ་ཀ་གཅིག མྱུར་རྩིས་རྣམ་དག་སྐྱོན་མེད་ཉེར་མཁོ་ཀུན་གསལ། ཐུབ་ཤིང་བགོད་བཞིའི་ཡིག་ཆུང་། འཁོར་ལོ་བདེ་མཆོག་གི་འཆད་ཐབས། བདེ་མཆོག་རྩ་རྒྱུད་ཀྱི་ས་བཅད་རྩོམ་འཕྲོ། རྡོ་རྗེ་ཕྲེང་བའི་ཟིན་བྲིས། གནས་ཡུལ་རྩ་ཁམས་ཀྱི་དབྱེ་བ། ཞལ་གཉིས་མའི་བྱིན་རླབས་བྱེད་ཚུལ། དབང་བཤད་མདོར་བསྡུས། སྨོན་ལམ་ཤླཽ་ཀ་གཅིག
མགོན་པོ་ལྷ་ལྔའི་དབང་བཤད། བྱང་པ་བདག་ཆེན་ཀུན་དགའ་བཀྲ་ཤིས་པ་ཆེ་འདོན་མཛད་དུས་གནང་བའི་མོལ་གཏམ་དགོས་པ་སྐབས་དོན། རྩེ་གདོང་པའི་སྒེར་གྱི་གདུང་རབས། བསྔོ་བ་གཅིག རྡོ་རྗེ་འཇིགས་བྱེད་རོ་ལངས་བརྒྱད་བསྐོར་གྱི་དབང་གི་བརྒྱུད་པ་ལ་ནང་མཆོད་འབུལ་བའི་ཚིགས་བཅད། ནག་པོ་ཆེན་པོ་ཕྱག་གཉིས་པའི་བསྟོད་པ་ཕྲེང་འཛིན་ཆོས་ཀྱི་ཉིན་བྱེད་ཀྱིས་མཛད་པ་ལ་འགྱུར་གནང་བའི་སྐད་གཉིས། རྗེ་བཙུན་སྒྲོལ་མའི་མཚན་བརྒྱ་མཆན་མ། འཕགས་པ་ཚོགས་ཀྱི་བདག་པོའི་སྙིང་པོ་མཆན་མ། རྡོ་རྗེ་རྣམ་འཇོམས་ཀྱི་གཟུངས་རིང་གླེང་གཞི་ཕན་ཡོན་དང་བཅས་པ་འདི་ལ་སྐད་གཉིས་མེད། གཙུག་ཏོར་རྣམ་རྒྱལ་གྱི་གཟུངས་མཆན་མ།
རྡོ་རྗེའི་གླུ་མཆན་མ། བི་རུ་པའི་སྔགས་ཨངྒུ་རི་མཆན་མ། འཁོར་ལོ་བདེ་མཆོག་གི་སྔགས་ཕྲེང་མཆན་མ། ཨུཥྞི་ཥ་མཆན་མ། སྒྲ་མི་སྙན་གྱི་གཟུངས་མཆན་མ། ཚེ་དཔག་མེད་ཀྱི་གཟུགས་རིང་ཐུང་གཉིས་མཆན་མ། སྒྲོལ་མའི་ཡི་གེ་བཅུ་པ་མཆན་མ། ཧེ་རུ་ཀའི་ཡིག་བརྒྱ་མཆན་མ། བྷ་ཡ་ན་མཆན་མ། ཀྱཻ་རྡོར་གྱི་གཏོར་སྔགས་མཆན་མ།
མགོན་པོའི་ཡི་གེ་བཅུ་གཉིས་མ་དང་། བདུན་མ་མཆན་མ། མཁའ་འགྲོ་སྤྱི་གཏོར་གྱི་གཏོར་སྔགས་མཆན་མ། བཅུ་གཅིག་ཞལ་གྱི་གཟུངས་མཆན་མ། ཚུལ་ཁྲིམས་རྣམ་དག་གི་གཟུངས་མཆན་མ། རྡོ་རྗེ་སྒྲོལ་མ། སོ་སོ་འབྲངས་མ། སྟོང་ཆེན་མོ། རྨ་བྱ་ཆེན་མོ། གསང་སྔགས་རྗེས་འཛིན།
བསིལ་བའི་ཚལ། རི་ཁྲོད་མ། སྣ་ཚོགས་ཡུམ་རྣམས་ཀྱི་གཟུངས་མཆན་མ། དེ་བཞིན་གཤེགས་པའི་ཡི་གེ་བརྒྱ་པ་མཆན་མ། རྡོ་རྗེ་སེམས་དཔའི་ཡི་གེ་བརྒྱ་པ་མཆན་མ། ངན་སོང་སྦྱོང་བའི་གཟུངས་མཆན་མ། མི་འཁྲུགས་པའི་གཟུངས་མཆན་མ། འཆི་འཇོམས་འཁོར་བཅས་ཀྱི་སྔགས་མཆན་མ། གཙུག་ཏོར་དྲི་མེད། གསང་བ་རིང་བསྲེལ།
བྱང་ཆུབ་རྒྱན་འབུམ། རྟེན་འབྲེལ་སྙིང་པོ་རྣམས་ཀྱི་གཟུངས་མཆན་མ། མཆོད་པའི་སྤྲིན་གྱི་གཟུངས་མཆན་མ། མཆོད་རྟེན་བསྐོར་བའི་གཟུངས་མཆན་མ། ཡོན་སྦྱོང་བའི་གཟུང་མཆན་མ། སྨན་བྱིན་གྱིས་བརླབས་པའི་སྔགས་མཆན་མ། འབྱུང་པོ་འདུལ་བྱེད་ཀྱི་སྔགས་མཆན་མ། གཤིན་རྗེ་གཤེད་ཀྱི་སྔགས་མཆན་མ། གནོད་སྦྱིན་ཕོ་མོའི་སྔགས་མཆན་མ། རྣམ་ཐོས་སྲས་འཁོར་བཅས་ཀྱི་སྔགས་མཆན་མ།
བྱིན་དབབ་པའི་སྔགས་མཆན་མ། གཟུངས་གྲ་ལྔ་རྒྱ་དཔེ་ལས་དག་པར་བཤུས་པ། ཚེ་དཔག་མེད་ཀྱི་མདོ་རྣམས་ལ་ཞུས་དག་དང་འགྱུར་སོགས་མཛད་པའི་སྐད་གཉིས་མ། བདེ་མཆོག་དཀར་པོའི་ཁྲིད་ཡིག་ཟུར་འདེབས་གསལ་བའི་སྒྲོན་མེ། གཤེད་དམར་གྱི་ཁྲིད་ཡིག་གསལ་བྱེད་ངེས་དོན་རྡོ་རྗེའི་རྣལ་འབྱོར་གྱི་ཐེམ་སྐས། ཀུ་རུ་ཀུ་ལླེའི་རྫོགས་རིམ་ཨུཏྤ་ལའི་ལྕགས་ཀྱུ། རྡོ་རྗེ་ཕུར་པའི་འཆམ་བཤད། རྡོ་རྗེ་ཕུར་པའི་དཀྱིལ་འཁོར་གྱི་ཆོ་གའི་གསལ་བྱེད་རིན་པོ་ཆེའི་དོ་ཤལ། སྦྱིན་སྲེག་རྡོ་རྗེའི་མེ་འོད། གཏོར་ཟློག་དགྲ་བགེགས་ཀུན་འཇོམས་ཀྱི་ལྷན་ཐབས་གསལ་བྱེད་གནམ་ལྕགས་རྡོ་རྗེའི་དབལ།
མཧཱ་ཀཱ་ལའི་གཏོར་ཆོག་འཕྲིན་ལས་ལྷུན་གྲུབ། མཧཱ་ཀཱ་ལའི་གཏོར་ཆོག་བདུད་ལས་རྣམ་རྒྱལ། དཔལ་ས་སྐྱ་པའི་བཀའ་སྲུང་རྣམས་ཀྱི་གཏོར་ཆོག་རྒྱུན་གྱི་ཉམས་ལེན་བཀླགས་པས་གྲུབ་པ། དཔལ་ས་སྐྱ་པའི་ཡི་དམ་ཆོས་སྐྱོང་རྣམས་ལ་གཏོར་མ་འབུལ་བའི་ཐོ་སྣར་ཐང་དཔོན་མོ་ལ་གནང་བ། རྡོ་རྗེ་ནག་པོ་ཆེན་པོའི་ཞི་བའི་སྦྱིན་སྲེག དཔལ་ས་སྐྱ་པའི་བཀའ་སྲུང་རྣམས་ཀྱི་བསྐང་གསོ་མཉེས་བྱེད་འཆི་མེད་སྒྲ་དབྱངས། དཔལ་ལྡན་ལྷ་མོ་འདོད་ཁམས་དབང་ཕྱུག་མའི་བསྐང་གསོ་དངོས་གྲུབ་རོལ་མཚོ། དཔལ་མགོན་འཁོར་དང་བཅས་པ་ལ་བསྟོད་པ་དགྲ་བགེགས་སྲོག་གཅོད་ཀྱི་འཁོར་ལོ། ། དཔལ་ས་སྐྱ་པའི་ཆོས་སྐྱོང་རྡོ་རྗེ་གུར་གྱི་མགོན་པོའི་ལས་ཚོགས་གཏོར་མ་ལ་བརྟེན་ནས་དགྲ་བསད་པའི་མན་ངག་དྲུག་ཅུ་པའི་ཆོ་ག་དགྲ་བགེགས་གནད་གཅོད་ཀྱི་སྤུ་གྲི། ཆོས་ཀྱི་རྒྱལ་པོ་ལྷ་བཅུ་གསུམ་གྱི་བསྐྱེད་ཆོག
དུར་ཁྲོད་བདག་པོ་ཡབ་ཡུམ་གྱི་གཏོར་ཆོག རྡོ་རྗེ་ཕུར་པའི་སྲུང་མ་དཀར་བདུད་ལྕམ་དྲལ་དང་དམ་ཅན་གྱི་གཏོར་ཆོག་དངོས་གྲུབ་བསམ་འཕེལ་རྣམས་ཐོས་པའི་བརྒྱུད་པ་ནི། ས་ལོ་འཇམ་པའི་རྡོ་རྗེ། སྔགས་འཆང་ཆོས་ཀྱི་རྒྱལ་པོ། གྲུབ་མཆོག་བསོད་ནམས་དབང་པོ། དེས་བདག་ལའོ། ། ཡང་ན་ས་ལོ་ཆེན་པོ། མཁས་པའི་དབང་པོ་དཀོན་མཆོག་ལྷུན་གྲུབ། སྔགས་འཆང་ཆོས་ཀྱི་རྒྱལ་པོ་མན་འདྲ། ༈ །སྙིགས་དུས་བསྟན་པའི་གསལ་བྱེད་དམ་པ་དཔལ་ས་སྐྱ་པ་ཆེན་པོ་སྔགས་འཆང་ངག་གི་དབང་པོ་ཀུན་དགའ་རིན་ཆེན་བཀྲ་ཤིས་གྲགས་པ་རྒྱལ་མཚན་དཔལ་བཟང་པོ་པའི་གསུང་རབ་རྣམས་ཀྱི་ལུང་ཐོས་པའི་ཚུལ་ནི།
སྐྱེས་ཆེན་གང་གི་ངོ་མཚར་རྣམ་ཐར་ཆ། ། གང་ལ་བསམས་ཀྱང་དཔྱོད་ལྡན་ཡིད་འཕྲོག་པའི། ། སྙིགས་དུས་བསྟན་པའི་ཉི་མ་སྔགས་འཆང་རྗེ། ། ངག་དབང་ཀུན་དགའ་རིན་ཆེན་རྒྱལ་གྱུར་ཅིག ། ཅེས་པའི་བསྟོད་ཡུལ་དམ་པར་གྱུར་པ་སྙིགས་དུས་ཀྱི་རྒྱལ་བ་གཉིས་པ་སྔགས་འཆང་ངག་གི་དབང་པོ་ཀུན་དགའ་རིན་ཆེན་གྱིས་མཛད་པའི་གསུང་རབ་དྲི་མ་མེད་པ་རྣམས། དེའི་བཀའ་འབངས་ཀྱི་བརྒྱུད་འཛིན་གྱི་གྲངས་མར་གཏོགས་པ་ས་སྐྱ་པ་སྔགས་འཆང་ངག་དབང་ཀུན་དགའ་བསོད་ནམས་བདག་གིས་འབད་པ་ཆེར་བྱས་ནས་ལུང་རྒྱུན་ཞུས་ཤིང་ཕྱོགས་གཅིག་ཏུ་བསྒྲིགས་པའི་མཚན་གྱི་རྣམ་གྲངས་ལ། ཐོག་མར་བཀའ་འབུམ་པོ་ཏི་དང་པོ་ལ་ས་ལོ་ཐམས་ཅད་མཁྱེན་པ་ལ་བསྟོད་པ་རྒྱལ་བའི་མཁྱེན་བརྩེ་མ། རྗེ་དཀོན་མཆོག་ལྷུན་གྲུབ་ལ་བསྟོད་པ་དཀོན་མཆོག་གདུང་འཛིན་མ། སྔགས་འཆང་ཉིད་ཀྱི་བདག་བསྟོད་ཤླཽ་ཀ་གཅིག གུར་མགོན་ལྷ་བརྒྱད་ཀྱི་བླ་མ་བརྒྱུད་པའི་གསོལ་འདེབས།
དགེ་སྡིང་མགོན་ཁང་དུ་ཕུལ་བའི་མདའ་དར་ཁ་ཡིག ལམ་ཟབ་རྒྱུན་གྱི་ཉམས་ལེན། ལམ་ཟབ་བླ་མའི་རྣལ་འབྱོར་གྱི་ཁྲིད་བྱིན་རླབས་བྱ་ཚུལ། རྣལ་འབྱོར་དབང་ཕྱུག་བིརྺ་པའི་སྒྲུབ་ཐབས། རྣལ་འབྱོར་དབང་ཕྱུག་གི་ལུང་བྱིན་རླབས་བྱ་ཚུལ། དཔལ་འཁོར་ལོ་སྡོམ་པ་ནག་པོ་པའི་ལུགས་ཀྱི་དཀྱིལ་འཁོར་སྒྲུབ་མཆོད་ཀྱི་ཆོ་གའི་གསལ་བྱེད་གསར་བུའི་བློ་ཅན་རྟོགས་པར་སླ་བ། འཁོར་ལོ་བདེ་མཆོག་གི་སྔགས་ཕྲེང་ཕྱག་བྲིས་མ་ལས་འབྲུ་ལེན་བྱས་པ་ཤིན་ཏུ་དག་པ། སློབ་དཔོན་སྤྱོད་པའི་རྡོ་རྗེའི་ལུགས་ཀྱི་སློབ་མ་དབང་བསྐུར་གྱི་མཚམས་སྦྱོར་སློབ་དཔོན་ལས་དང་པོ་པ་ལ་ཉེ་བར་མཁོ་བའི་ཕྱག་ལེན་གྱི་རིམ་པ་གསལ་བ། རྡོ་རྗེ་རྣལ་འབྱོར་མའི་རྒྱུན་གྱི་ཉམས་ལེན། རྗེ་བཙུན་རྡོ་རྗེ་རྣལ་འབྱོར་མའི་སྒྲུབ་ཐབས་རྒྱས་པ་མ་རིག་མུན་སེལ།
རྗེ་བཙུན་རྡོ་རྗེ་རྣལ་འབྱོར་མ་ནཱ་རོ་མཁའ་སྤྱོད་ཀྱི་སིནྡྷུ་རའི་དཀྱིལ་འཁོར་དུ་སློབ་མ་རྗེས་སུ་འཛིན་པའི་ཆོ་ག་ཤིན་ཏུ་གསལ་བ། ནཱ་རོ་མཁའ་སྤྱོད་ཀྱི་སྒྲུབ་ཐབས་ཀྱི་བཤད་པ་ཟིན་བྲིས། གྲིབ་མ་ཆུང་ངུ་ཁྲུས་ཀྱིས་སེལ་བའི་ཆོ་ག ཐུགས་རྗེ་ཆེན་པོ་དང་ཕྱག་རྒྱ་ཆེན་པོ་ཟུང་འཇུག་ཏུ་བསྒོམ་ཚུལ་བླ་མའི་རྣལ་འབྱོར་ལ་སྦྱར་བ། བདུད་རྩིའི་རིལ་བུ་སྒྲུབ་ཚུལ་ལས་དང་པོ་ལ་མཁོ་བ་བདུད་རྩིའི་འབྱུང་བ། མན་ངག་ལུགས་ཀྱི་དབང་གི་མཚམས་སྦྱོར། ཀྱཻ་རྡོ་རྗེ་རྒྱུ་དུས་ཀྱི་དབང་གི་རྟོགས་པ་བསྐྱེད། ལམ་དུས་ཀྱི་དབང་བསྐུར་ཚུལ་ཀུན་མཁྱེན་ཆེན་པོས་མཛད་པ་ལ་མཆན་གནང་བ། ལམ་དུས་ཉམས་སུ་ལེན་པའི་རིམ་པ། རྗེ་བཙུན་རྡོ་རྗེ་བདག་མེད་མའི་བྱིན་རླབས་བྱ་ཚུལ།
བསྒྲུབ་པ་ལུང་སྦྱིན་གྱི་གསལ་བྱེད་སྙིང་གི་ཟེ་འབྲུ། གཤེད་དམར་དཔའ་གཅིག་གི་སྒྲུབ་ཐབས་གཏོར་བསྔོ་དང་བཅས་པ། དཔལ་གསང་བ་འདུས་པ་མི་བསྐྱོད་རྡོ་རྗེའི་སྒྲུབ་ཐབས་གཞན་ཕན་དོན་ཡོད། དཔལ་གསང་བ་འདུས་པ་མི་བསྐྱོད་རྡོ་རྗེའི་ཕྱག་མཚན་གཞན་ཕན་རྒྱས་བྱེད། དཔལ་གསང་བ་འདུས་པ་འཕགས་ལུགས་ཀྱི་དཀྱིལ་འཁོར་དུ་སློབ་མ་དབང་བསྐུར་བའི་མཚམས་སྦྱོར་གཞན་ཕན་ལྷུན་གྲུབ། གདན་ས་ཆེན་པོ་དཔལ་ལྡན་ས་སྐྱའི་ཆོས་གྲྭ་ཆེན་པོ་ཐུབ་བསྟན་ལྷ་ཆེན་གྱི་བཅའ་ཡིག་བསླབ་པ་ཀུན་འདུས། མཁན་ཆེན་དཔལ་ལྡན་བཟང་པོ་མདོ་ཁམས་ལ་འབུལ་བསྡུད་བསྐུལ་ལ་གནང་སྐབས་ཀྱི་སྤྱི་འགྲོ། ཡང་བླ་མ་ཀུན་དགའ་དཔལ་བཟང་མདོ་ཁམས་ལ་འབུལ་བསྐུལ་ལ་གནང་བའི་སྤྱི་འགྲོ། དེབ་གཏེར་རིན་ཆེན་བང་མཛོད། དུས་མདོས་ཆེན་མོའི་དེབ་བྲིས་རྣམས་བཞུགས།
བཀའ་བུམ་པོ་ཏི་གཉིས་པ་ལ། འཇམ་དཔལ་ཨ་ར་པ་ཙ་ནའི་སྒྲུབ་པ་བྱེད་ཚུལ། མོལ་གཏམ་ཡིད་བཞིན་ནོར་བུ། སྔགས་འཆང་ངག་གི་དབང་པོ་དེ་ཉིད་ཀྱི་སྲས་མཆོག་སྔགས་འཆང་གྲགས་པ་བློ་གྲོས་རྒྱལ་མཚན་དཔལ་བཟང་པོ་ལས་རིམ་པར་འཕེལ་ཏེ། དཔལ་ས་སྐྱའི་གདུང་བརྒྱུད་དྲི་མ་མེད་པ་རྒྱུན་མ་ཆད་པ་འབྱུང་བའི་རྟེན་འབྲེལ་དུ། དུས་མཆོད་པ་སྒེར་གྱི་གདུང་རབས་བསྒྲིགས་པར་མཛད་པའི་ཡི་གེ་ཉུང་ངུ་། རབ་གནས་དོན་གསལ་གྱི་གསལ་བྱེད་དངོས་གྲུབ་འབྱུང་བ། དཔལ་ཡང་དག་མར་མེ་དགུ་པའི་སྒྲུབ་ཐབས་རིམ་པ་གསལ་བ། ཡང་དག་མེ་དགུའི་དཀྱིལ་འཁོར་གྱི་ཆོ་ག་རིམ་པ་གསལ་བ། ཡང་དག་མེ་དགུའི་དཀྱིལ་འཁོར་གྱི་ཆོ་ག་བློ་དམན་དགའ་བ་སྐྱེད་བྱེད།
ཡང་དག་མེ་དགུའི་རྡུལ་ཚོན་ལ་བརྟེན་པའི་དཀྱིལ་འཁོར་གྱི་སྒྲུབ་མཆོད་བྱེད་ཚུལ་ངག་འདོན་གྱི་ཐོ། རྡོ་རྗེ་ཕུར་པའི་རྔ་བྱིན་དབབ་ཀྱི་བརྡ་སྤྲོད་མཐོང་བ་རང་གྲོལ། རྡོ་རྗེ་ཕུར་པའི་བསྙེན་སྒྲུབ་ཀྱི་གསལ་བྱེད་བདུད་རྩིའི་ཉི་འོད་ཅན་ཞེས་བྱ་བ་ས་ལོས་མཛད་པ་ལ་སྔགས་འཆང་ཆེན་པོས་མཆན་གནང་བ། རྡོ་རྗེ་ཕུར་པའི་སྟོད་ལས་བྱང་ཆུབ་སྒྲུབ་པའི་དཀྱིལ་འཁོར་གྱི་ཆོ་གས་རང་གཞན་སྨིན་བྱེད་ཀྱི་ཕྱག་ལེན་ཤིན་ཏུ་གསལ་བ་ཡིད་འོང་བློ་གྲོས་ཁ་འབྱེད། རྡོ་རྗེ་ཕུར་པའི་དབང་གི་མཚམས་སྦྱོར་བློ་གསལ་དགའ་བ་སྐྱེད་བྱེད། དྲག་པོ་སྒྲོལ་བའི་རྗེས་གནང་གི་གསལ་བྱེད་རིན་ཆེན་ཕྲེང་བ། རྡོ་རྗེ་ཕུར་པའི་དངོས་གྲུབ་ཆར་འབེབས་ཀྱི་འཆམ་གྱི་བརྗེད་བྱང་སྣང་བ་འགྱུར་ཐུབ། སྟོང་ར་ཆོས་རྗེ་ཀུན་དགའ་ལེགས་གྲུབ་པའི་དྲིས་ལན། དམ་ཅན་བསྟན་མ་བཅུ་གཉིས་ཀྱི་སྐུ་མདོག་ཕྱག་མཚན་རྒྱན་ཆ་བཞོན་པ་རྣམས་བསྟན་པ། དཔལ་རྡོ་རྗེ་ནག་པོ་ཆེན་པོའི་སྐུ་བཞེངས་ཚུལ་ཡིད་བཞིན་ནོར་བུ་མཐོང་བ་རང་གྲོལ།
སྒྲུབ་ལྔའི་ནང་གཟུངས་འབྲི་ཚུལ། གུར་གྱི་མགོན་པོའི་ཁྲོ་བཅུའི་སྲུང་འཁོར། རྡོ་རྗེ་བྲག་རྫོང་མ་བར་ཆད་ཀུན་སེལ། དཔལ་རྡོ་རྗེ་ནག་པོ་ཆེན་པོའི་བསྙེན་སྒྲུབ་གསལ་བྱེད་གདམས་པ་རིན་ཆེན་འབར་བ། མགོན་པོའི་ལུས་དཀྱིལ་རྫོགས་རིམ་བསྒོམ་ཚུལ་གྱི་ཁྲིད་ཡིག་ཁ་གསལ་གཞན་ཕན་རྒྱས་བྱེད། ས་ལོ་ཐམས་ཅད་མཁྱེན་པའི་ཕྱག་ལེན་གྱི་རིམ་པ་ཇི་ལྟ་བའི་གཏོར་ཆོག དཔལ་ས་སྐྱའི་བཀའ་སྲུང་རྣམས་ཀྱི་གཏོར་ཆོག་རྒྱུན་གྱི་ཉམས་ལེན་ཤིན་ཏུ་གསལ་བའི་ཕྱག་ལེན་མ་འབྲིང་པོ། གཏོར་ཆོག་བསྡུས་པ་ཤིན་ཏུ་ཉམས་ལེན་བདེ་བ་བར་ཆད་ཀུན་བཅོམ་དངོས་གྲུབ་མཆོག་སྩོལ། རང་སྲུང་རྒྱས་པ་འབྲི་ཚུལ་ཤིན་ཏུ་གསལ་བ། དཔལ་ལྡན་ས་སྐྱའི་ཆོས་སྐྱོང་ཁྱད་པར་ཅན་རྣམས་ཀྱི་དུས་གཏོར་གྱི་ཕྱག་ལེན་རོལ་ཡིག
གསོན་པོའི་སྐྲ་དང་སེན་མོ་ལ་ཚ་ཚ་བཏབ་པའི་ཡིག་ཆུང་། བདག་ཆེན་ཀུན་ལེགས་པ་ལ་གནང་བའི་བཀའ་ཤོག་རྣམས་བཞུགས། བཀའ་འབུམ་པོ་ཏི་གསུམ་པ་ལ། ཀ་མད་སུམ་བཅུ་ལ་གྲས་པའི་གསུང་མགུར། དངུལ་ཆུ་ཆོས་རྫོང་གི་རྒྱལ་སྲས་ཐོགས་མེད་པའི་སྐུ་འདྲ་ལ་སྙན་དར་ཕུལ་བའི་ཁ་ཡིག ཀ་མད་སུམ་བཅུ་ལ་གྲས་པའི་ས་ལོ་ལ་གསོལ་འདེབས། བྱས་འགྱུར་གནས་བསྟོད། དབུས་ཕྱོགས་སུ་མཛད་པའི་ཉམས་མགུར་མཁྱེན་བརྩེ་མ། བྱས་འགྱུར་སྒྲུབ་ཆེན་དགེ་སློང་ཀུན་དགའ་ལ་གདམས་པའི་ཉམས་མགུར་ཆེ་ཆུང་གཉིས། ཡང་བྱས་འགྱུར་དུ་གནང་བའི་མགུར་མ་གཅིག
བསོད་ནམས་ཆོས་ཀྱི་དཔལ་འཛོམས་ལ་གནང་བའི་ཉམས་མགུར། སྐྱིད་སྡུག་མེད་པའི་ཉམས་དབྱངས། ཡེ་ཤེས་མཁའ་འགྲོ་ལ་གདམས་པའི་ཞལ་གདམས། ཆོས་ཀྱི་རྒྱལ་པོ་ལ་གདམས་པའི་ཞལ་གདམས། གོང་དཀར་དབོན་པོ་མཁྱེན་རབ་ལ་གནང་བའི་བཀའ་ཤོག གདོང་དགའ་ཆོས་རྗེ་ལ་གནང་བའི་བཀའ་ཤོག གུ་རུ་དྲག་པོའི་དབང་ཆོག་མཐོང་བ་རང་གྲོལ། གུ་རུ་དྲག་པོའི་ལས་མཐའ་གསལ་བྱེད་དགྲ་བགེགས་ཚར་གཅོད་ཀྱི་དཔེ། མགོན་པོ་ཚེ་དཔག་ཏུ་མེད་པ་ཛེ་ཏ་རི་ལྷ་དགུའི་དཀྱིལ་འཁོར་སྒྲུབ་ཅིང་མཆོད་པ་དང་འཇུག་ཅིང་དབང་བླངས་ཏེ་སློབ་མ་ལ་དབང་བསྐུར་བའི་མཚམས་སྦྱོར་དང་བཅས་པ། ཚེ་སྒྲུབ་ཟབ་མོ་ས་སྐྱ་པའི་གདམས་པ་ཐུན་མོང་མ་ཡིན་པ།
མ་གཅིག་གྲུབ་པའི་རྒྱལ་མོ་ལུགས་ཀྱི་ཚེ་དཔག་མེད་ཀྱི་དབང་ཆོག རྗེ་བཙུན་མ་སྒྲོལ་མ་ཡིད་བཞིན་འཁོར་ལོའི་སྒྲུབ་ཐབས། རྗེ་བཙུན་མ་སྒྲོལ་མ་ཡིད་བཞིན་འཁོར་ལོའི་ཚེ་ཁྲིད་བཀླག་ཆོག་མ། རྗེ་བཙུན་འཕགས་མ་སྒྲོལ་མའི་རྗེས་གནང་བྱ་ཚུལ་ཤིན་ཏུ་ཟབ་པ། ཐུབ་པ་གནས་བརྟན་ཆེན་པོ་བཅུ་དྲུག་དང་བཅས་པའི་རྗེས་གནང་བྱ་ཚུལ། མགོན་པོ་ལྷ་བརྒྱད་ཀྱི་རྗེས་གནང་བྱ་ཚུལ་ཤིན་ཏུ་གསལ་བ། ཙ་ཏུརྨུ་ཁའི་རྗེས་གནང་བྱ་ཚུལ་བཀླག་ཆོག་མ། སྒྲུབ་ཐབས་རྗེས་གནང་བྱེད་དུས་ལུང་བྱེད་པའི་ཡི་གེ དམག་ཟོར་རྒྱལ་མོའི་རྗེས་གནང་བྱ་ཚུལ། དཔལ་དུར་ཁྲོད་ཀྱི་བདག་པོ་ཡབ་ཡུམ་གྱི་རྗེས་གནང་བྱ་ཚུལ་ས་ལོའི་གསུང་བཞིན་བཀོད་པ།
པུ་ཏྲ་མིང་སྲིང་གསུམ་གྱི་རྗེས་གནང་བྱ་ཚུལ། པུ་ཏྲའི་རྗེས་གནང་ཟུར་བཀའ་བྱེད་ཚུལ། བྲན་བདུད་གཤིན་རྗེ་ནག་པོ་ཡབ་ཡུམ་གྱི་རྗེས་གནང་བཀའ་གཏད་བྱ་ཚུལ། དཀར་བདུད་ལྕམ་དྲལ་གྱི་རྗེས་གནང་བྱ་ཚུལ་ཤིན་ཏུ་གསལ་བ། མགོན་པོ་ལྷོ་ནུབ་པའི་རྗེས་གནང་བྱ་ཚུལ། ཛམ་དམར་ཡིད་བཞིན་འཁོར་ལོའི་རྗེས་གནང་བྱེད་ཚུལ་བཀླག་ཆོག་མ། གྲུབ་ཆེན་བརྒྱད་ཅུ་རྩ་བཞིའི་རྗེས་གནང་བྱ་ཚུལ། གྲུབ་ཐོབ་བརྒྱད་བཅུ་རྩ་བཞིའི་རྣམ་ཐར། གུར་གྱི་མགོན་པོའི་ལས་མཁན་རུ་འདྲེན་དང་བཅས་པའི་འཆམ་དཔེ། དཔལ་ས་སྐྱའི་ཆོས་སྐྱོང་གུར་གྱི་མགོན་པོའི་ལས་ཚོགས་གཏོར་མ་ལ་བརྟེན་ནས་དགྲ་བསད་པའི་མན་ངག་དྲུག་ཅུ་པའི་ཆོ་ག་དགྲ་བགེགས་གནད་གཅོད་ཀྱི་སྤུ་གྲི་ཞེས་བྱ་བ་ས་ལོས་མཛད་པ་ལ་སྔགས་འཆང་ཆེན་པོའི་མཆན་བུ་གནང་བ།
གཏོར་མ་བརྒྱ་རྩའི་ངག་འདོན། བུམ་གཏེར་གྱི་ལག་ལེན། ཆུ་གཏོར་གཏོང་བའི་རིམ་པ་བློ་གསར་དགའ་བ་བསྐྱེད་བྱེད། ཀླུ་གཏོར་གཏོང་ཚུལ་གསལ་བྱེད་སྒྲོན་མེ། དཀར་བདུད་ཀྱི་བསྐང་གསོ། དམག་ཟོར་རྒྱལ་མོའི་བསྐང་གསོའི་ཡི་གེ་རྣམས་བཞུགས་སོ། ། དེ་རྣམས་ཀྱི་བརྒྱུད་པ་ནི། སྙིགས་དུས་རྒྱལ་བའི་བསྟན་པ་ལ་རྒྱལ་བ་གཉིས་པ་ལྟར་གྲགས་པའི་སྐྱེས་ཆེན་དམ་པ་དཔལ་ས་སྐྱ་པ་ཆེན་པོ་སྔགས་འཆང་ངག་གི་དབང་པོ་ཀུན་དགའ་རིན་ཆེན་བཀྲ་ཤིས་གྲགས་པ་རྒྱལ་མཚན་དཔལ་བཟང་པོ། དེའི་ཐུགས་སྲས་གྲུབ་མཆོག་བསོད་ནམས་དབང་པོ། དེས་བདག་ལའོ། །
གསུམ་འབུམ་དེ་དག་གི་ཁྲོད་ནས་གྲུབ་ཐོབ་བརྒྱད་ཅུའི་རྣམ་ཐར་སོགས་དཔེ་སྣ་འགའ་རེའི་ལུང་རྒྱུན་ནི་སྔགས་འཆང་ཉིད་ཀྱི་དངོས་་་་་་ཀྱི་སློབ་མ་འཇུན་པ་ཆོས་རྗེ་ལ་ཐུག་པ་སྤྱན་སྔ་རིན་པོ་ཆེ། དང་བརྒྱུད་པའི་སློབ་མ་གཞན་དག་ལས་ཀྱང་ནོས་མོད་ཀྱི་འདིར་བརྗོད་བདེ་བའི་ཕྱིར་གསུང་འབུམ་གྱི་དཀར་ཆག་བཞིན་ཕྱོགས་གཅིག་ཏུ་བྲིས་པ་ཡིན་ནོ།། ༈ །།འཇམ་མགོན་གྲུབ་པའི་དཔའ་བོ་པདྨའི་རྣམ་འཕྲུལ་བསོད་ནམས་དབང་པོའི་ཞལ་སྔ་ནས་ཀྱི་གསུང་རབ་རྣམས་ཀྱི་ལུང་ཐོབ་པའི་ཚུལ་ནི། མཐུ་སྟོབས་དབང་ཕྱུག་པདྨ་འབྱུང་གནས་དང་། ། གང་ཐུགས་ཡེ་ཤེས་ངོ་བོ་རོ་གཅིག་པའི། ། གྲུབ་མཆོག་དེད་དཔོན་བསོད་ནམས་དབང་པོའི་ཞབས། ། གུས་པས་འདུད་དོ་བརྩེ་བས་གཟུང་དུ་གསོལ། ། ཞེས་པའི་བསྟོད་ཡུལ་དམ་པར་གྱུར་པ་སྙིགས་དུས་ཀྱི་གྲུབ་པའི་དབང་ཕྱུག་མཐུ་སྟོབས་ཀྱི་མངའ་བདག་ཆེན་པོ་འཇམ་པའི་དབྱངས་བྱམས་པ་དཔལ་ངག་དབང་བསོད་ནམས་དབང་པོ་གྲགས་པ་རྒྱལ་མཚན་དཔལ་བཟང་པོ་པའི་གསུང་རབ་རྣམས། དེའི་སློབ་བུའི་ཐ་ཆུང་ས་སྐྱ་པ་ངག་དབང་ཀུན་དགའ་བསོད་ནམས་ཀྱིས་ཕྱོགས་གཅིག་ཏུ་བསྒྲིགས་པ་ལ་གསུང་འབུམ་པོ་ཏི་གཉིས་བྱུང་བའི་གླེགས་བམ་དང་པོའི་ནང་དུ་བཞུགས་པའི་རིམ་པ་ལ། རྡོ་རྗེ་ཕུར་པའི་བརྒྱུད་འདེབས་བར་ཆད་ཀུན་སེལ།
ཟབ་ལམ་བརྒྱུད་འདེབས་དགོས་འདོད་ཀུན་འབྱུང་། ལམ་འབྲས་བརྒྱུད་འདེབས་བྱིན་རླབས་མྱུར་འཇུག ཡང་ལམ་འབྲས་བརྒྱུད་པའི་གསོལ་འདེབས་དངོས་གྲུབ་བསམ་འཕེལ། ཡང་ལམ་འབྲས་བརྒྱུད་པའི་གསོལ་འདེབས་བསྡུས་པ་བྱིན་རླབས་མྱུར་འཇུག དཔལ་འཁོར་ལོ་སྡོམ་པའི་བླ་མ་བརྒྱུད་པའི་གསོལ་འདེབས་དད་པའི་ཕོ་ཉ། འཁོར་ལོ་སྡོམ་པའི་བླ་མ་བརྒྱུད་པའི་གསོལ་འདེབས་བསྡུས་པ། གུར་དྲག་བླ་མ་བརྒྱུད་པའི་གསོལ་འདེབས། བརྒྱུད་འདེབས་བསྡུས་པ་འདོད་དོན་མྱུར་འགྲུབ། ཞལ་བཞི་པའི་བླ་མ་བརྒྱུད་པའི་གསོལ་འདེབས་བར་ཆད་ཀུན་སེལ། མཐུ་སྟོབས་ཀྱི་དབང་ཕྱུག་སྔགས་འཆང་ཆེན་པོ་ལ་བསྟོད་པ་བྱིན་རླབས་དངོས་གྲུབ་ཀྱི་ཆར་འབེབས།
ཡང་སྔགས་འཆང་ཆེན་པོ་ལ་ནང་གི་རྣམ་ཐར་དང་མཐུན་པའི་གསོལ་འདེབས། རང་རིག་བླ་མའི་གསོལ་འདེབས་མཐོང་བ་རང་གྲོལ། བླ་མའི་བསྟོད་པ་ཕུན་ཚོགས་དགེ་ལེགས་ཀུན་གྱི་འབྱུང་གནས། འདྲེན་མཆོག་དམ་པ་གཞོན་ནུ་བློ་གྲོས་ཀྱི་སྐུ་བསྟོད་བྱིན་རླབས་མྱུར་འཇུག གདམས་པ་ཟབ་མོ་ཁྱད་པར་ཅན། བླ་མ་མཆོད་པའི་ཆོ་ག་བསྡུས་པ་འཕྲིན་ལས་བསམ་འཕེལ། མོན་བུ་པུ་ཏྲའི་དྲག་བསྐུལ་དམ་ཉམས་ཚར་གཅོད་དཔའ་བོའི་འབྲུག་སྒྲ། སྲུང་མ་སྤྱིའི་དམོད་བཅོལ་གྱི་བསྐུལ་དམ་ཉམས་ཚར་གཅོད་རྡོ་རྗེའི་མེ་དབལ། རྟེན་རྡོ་རང་བྱོན་ལུང་བསྟན། རོལ་མོའི་བསྟན་བཅོས་མྱོང་གྲུབ་ཀྱི་ལག་ལེན་འཁྲུལ་མེད་གཅིག་ཤེས་ཀུན་གྲོལ།
ཇ་མཆོད་ཕུན་ཚོགས་དགེ་ལེགས་མ། དམ་པའི་ཆོས་ཀྱི་དབྱེ་བ། སྐྱབས་འགྲོའི་རྣམ་བཤད་བློ་གསལ་དང་བ་སྐྱེད་བྱེད། རྡོ་རྗེ་ཕུར་པའི་སྒྲུབ་ཐབས་བསྡུས་པ་ཤིན་ཏུ་བདེ་བ། བཤེས་གཉེན་རྣམས་ཀྱིས་དྲིས་པའི་ལན་བསྟན་པ་རྒྱས་བྱེད། དམ་ཚིག་རྡོ་རྗེའི་སྒྲུབ་ཐབས་དམ་ཚིག་གོང་འཕེལ། ཚེ་སྒྲུབ་འཆི་མེད་ལྷུན་གྲུབ། རིག་འཛིན་ཚེའི་སྒྲུབ་པ་ཡིད་བཞིན་ནོར་བུ། ཚེ་སྒྲུབ་འཆི་མེད་རྡོ་རྗེ། རྡོ་རྗེ་སེམས་དཔའི་སྒྲུབ་ཐབས་སྡིག་སྒྲིབ་ཀུན་འཇོམས།
སྒྲོལ་དཀར་ཡིད་བཞིན་འཁོར་ལོའི་སྒྲུབ་ཐབས་ཤིན་ཏུ་བདེ་བ། གཉན་སྒྲོལ་ཡན་ལག་དྲུག་པའི་སྒྲུབ་ཐབས་རྗེས་གནང་གི་ཆོ་ག་དང་བཅས་པ་འཕྲིན་ལས་ལྷུན་གྲུབ། ཁྲོ་བོའི་རྒྱལ་པོ་རྨེ་བ་བརྩེགས་པའི་སྒྲུབ་ཐབས་བར་ཆད་ཀུན་སེལ། འཕགས་པ་སེང་གེ་སྒྲའི་སྒྲུབ་ཐབས་ནད་ཀུན་སེལ་བྱེད། གསུང་ངག་རིན་པོ་ཆེའི་དམིགས་རིམ་ཉམས་སུ་ལེན་ཚུལ་ཤིན་ཏུ་བདེ་བ། ལམ་འབྲས་བུ་དང་བཅས་པའི་ཁྲིད་ཡིག་གི་ཡང་སྙིང་བསྡུས་པ་ཚིག་ཉུང་དོན་རྒྱས། ལམ་དུས་ཀྱི་དབང་རྒྱས་པར་བསྐུར་བའི་ཆོ་ག་གྲོལ་ལམ་མཐར་ཕྱིན། དཔལ་ཀྱཻ་རྡོ་རྗེ་མན་ངག་ལུགས་ཀྱི་མངོན་པར་རྟོགས་པ་ཡན་ལག་དྲུག་གི་རྣལ་འབྱོར་ཉམས་སུ་ལེན་ཚུལ་གྱི་བསྒོམ་དོན་རྣམས་ཕྱོགས་གཅིག་ཏུ་དྲིལ་བ་ཉམས་རྟོགས་གོང་འཕེལ། རྗེ་བཙུན་རྡོ་རྗེ་བདག་མེད་མའི་སྒྲུབ་དཀྱིལ་གྱི་ཐོ་ཡིག་ཡིད་བཞིན་ནོར་བུ། རྟེན་བསྐྱེད་ཀྱི་ཡི་གེ
མགོན་པོའི་བླ་མའི་རྣལ་འབྱོར། མཧཱ་ཀཱ་ལའི་ཉམས་ལེན་ཉོན་མོངས་རང་གྲོལ་གྱི་གདམས་པ། རིག་འཛིན་བརྒྱུད་པའི་ཇ་མཆོད་ཅི་བསམ་ཀུན་འགྲུབ། གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་ཁྲིད་ཡིག་ཤིན་ཏུ་གོ་བདེ་གསུང་རྒྱུན་གྱི་རིམ་པ་གསལ་བ་དངོས་གྲུབ་རྒྱ་མཚོ་་་་་་འདི་འཕྲོ་ཅན་ཡིན། རྣམས་བཞུགས་སོ། ། དེ་རྣམས་ཀྱིས་གླེགས་བམ་དང་པོའི་དཀར་ཆག་བསྟན་ཟིན་ནས། གསུང་འབུམ་པོ་ཏི་གཉིས་པ་ན་བཞུགས་པའི་ཆོས་ཀྱི་རྣམ་གྲངས་ལ། ནང་གི་བླ་མའི་རྣལ་འབྱོར་གྱི་བྱིན་བརླབས་བྱ་ཚུལ་གསང་བ་ཡིད་བཞིན་ནོར་བུ། མཧཱ་ཀཱ་ལ་འཁོར་བཅས་ཀྱི་བསྟོད་པ་ཁམས་གསུམ་ཟིལ་གནོན། བསྟན་སྲུང་འཁོར་བཅས་ཀྱི་བསྟོད་པ་བར་ཆད་ཀུན་སེལ།
དབེན་གནས་བྱས་འགྱུར་རྡོ་རྗེའི་བྲག་རྫོང་གི་གནས་བཤད་དངོས་གྲུབ་རྒྱ་མཚོ། བྱ་བཏང་ཀུ་ས་ལིའི་བརྟུལ་ཞུགས་ལ་གནས་པ་རི་ཁྲོད་དབང་པོའི་ཉམས་མགུར་བདེ་ཆེན་ཕུན་ཚོགས། དབེན་གནས་ངོ་མཚར་ཅན་ཕུར་རི་རྡོ་རྗེའི་བྲག་རྫོང་གི་གནས་བཤད་ངོ་མཚར་རྒྱ་མཚོ་དགོས་འདོད་ཀུན་འབྱུང་། ཉམས་དགའ་བློ་བདེའི་མགུར། ངེད་རང་ལ་གནང་བའི་ཞལ་གདམས་དགོས་འདོད་ཀུན་འབྱུང་། བླ་མ་རྒྱང་འབོད་ཀྱི་ཚིགས་བཅད་དགོས་འདོད་ཀུན་འབྱུང་། བྱ་བཏང་རི་ཁྲོད་པ་པུ་ནྱ་ཨིནྡྲས་རང་ལ་རང་གིས་གྲོས་འདེབས་ཀྱི་ཚིགས་སུ་བཅད་པ་སྙིང་གཏམ་ཡིད་བཞིན་ནོར་བུ། མཆོག་དམན་གྱི་གང་ཟག་ཀུན་ལ་ཞུ་བའི་ཕྲིན་ཡིག་དོན་གཉིས་ལྷུན་གྲུབ། སྨོན་ལམ་གྱི་ཚིགས་བཅད་ཅི་བསམ་ཆོས་བཞིན་འགྲུབ་པ་དང་། བཀྲ་ཤིས་ཀྱི་ཚིགས་བཅད་བཀྲ་ཤིས་དོན་གྲུབ་གཉིས།
རིག་འཛིན་གྲུབ་པའི་དབང་ཕྱུག་ཆེན་པོ་པདྨ་འབྱུང་གནས་ཀྱི་རྣམ་པར་ཐར་པ་ངོ་མཚར་ཕུན་སུམ་ཚོགས་པའི་རྒྱ་མཚོ། རང་རིག་དབང་བསྐུར་གྱི་བསྒོམ་ཚུལ་གཅིག་ཤེས་ཀུན་གྲོལ། སློབ་དཔོན་རིན་པོ་ཆེ་པདྨ་འབྱུང་གནས་དང་རྗེ་འབངས་ཉེར་ལྔ་ལ་གསོལ་བ་འདེབས་པའི་ཚིགས་སུ་བཅད་པ་དངོས་གྲུབ་ཀུན་སྩོལ། གྲུབ་ཆེན་ཤྲཱི་སིངྷ་དང་མཇལ་ཚུལ་ཕྱག་བྲིས་མ་ལས་ཞལ་བཤུས་པ། སློབ་དཔོན་རིན་པོ་ཆེ་པདྨ་འབྱུང་གནས་ཀྱི་བླ་མའི་རྣལ་འབྱོར་ཉམས་སུ་ལེན་ཚུལ་གྲུབ་གཉིས་བསམ་འཕེལ། རྡོ་རྗེ་ཕུར་པའི་ལས་ཐིག་གདབ་ཚུལ་མ་རིག་མུན་སེལ་རྣམས་བཞུགས་སོ། ། གསུང་རབ་དེ་རྣམས་ཀྱི་ནང་ནས་སློབ་དཔོན་ཆེན་པོའི་རྣམ་ཐར་སོགས་དཔེ་སྣ་འགའ་ཞིག་གི་ལུང་རྒྱུན་ནི་གྲུབ་མཆོག་དབང་པོའི་མཚན་ཅན་དེ་ཉིད་ཀྱི་དངོས་སློབ་དང་བརྒྱུད་པའི་སློབ་མ་སོགས་གཞན་ལས་ཀྱང་ནོས་མོད་ཀྱི། འདིར་བརྗོད་བདེ་བའི་ཕྱིར་གསུང་འབུམ་གྱི་དཀར་ཆག་བཞིན་ཕྱོགས་གཅིག་ཏུ་བྲིས་པ་ཡིན་ལ། དེ་ལས་གཞན་པའི་གོང་བཀོད་བཞིན་གྱི་གསུང་རབ་རྣམས་ཡོངས་སུ་རྫོགས་པར་ནི་འཇམ་པའི་དབྱངས་དབང་པོའི་མཚན་ཅན་ཉིད་ལས་དངོས་སུ་ཐོས་སོ། ། འདིར་སྨྲས་པ།
དེ་བཱ་སུ་ར་མུ་ཀུ་ཊི་གི་རི་ཨ་གྲ།་་་་་ ལྷ་དང་ལྷ་མིན་གཙུག་རྒྱན་ས་འཛིན་རྩེར། པཱ་ད་ར་ཛ་སུརྻ་ཨ་དརྴ་ཛི་ག་་་་་། ཞབས་རྡུལ་ཉི་མའི་མེ་ལོང་ལ་འཚོ་བ། ། ཧི་ཏ་སུ་ཁཿརསྨི་ལཀྵི་ན་ས་ཤྲཱི།་་་་་། ཕན་བདེའི་འོད་ཟེར་འབུམ་ཕྲག་བཞད་པའི་དཔལ། ། སིདྡྷི་ཤྭ་ར་པུ་ཎྱ་ཨིནྡྲ་ན་མ། ་་་་་། གྲུབ་པའི་དབང་ཕྱུག་བསོད་ནམས་དབང་པོར་འདུད། ། དེ་ལྟར་གྲུབ་མཆོག་དེད་དཔོན་བཀའ་དྲིན་ལས། ། ཟབ་དང་རྒྱ་ཆེའི་ཆོས་དང་ཐུན་མོང་གི །
དངོས་གྲུབ་མི་ཟད་ནམ་མཁའ་མཛོད་ཀྱི་གཏེར། ། སྩོལ་མཛད་གང་གི་རྣམ་ཐར་བསམ་བཞིན་དད། ། གཞོན་ནུའི་དུས་ནས་ཁྱེད་དང་མཇལ་རེ་བཞིན། ། ཐུགས་རྗེ་གཏིང་ནས་གཡོས་པའི་དགེ་མཚན་གྱིས། ། འཛུམ་པའི་ཞལ་བསྟན་མཛེས་པའི་སྤྱན་གྱིས་གཟིགས། ། ལུགས་གཉིས་བསླབ་བྱས་ཡང་ཡང་བློ་མིག་ཕྱེ། ། བཀའ་དྲིན་དེ་ཙམ་ཁོ་ནར་མ་ཟད་ཀྱི། ། ནམ་ཡང་འབྲལ་མེད་ཐུགས་རྗེས་ཉེར་དགོངས་ཏེ།་་་་་ ཁྱོད་རབ་ཏུ་བྱུང་ཕྱིན་ཆད་ངེད་དང་འབྲལ་མེད་ལྷན་ཅིག་ཏུ་གནས་དགོས་ཤིང་ངའི་ཆོས་དང་ཟང་ཟིང་གི་བདག་པོ་ཁྱོད་ཁོ་ན་འོས་ཡིན་ནོ་གསུངས་པ་སོགས། ། ཐུགས་ཡིད་གཅིག་ཏུ་འདྲེས་པའི་སྣང་ཚུལ་རྣམས། །
དྲན་པའི་མོད་ལ་སྤུ་ལྡང་མཆི་མ་གཡོ། ། བླ་མ་པདྨ་འབྱུང་དང་དབྱེར་མེད་ཐུགས། ། ཐུགས་དང་རང་སེམས་རོ་གཅིག་ལྷན་སྐྱེས་ངང་། ། ངང་དེ་བློས་བྱས་མ་ཡིན་གནས་ལུགས་མཆོག ། མཆོག་དེ་རྟོགས་ནས་དོན་ཀུན་ལྷུན་གྲུབ་ཤོག ། ཆོས་ཀྱི་རྗེ་དཔལ་ལྡན་བླ་མ་དམ་པ་རྣམས་ལས་དམ་པའི་ཆོས་ཇི་ལྟར་ཐོས་པའི་ཚུལ་ལེགས་པར་བཤད་པ་ཟབ་རྒྱས་ཆོས་ཀུན་གསལ་བའི་ཉིན་བྱེད་ཅེས་བྱ་བ་ལས་རྗེ་བཙུན་གྲུབ་པའི་འཁོར་ལོ་བསྒྱུར་བ་དཔལ་ས་སྐྱ་པ་ཆེན་པོ་འཇམ་མགོན་བསོད་ནམས་དབང་པོའི་ཞལ་སྔ་ནས་ཀྱིས་རྗེས་སུ་བཟུང་བའི་སྐབས་ཏེ་དང་པོའོ།། །། གཅིག་ཞུས།། ༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།། PAGE * MERGEFORMAT 44 ཨ་མྱེས་ཞབས། དཔལ་ས་སྐྱ་པ་ཆེན་པོ་འཇམ་མགོན་བསོད་ནམས་དབང་པོའི་ཞལ་སྔ་ནས་ཀྱིས་རྗེས་སུ་བཟུང་བའི་སརྒ།
PAGE * MERGEFORMAT 33
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
