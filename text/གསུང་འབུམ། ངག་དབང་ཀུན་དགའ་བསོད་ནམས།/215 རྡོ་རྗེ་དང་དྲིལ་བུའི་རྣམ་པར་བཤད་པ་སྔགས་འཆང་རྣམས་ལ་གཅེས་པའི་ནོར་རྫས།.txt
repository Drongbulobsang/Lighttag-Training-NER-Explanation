གསུང་འབུམ། ངག་དབང་ཀུན་དགའ་བསོད་ནམས།
པོད ༢༡༥
རྡོ་རྗེ་དང་དྲིལ་བུའི་རྣམ་པར་བཤད་པ་སྔགས་འཆང་རྣམས་ལ་གཅེས་པའི་ནོར་རྫས།
༄༅། །རྡོ་རྗེ་དང་དྲིལ་བུའི་རྣམ་པར་བཤད་པ་སྔགས་འཆང་རྣམས་ལ་གཅེས་པའི་ནོར་རྫས་ཞེས་བྱ་བ་བཞུགས་སོ།། ན་མོ་གུ་རུ་བུདྡྷ་དྷྭ་ཛ་ཡེ། གངས་རིའི་ཁྲོད་འདིར་ཡོངས་རྫོགས་བསྟན་པའི་བདག ། ས་སྐྱའི་བླ་ཆེན་ཀུན་དགའ་སྙིང་པོའི་མཚན། ། ཡབ་སྲས་བརྒྱུད་པར་བཅས་དང་ཁྱད་པར་དུ། ། སྙིགས་དུས་བསྟན་པའི་ཉི་མ་སྔགས་འཆང་རྗེ། ། ངག་གི་དབང་པོ་ཀུན་དགའ་རིན་ཆེན་དང་། ། དེ་སྲས་འཇམ་དབྱངས་མཆེད་དང་མུས་པ་རྗེ། ། དབྱེར་མེད་རང་རིག་བླ་མར་ཕྱག་བཙལ་ནས། ། སྔགས་འཆང་རྣམས་ལ་གཅེས་པའི་ནོར་རྫས་མཆོག །
རྡོ་རྗེ་དྲིལ་བུའི་རྣམ་བཤད་འདིར་སྤེལ་གྱི། ། བློ་གསལ་དོན་གཉེར་སྐལ་བཟང་སློབ་བུ་རྣམས། ། སྙོམས་ལས་མ་བྱེད་ལེགས་བཤད་རི་མོར་བྲིས། ། རང་གཞན་དོན་གཉིས་བསྒྲུབ་ཕྱིར་ཡིད་ལ་ཟུངས། ། ཞེས་མཆོད་པར་བརྗོད་ཅིང་བཤད་པར་དམ་བཅས་ནས་གཟུང་བར་གདམས་ཏེ། འདིར་རྡོ་རྗེ་དང་དྲིལ་བུའི་རྣམ་པར་བཤད་པ་སྔགས་འཆང་རྣམས་ལ་གཅེས་པའི་ནོར་རྫས་ཅེས་བྱ་བ་འདི་འཆད་པ་ལ། སྤྱིར་གསང་སྔགས་རྡོ་རྗེ་ཐེག་པའི་ལམ་དང་དངོས་གྲུབ་ཐམས་ཅད་ཀྱི་རྩ་བའི་གཞིར་གྱུར་པ་ནི། དམ་ཚིག་དང་སྡོམ་པ་ལ་གནས་པ་ཡིན་ལ། དེའང་རྒྱུད་སྡེ་ཆེན་པོ་བཞི་ལ་རང་རང་གི་སྔགས་སྡོམ་མ་ཐོབ་པ་ཐོབ་པར་བྱེད་པའི་དབང་གི་ཆོ་ག་མི་འདྲ་བ་བཞི་འབྱུང་ཞིང་། དེ་དང་རྗེས་སུ་འབྲེལ་བ་དམ་ཚིག་དང་སྡོམ་པའི་སྲུང་ཚུལ་གྱི་རྣམ་གཞག་ཀྱང་་་་་་ཅུང་ཟད།
མི་འདྲ་བ་བཞི་འབྱུང་བ་ལས། ཁྱད་པར་དུ་རྣལ་འབྱོར་བླ་ན་མེད་པའི་ལུགས་ཀྱི་དམ་ཚིག་་་་་་མཐའ་དག་ཀྱང་བསྡུ་ན།་་་་་ གང་ཟག་ལམ་གྱི་ས་མཚམས་གྱི་དབང་དུ་བྱས་ན། ལས་དང་པོ་པའི་དམ་ཚིག བརྟན་པ་ཐོབ་པའི། བརྟན་པ་ཆེར་ཐོབ་པའི་དམ་ཚིག་སྟེ་གསུམ་དུ་འདུ་བར་བཞེད་དོ། ། དེ་ལྟར་གསུམ་གྱི་དང་པོ་ལ། བསྲུང་བྱའི་དམ་ཚིག བཟའ་བའི་དམ་ཚིག བསྒྲུབ་པའམ་བསྟེན་པའི་དམ་ཚིག
མི་འབྲལ་བའི་དམ་ཚིག་སྟེ་བཞི་ལས། གཞན་གསུམ་ནི་རང་རང་གི་སྐབས་སུ་འཆད་པར་འགྱུར་ལ། འདིར་མི་འབྲལ་བའི་དམ་ཚིག་བྱེ་བྲག་ཏུ་བཤད་ན། སྤྱིར་རྒྱུད་ནས་ཇི་སྐད་གསུངས་པའི་མཚན་ཉིད་ཅན་གྱི་བྲིས་སྐུ། གླེགས་བམ་རྡོ་རྗེ་དྲིལ་བུ། ཌཱ་མ་རུ། ཀ་པཱ་ལ། ཁ་ཊྭཱྃ་ག དགང་གཟར། བླུགས་གཟར།
བགྲང་འཕྲེང་། ནཱ་རའི་་་་་་མི་ལྤགས། ཆོས་གོས། སྟག་གི་ཤམ་ཐབས། སྟག་ལྤགས་སམ་རོ་རས་ཀྱི་གདན། རུས་པའི་རྒྱུན་དྲུག་སོགས་ཚུལ་བཞིན་དུ་འཆང་བ་ཡིན་ལ། དེ་དག་ལས་ཀྱང་དམ་ཚིག་གི་རྡོ་རྗེ་དྲིལ་བུ་འཆང་བ་ཉིད་མི་འབྲལ་བའི་དམ་ཚིག་ཏུ་གསུངས་པས། དེའི་རྣམ་པར་བཞག་པ་བསྟན་པལ་གཉིས་ཏེ། མཚོན་བྱ་དོན་གྱི་རྡོ་རྗེ་དྲིལ་བུ་ལོ། ། མཚོན་བྱེད་བརྡའི་རྡོ་རྗེ་དྲིལ་བུའོ། །
དང་པོ་ནི། རྒྱུད་ལས། བྱང་ཆུབ་སེམས་གང་དེ་རྡོ་རྗེ། ཤེས་རབ་དྲིལ་བུ་ཞེས་བཤད་དོ། ། ཞེས་གསུངས་པ་ལྟར། ཐབས་སྙིང་རྗེ་ཆེན་པོ་དང་ལྡན་པའི་བྱང་ཆུབ་ཀྱི་སེམས་ནི་དོན་གྱི་རྡོ་རྗེ་དང་། ཤེས་རབ་སྤྲོས་པའི་མཐའ་ཐམས་ཅད་དང་བྲལ་བའི་སྟོང་པ་ཉིད་ནི་དོན་གྱི་དྲིལ་བུ་སྟེ། དེ་གཉིས་ཟུང་དུ་འཇུག་པའི་སྒོ་ནས་ནམ་དུའང་མི་འབྲལ་བར་སྤྱོད་པའོ། ། གཉིས་པ་ལ་བརྡའི་རྡོར་དྲིལ་གྱི་རྣམ་གཞག་སྤྱིར་བསྟན་པ་དང་། དམ་ཚིག་རྡོ་རྗེ་དྲིལ་བུ་ཁྱད་པར་དུ་བཤད་པ་གཉིས་ཀྱི་དང་པོ་ལ་འང་རྡོ་རྗེ་དང་དྲིལ་བུའི་རྣམ་གཞག་གཉིས་ལས།
དང་པོ་རྡོ་རྗེ་ལ་དོན་བཞི་སྟེ། དབྱེ་བ། རྒྱུ། ཚད་དང་མཚན་ཉིད་བསྟན་པ། རྣམ་དག་གམ། དེ་ཁོ་ན་ཉིད་བསྟན་པའོ། ། དང་པོ་ནི། སྤྱིར་རྡོ་རྗེ་ལ་དབྱེ་ན། རྩེ་དགུ་པ་ཡེ་ཤེས་རྡོ་རྗེ། རྩེ་ལྔ་པ་དམ་ཚིག་གི་རྡོ་རྗེ།
རྩེ་གསུམ་པ་ལས་ཀྱི་རྡོ་རྗེ། རྩེ་གཅིག་པ་ཀླུ་རྣམས་འཇིག་པའི་རྡོ་རྗེ། རྭ་གྱེས་པ་ཁྲོ་བོའི་རྡོ་རྗེ། གསང་བ་རྒྱན་གྱི་རྡོ་རྗེ་སྟེ་དྲུག་་་་་་གནད་ཀྱི་གསལ་བྱེད་ལས། གསུངས་སོ། ། གཉིས་པ་དེ་དག་གི་རྒྱུ་ནི། རྡོ་རྗེ་མཁའ་འགྲོའི་ལེའུ་སུམ་ཅུ་རྩ་གཅིག་པ་ལས། གསེར་སོགས་ལས་ནི་བརྡུངས་དགེ་བའི་ཞེས་གསུངས་ཏེ། སོགས་ཁོངས་ནས། དངུལ།
འཁར་བ། ལྗོན་དམར་སོགས་ལའང་བྱ་ཞེས་པའི་དོན་ཏོ། ། གསུམ་པ་ཚད་དང་མཚན་ཉིད་བསྟན་པ་ལ། སྤྱིར་རབ་འབྲིང་གི་ཚད་དང་། ཆ་སོ་སོའི་ཚད་གཉིས་ཀྱི་དང་པོ་ནི། དེའང་རྡོ་རྗེ་མཁའ་འགྲོའི་རྒྱུད་ལས། སོར་་་་་་ཆུང་ཚད། བརྒྱད་པའམ་བཅུ་་་་་་འབྲིང་ཚད། བཅུ་དྲུག་གམ རབ།་་་་་ ཉི་ཤུ་་་་་་རྩ།
གཉིས་་་་་་དེ། ལས་ལྷག་་་་་་པ། མི་བྱ།་་་་་ སྟེ་ཚད་ལས་ཐལ་བར་འགྱུར་བའི་ཕྱིར་རོ། ། ཞེས་དང་། བཟང་པོ་ཡོངས་བཟུང་ལས། སོར་བརྒྱད་ནས་བརྩམས་སོར་མོ་ནི། ། ཉི་ཤུ་གཉིས་པརགྲངས་མཉམ་བྱ།་་་་་ དེ་སོར་ཚད་ཁ་སྤར་བ་མི་བྱ་ཞེས་པའི་དོན་ནོ། ཞེ་བཤད་པས།
ཐ་མ་ཆུང་ཚད་སོར་བརྒྱད་པ་ནས། འབྲིང་ཚད་སོར་བཅུ་དྲུག་པ། རབ་ཆེ་ཚད་སོར་ཉི་ཤུ་རྩ་གཉིས་པའི་བར་དུ་བྱ་ཞིང་། དེ་ལས་ལྷག་པའི་ཆེ་བ་མི་རུངས་ལ། གཞན་ཡང་སོར་མོ་གཉིས་ཆ་བསྐྱེད་དབྲི་བྱ། ཞེས་འབྱུང་བས་སོར་བརྒྱད་ནས་ཉི་ཤུ་རྩ་གཉིས་ཀྱི་བར་དུ་སོར་གཉིས་གཉིས་ཀྱི་འཕེལ་འགྲིབ་ཤེས་པར་བྱས་ལ། སོར་བརྒྱད། བཅུ། བཅུ་གཉིས། བཅུ་བཞི།
བཅོ་བརྒྱད། ཉི་ཤུ། ཉེར་གཉིས་ཀྱི་བར་ཆེ་ཆུང་རང་གི་བློ་དང་འཚམས་པའམ་རུང་བར་བསྟན་ནོ། ། གཉིས་པ་ཆ་སོ་སོའི་ཚད་ནི། རྒྱུད་སྃ་པུ་ཊི་གདན་བཞི་ཊ་ཀ་དང་གསུམ་ཀ་ནས། སྤྱིར་རྡོ་རྗེ་ལ།་་་་་ ཆ་གསུམ་་་་་་ཡོད་པའི་ཆ་གཅིག་བཟུང་བའི་གནས་་་་་་ཏེ་ལྟེ་བ་པད་འདབ་དང་བཅས་པར། གསལ་ཞིང་། ཞེས་དང་། རྡོ་རྗེ་མཁའ་འགྲོར།
སུམ་ཆ་ཆ་གཅིག་བཟུང་བར་བཙལ། ། ཞེས་གསུངས་པས། སྤྱིར་རབ་འབྲིང་ཚད་གང་ཡིན་ཡང་། སྲིད་དུ་ཆ་གསུམ་ཡོད་པའི་ཆ་གཅིག་བཟུང་བའི་གནས་ཏེ། ལྟེ་བ་གཡས་གཡོན་གྱི་པདྨ་དང་བཅས་པ་ཆ་གཉིས་གཡས་ཀྱི་རྭ་རྩ་ནས་རྩེ་མོའི་བར་དང་། དེ་བཞིན་དུ་གཡོན་གྱིའང་སྟེ། དེ་གསུམ་ཆ་མཉམ་པོར་བྱ། ཞེས་པའི་དོན་ཏེ། རྡོ་རྗེ་མཁའ་འགྲོར། སྤྱིར་སྲིད་དུ།་་་་་
ཆ་གསུམ་པ་་་་་་ཡོད། པ་ཡི་ཚད་་་་་་འཇལ་ཚུལ། ཀྱིས་ནི། དབུས་་་་་་ཏེ་ལྟེ་བའི་ཆ་སྟེ་གཡས་གཡོན། དང་སྲིད་་་་་་གྱི་ར་ཆ་མཉམ་པ་ཉིད། དུ་གང་གྱུར་པ། ། འདི་ནི་སྤྱི་ཡི་་་་་་ཞེས་པ་རྡོ་རྗེ་ཐམས་ཅད་ཀྱི། ཚད་ཡིན་ཏེ། ། ཞེས་གསུངས་པས་སོ། ། དེ་ལས་ཀྱང་ཆ་ཞིབ་ཏུ་ཕྱེ་ན།
རྒྱུད་རྡོ་རྗེ་མཁའ་འགྲོར། འོག་་་་་་གི་དབུས་རྭ། དང་སྟེང་་་་་་རྭ། དང་དབུས་ཀྱི་ཆ།་་་་་ ལྟེ་བ་སྟེ་གསུམ་པོ་དེ་ཉིད་རེ་རེའང་གསུམ་གསུམ་སྟེ། སོ་སོ་རུ་ནི་རྣམ་གསུམ་གསུངས། ། ཞེས་བཤད་པས། གོང་གི་ཆ་གསུམ་པོ་དེ་རེ་རེའང་གསུམ་གསུམ་དུ་བགོས་པའི་དབུས་་་་་་རྡོ་རྗེའི་སྲིད་དུ་ཆ་དགུ་ཡོད་པའི། ཀྱི་དགུ་ཆ་གཅིག་ནི་ལྟེ་བའི་ཚད་ཡིན་ལ། དབྱིབས་ནི་ཆོས་དབྱིངས་མཚོན་པས་ཟླུམ་པོར་བྱ་བའམ།
ཡང་ན་རྡོ་རྗེ་མཁའ་འགྲོར། དབུས་ཀྱི་ཆ་ཡི་ཚད་ཀྱིས་ནི། ། ལྟེ་བར་ཡང་དག་གསུངས་པ་ཡིན། ། མར་གད་རིན་ཆེན་ལྟ་བུ་ནི། ། ཆ་བརྒྱད་རབ་ཏུ་མཛེས་པའོ། ། ཞེས་ཟུར་བརྒྱད་པའི་དབྱིབས་སུ་བྱ་བར་ཡང་བཤད་དོ། ། དེ་ལྟ་བུའི་ལྟེ་བ་དེའི་གཡས་གཡོན་གཉིས་སུ་མུ་ཏིག་ཕྲེང་བའི་སྐེ་རགས་རེས་བསྐོར་བ་བྱ་སྟེ། སམ་པུ་ཊིར། སྐེ་རགས་བྱས་པ་བཟང་པོ་ཉིད། ། ཅེས་སོ། །
དེའི་གཡས་གཡོན་གཉིས་སུ། ལྟེ་བའི་ཚད་དཔངས་སུ་ལྡན་པའི་པདྨ་འདབ་བརྒྱད་རེའི་སྟེང་དུ་ཟླ་བའི་གདན་རེ། ཟླ་བའི་སྟེང་དུ་ཅུང་ཟད་ཕྱིར་བསྐྱེད་པའི་མུ་ཏིག་གི་ཕྲེང་བ་རེས་བསྐོར་བ། ཟླ་བ་་་་་་ཟླ་བ་མུ་ཁྱུད་དང་བཅས་པའི་རྒྱ་ཚད་ནི། རྡོ་རྗེའི་སྲིད་དུ་གང་ཡོད་པའི་སུམ་གཉིས་ཐིག་སྐུད་ཀྱི་གཞལ་བ་ཟླུམ་པོར་བཀུག་པ་ལ་བྱའོ། མུ་ཏིག་ཕྲེང་བའི་དཔངས་ནི། པདྨའི་དྲུག་ཆ་སྟེ། རྡོ་རྗེ་མཁའ་འགྲོར། ལྟེ་བའི་གཡས་གཡོན།་་་་་ པདྨའི་སྟེང་་་་་་འདབ་མ་བརྒྱད་པ།
དུ་གནས་་་་་་པ་ནི། ཟླ་བ། ཟླ་བ་མུ་ཁྱུད་དང་བཅས་པའི་དཔངས་ནི་པདྨའི།་་་་་ དྲུག་ཆ་དབྱིབས་ནི་ཀུན་ནས་ཟླུམ་པའོ། ། ཞེས་དང་། བཟང་པོ་ཡོངས་བཟུང་ལས། ཆུ་སྐྱེས་འདབ་རྒྱས་མཛེས་པ་ཡི། ། མགོ་་་་་་སྟེ་པདྨའི་སྟེང་ཟླ་བའི་ཕྱི་རོལ་གྱི་མུ་ཁྱུད། དང་ཞབས་སུ་་་་་་ཞེས་པ་པདྨའི་རྩ་བ་དང་ལྟེ་བའི་མཚམས་སུ་མུ་ཁྱུད་དེ་དེ་ལྟར་ན། ཕྲེང་བ་གཉིས།་་་་་
རེ་འབྱུང་། ཞེས་དང་། རྭ་བརྒྱད་རྩ་བའི་ཡན་ལག་་་་་་ཞེས་པ་རྭ་རྣམས་ཀྱི་གདན། ཏུ། ། པདྨ་ཁ་ཕྱེ་་་་་་མུ་ཏིག་ཕྲེང་བའི། སྐེ་རགས་བརྟག དབུས་ཀྱི་་་་་་ཟླ་བའི་དཀྱིལ་འཁོར། ཆ་ལས་ཅུང་ཟད་ཙམ། ། ལྷག་་་་་་སྟེ་ཕྱིར་བསྐྱེད་པའི། པ་སྐེ་རགས་བྱ་བ་ཡིན།
ཞེས་གསུངས། འདི་དག་ནི་རྡོ་རྗེ་རྣམ་གྲངས་སྔར་སྨོས་པ་ཐམས་ཅད་ཀྱི་སྤྱིར་འགྲོ་བ་ཡིན་ལ། བྱེ་བྲག་ཏུ་རྩེ་དགུ་པར་ནི། རྡོ་རྗེ་མཁའ་འགྲོར། པདྨ་ཟླ་བ་རྣམས་གནས་པའི། ། ཕྱོགས་མཚམས་ཀྱི།་་་་་ རྭ་རྣམས་ཆུ་སྲིན་ཁ་ནས་བྱུང་། ། དབུས་དང་བཅས་པའི།་་་་་ རྩེ་མོ་དགུ་རུ་བཤད་པ་ནི། ཡེ་ཤེས་་་་་་ཀྱི།
རྡོ་རྗེ་་་་་་སྟེ། ཕན་ཡོན།་་་་་ འགྲོ་བ་སྒྲོལ། ། ཞེས་དང་། སམ་པུ་ཊིར། ཆུ་སྲིན་ཁ་ལས་བྱུང་བ་ཡི། ། རྩེ་མོ་འོད་ཟེར་་་་་་དང་བཅས་པ་གདན། ཟླ་བར་གནས། རྩེ་མོ་དགུ་པ་རྣམས་པར་བཤད། ཅེས་གསུངས་པས།
ཕྱོགས་མཚམས་བརྒྱད། དབུས་ཀྱི་རྭ་དང་དགུ་ཡིན་ལ། དེ་དག་གི་དབྱིབས་ཚད་ཀྱང་དབུས་རྭའི་ཡང་ནི་གོང་དུ་བཤད་པ་བཞིན་རྡོ་རྗེའི་སུམ་ཆ། དབྱིབས་ཟླུམ་པོ་བརྒྱད་ཞོགས་ཀྱི་རྣམ་པ། རྩ་རྩེ་ཅུང་ཟད་ཕྲ་ཞིང་དཀྱིལ་ལྡིར་བ་ནས་འདྲའི་རྣམ་པ་སྟེ། མཁའ་འགྲོར། རྭ་ཀུན་དབུས་ནི་ཟླུམ་པོའོ། ། རྣལ་འབྱོར་པ།་་་་་ བློ་་་་་་དང་། ལྡན་་་་་་པས།
དབུས་་་་་་རྭ། མ་་་་་་ལ། ཆ་བརྒྱད་པའི།་་་་་ སྟེ་བརྒྱད་ཞོགས་ཀྱི་རྣམ་པ་བྱ། ཞེས་དང་། ལེགས་པར་བསྡུ་བ་ལས་་་་་་ཅེས་པ་བཟང་པོ་ཡོངས་བཟུང་ངོ་། ། དབུས་ཀྱི་རྭ་ནི་ནས་གཟུགས་མཚུངས།་་་་་ སྟེ་ནས་འདྲའི་རྣམ་པ། ཕྱོགས་ཀྱི་ཆ་ལས་མ་འདས་པའོ། །་་་་་ ཞེས་པ་དབུས་རྭ་དཀྱིལ་དུ་ཐད་ཀར་གནས་ཤིང་དཀྱིལ་དུ་མ་ཡོ་བར་བྱའོ་ཞེས།
ཞེས་གསུངས་སོ ། ཕྱོགས་མཚམས་ཀྱི་རྭ་རྣམས་ནི། རྒྱུད་རྡོ་རྗེ་མཁའ་འགྲོར། རྩེ་མོ་ཀུན་གྱི་དབུས་མ་ཟླུམ། ། ཕྱོགས་སོགས་རྩེ་མོ་འདུད་པས་གནས། ། ཅེས་དང་། ཆ་གསུམ་་་་་་ཅེས་པ་དབུས་རང་མ་ཟད་ཕྱོགས་རའི་རྭ་རེ་རེའང་རྩ་བ་ཆུ་སྲིན་ཁ་ནས་བཟུང་སྟེ། པ་ནི་མཐའ་ཡི་རྩེ།་་་་་ མོའི་བར་ཆ་གསུམ་བགོས་པས། ། ཆ་གཉིས་དོར་་་་་་ནས་ཕར་གུག་བ་རྩེ་མོའི་མཐའ།་་་་་
ཡིན་ཏེ། རྭ་རྣམས་ཀྱི་་་་་དབུས་་་་་་སུ། ཆུད་་་་་་པའི་པདྨའི། འདམ་མར་གནས་་་་་་པ། གང་་་་་་ཡིན་པ་དབུས་རྭ་སྟེ་དེ་ལ་འདུད་པའི་ཚུལ་གྱིས་གནས་པར། གསུངས། ཆ་གཅིག་ཆུ་སྲིན་ཁ་ཡིན་ཏེ། ། ཞེས་བཤད་པས། གཡས་གཡོན་གྱི་པད་ཟླའི་སྟེང་དུ་རྭ་རྩ་བ་སུམ་ཆ་ཆུ་སྲིན་གྱི་ཁ་ན་ཡོད་པའི་ཕྱེད་གྲེ་བའི་ནང་དུ་ཆུད་ཅིང་ཕྱེད་ཡ་འགལ་མ་འགལ་གྱི་བར་ན་གནས་པའི་རྩ་བ་ཅུང་ཟད་ཕྱིར་བསྐྱེད་པ་དཀྱིལ་གྱི་སུམ་ཆ་ཅུང་ཟད་སྦོམ་པ། ཐད་ཀའི་ཆ་ལ་གནས་ཤིང་།
རྩེ་མོའི་ཆ་ཅུང་ཟད་བྱིན་གྱི་ཕྲ་བར་སོང་བ། མཆེ་བའི་དབྱིབས་ལྟར་གུག་ནས། རྭ་དབུས་མ་ལ་འབྱར་ཞིང་འདུད་པའི་ཚུལ་དུ་གནས་པ་ཡིན་ལ། དབུས་རྭའི་རྩེ་ནི་ཕྱོགས་རྭ་རྣམས་འདོད་པའི་ས་ནས། ནས་ཕྱེད་ཀྱི་གྱེན་དུ་འཕགས་པ་སྟེ། རྡོ་རྗེ་མཁའ་འགྲོར། ལུང་འདིའི་དོན་གྲུབ་ཆེན་བྷ་བ་བྷ་དྲས། མཁའ་འགྲོའི་འགྲེལ་པར་སེང་གེའི་སྣ། ཞེས་བྱ་བ་འདི་ཆུ་སྲིན་གྱི་སྣའོ། ། ནས་ཕྱེད་ཙམ་ཞེས་བྱ་བ་འདི།
རྡོ་རྗེའི་རྭ་ལས་ཕྱིར་འཕགས་པའི་ཚད་དོ་ཞེས་གསུངས་མོད། འདིར་ནི་བཤད་བདེ་བས། མཆན་རྙིང་པ་ལས་འབྱུང་བ་བཞིན་དུ་དབུས་རྭ་ལ་འབྲུ་བསྣན་ཏེ་བཤད་པའོ།་་་་་ སེང་གེའི་སྣ་རུ་གྱུར་པ་འདིས།་་་་་ ཞེས་པ་སེང་གེའི་སྣ་གདོང་པའི་དཀྱིལ་དུ་འབྱུང་བ་ལྟར་དབུས་རྭའང་རྭ་ཀུན་གྱི་དཀྱིལ་དུ་འབྱུང་བས་སོ། ། ནས་ཕྱེད་ཙམ་དུ་མཐོ་བར་བྱ། ། ཞེས་འབྱུང་བས་སོ། ། རྒྱུད་ཌི་ཀ་ལས། རྡོ་རྗེ་ཀུན་ལ་བློ་ལྡན་པས། ། མཆུ་དང་ཞེང་ནི་མཉམ་པོར་བྱ། །
ཞེས་པ་ཕྱོགས་མཚམས་ཀྱི་རྭའི་སྦོམ་པ་ནས་ཐིག་སྐུད་ཀྱིས་བསྐོར་བ་དང་། རྡོ་རྗེའི་སྲིད་མཉམ་པོར་བྱ། ། ཞེས་པའི་དོན་ཡིན་གསུང་ངོ་། ། གཉིས་པ་དམ་ཚིག་རྡོ་རྗེ་ནི། འོག་ཏུ་འཆད་པར་འགྱུར་ལ། གསུམ་པ་ནི། མཁའ་འགྲོར། རྩེ་གསུམ་རྭ་གདེངས་པོ་རྣམ་འགྱུར་བ། ། དེ་བཞིན་མ་རུངས་་་་་་ས་བསྐྲོད། པར་ཤེས་་་་་་པར་བྱེད་པའི་རྡོ་རྗེ།
བྱ། ། ཞེས་གསུངས་ཏེ། ལྟེ་བ་པད་ཟླ་དང་བཅས་པའི་དབྱིབས་ཚད་གོང་བཞིན་ལ། དབུས་རྭའི་མདུན་རྒྱབ་གཉིས་བོར་ནས་གཡས་གཡོན་གཉིས་སུ་རྭ་རེ་དང་བཅས་པ་སྟེ། འདི་ལ་མ་རུངས་པ་བསྐྲོད་པར་བྱེད་པའི་རྡོ་རྗེ་ཞེས་ཀྱང་བྱའོ། ། ལེགས་བསྡུར། ཞི་དང་མ་ཞི་རབ་དབྱེ་བས། ། ཡང་་་་་་ལས་ཀྱི་རྡོ་རྗེ་ལ། ནི་རྣམ་པ་གཉིས་སུ་བརྗོད། ། བཞི་པ་་་་་་ཞེས་པ་ལེགས་བསྡུར་རྩེ་དགུ་རྩེ་ལྔ་ལས་ཀྱི་རྡོ་རྗེ་རྩེ་གསུམ་པ་གསུངས་ཤིང་དེ་ལ་ལྟོས་པའི་ཞི་བ་ཡིན་པས།
སྣ་ཚོགས་རྡོ་རྗེ་ཉིད། ། ཕྱོགས་རེ་རེའང་།་་་་་ རྩེ་མོ་ལྔ་་་་་་དང་ལྡན། པ་གདོང་བཞི་ཞེས་རྒྱ་གྲམ་ཡིན།་་་་་ ཡིན། ཞེས་ལས་ཀྱི་རྡོ་རྗེ་ལ་གཉིས་སུ་བྱས་ནས། ཞི་རྒྱས་སོགས་ལས་ཚོགས་བསྒྲུབ་པ་ལ་རྩེ་མོ་ལྔ་པ་ཅན་གྱི་སྣ་ཚོགས་རྡོ་རྗེ་དང་མ་ཞི་བ་སྟེ། དྲག་པོའི་ལས་བསྒྲུབ་པ་ལ་རྩེ་གསུམ་པ་རྭ་གདེངས་པ་འབྱུང་བར་བཤད་དོ། ། བཞི་པ་ནི། མཁའ་འགྲོར།
རྡོ་རྗེ་རྩེ་གཅིག་པར་བཤད་པས། ཀླུ་རྣམས་ཀུན་དུ་སྐྲག་པར་བྱེད། ། ཅེས་གསུངས་པས། མཚན་ཉིད་ཕལ་ཆེར་འདིར་བསྟན་པ་བཞིན་ལ། ཕྱོགས་རྭ་རྣམས་དོར་ནས། དབུས་ཀྱི་རྭ་གྲུ་བཞི་པ་ནས་གཟུགས་ལྟ་བུ་སྟེ་ཀླུ་འདུལ་བ་ལ་ཁྱད་པར་དུ་བསྔགས་སོ། ། ལྔ་པ་ནི། མཁའ་འགྲོར། གདེང་ཕོ་རྩེའི་ཁྲོ་བ་དང་། ལྷག་་་་་་ལྷག་མ་སྟེ་རྩེ་གསུམ་པ་བཤད་པའི་རྗེས་སུ་བསྟན་པ་ཁྲོ་བོའི་རྡོ་རྗེ་འདིའི།
མ་་་་་་ལྷ་ལ་སོགས་པ། གནོན་ཅིང་ངེས་པར་གནོན།་་་་་ ལྷ་མ་ཡིན་ལ་སོགས་པ། ཞེས་བཤད་པས། ཁྲོ་བོའི་རྡོ་རྗེའི་སྟེ་རྩེ་ལྔ་པའམ། རྩེ་དགུ་པ་གང་ཡིན་ཀྱང་། ཕྱོགས་རྭ་རྣམས་རྭ་དབུས་མ་ལ་མ་རེག་པར། གདེངས་པའི་རྣམ་པ་ཅན་དུ་བྱའོ། ། དྲུག་པ་ནི། མཁའ་འགྲོར་དེ་ནས་གཞན་ཡང་་་་་་རྣལ་འབྱོར་པ་རྣམས་ཀྱི་རྒྱན་དུ་གདགས་པར་བྱ་བ།
དག་གསང་བ་ཡི། ། རྡོ་རྗེའི་མཚན་ཉིད་་་་་་ཚད་དང་བཅས་པ། ཡང་དག་་་་་་པར། བཤད།་་་་་ ཀྱིས་ཉོན་ཅིག་པར་རོ། ། ཆ་ལྔ་པ་ཡི་་་་་་སོར་མོའི། ཚད་ཀྱིས་ནི། ། སྤྱི་གཙུག་རྡོ་རྗེ་རབ་ཏུ་གྲགས། ། ཆ་དྲུག་འགྱུར་བ་རྣ་བ་ལའོ། ། ཆ་བཞི་པ་ནི་མགྲིན་པར་རོ། །
སྙིང་ཁར་ཆ་ལྔ་པ་ཉིད་དེ། ། དེ་བཞིན་ཆ་དྲུག་གསང་་་་་་ཞེས་པ་བསྐྱེད་པ་ནས་མར་འཕྱང་བའོ། བར་རོ། ། ལྷ་མོ་ལག་པར་ཆ་དྲུག་སྟེ། ཇི་ལྟར་མཛེས་པ་རྟག་པར་བྱ། ། ཞེས་གསུངས་པ་རྒྱན་གྱི་རྡོ་རྗེ་སྟེ། ། སྣ་ཚོགས་རྡོ་རྗེའམ་གཞན་རྩེ་མོ་ལྔ་པའམ། གསུམ་ལ་སོགས་པའང་རུང་སྟེ། དེ་དག་ནི་ཚད་སོར་མོ་དབུས་མའི་ཚིགས་ལ་བསྐོར་བའི་ཚད་ནི་ཆ་གཅིག་ཡིན་ཞིང་། གཞན་རྣམས་དེས་འགྲེ་རྒྱུ་ཤེས་པར་བྱའོ། །
དེ་ལྟ་བུ་རྣལ་འབྱོར་པ་རྒྱན་དུ་འདོགས་པའི་དགོས་པའམ། དོན་རྟོགས་པའི་སྒོ་ནས་ཡེ་ཤེས་འཕེལ་བའི་ཕྱིར་ཡིན་ཏེ། མཁའ་འགྲོར། རྣལ་འབྱོར་པ་ཡི་ཡེ་ཤེས་འཕེལ་་་་་་བའི། ཕྱིར། རྒྱན་གྱི་རྡོ་རྗེ་ཡང་དག་གསུངས། ། ཞེས་འབྱུང་བས་སོ། ། བཞི་པ་རྣམ་དག་གམ། དེ་ཁོ་ན་ཉིད་བསྟན་པ་ནི། རྡོ་རྗེ་རྩེ་དགུ་པའི་ལྟེ་བ་ཟླུམ་པོ་ནི།
དེ་ཉིད་་་་་་བཞིན། པདྨ་འདབ་བརྒྱད་སྟེང་མ་ནི་བྱང་སེམས་ཉེ་བའི་སྲས་བརྒྱད། འོག་མ་ནི་ལྕགས་ཀྱུ་ཞགས་པ་ལ་སོགས་ལྷ་མོ་དག་པའི་ངོ་བོ་ཡིན་ལ། པདྨའི་སྟེང་གི་ཟླ་བ་ནི། འཁོར་བའི་གདུང་བ་སེལ་བར་བྱེད་པའི་བརྡ་རྭ་རྣམས་ཆུ་སྲིན་ཁ་ནས་འབྱུང་བ་ནི། སྲིད་རྩེའི་སྡུག་བསྔལ་ལས་འདྲེན་པའི་མཚོན་བྱེད་ཡིན་ཞིང་། སྟེང་གི་དབུས་རྭ་ནི་རྣམ་པར་སྣང་མཛད། ཕྱོགས་ཀྱི་རྭ་གཞི་ནི་རིགས་བཞི་དང་། མཚམས་ཀྱི་གཞི་ནི་རིགས་གཞན་བཞི་དང་ཡུམ་བཞི། འོག་གི་རྭ་དགུ་ནི།
ཡེ་ཤེས་ལྔ་དང་། ཚད་མེད་བཞི་རྣམ་པར་དག་པ་ཡིན་ཏེ། མཁའ་འགྲོར། ཇི་ལྟར་ཕྱོགས་ཀྱི་རྭ་བརྒྱད་ཀྱི། དབུས་སུ་སངས་རྒྱས་དགུ་པའོ། ། ལྷ་དགུ་ལ་སོགས་རྩེ་མོ་ལ། ། ལྷ་རྣམས་དགུ་ཡི་བྱིན་གྱིས་བརླབས། ། ཞེས་སོགས་དང་། སཾ་པུ་ཊི་ལས་ཀྱང་། ཕྱོགས་་་་་་བཞི།
མཚམས་་་་་་བཞི་སྟེ། བརྒྱད་ཀྱི་དབུས་སུ་ནི་དགུ་པ་ལ་་་་་་ཞེས་པ་དབུས་སུ། ནི་སངས་རྒྱས་་་་་་རྣམ་སྣང་མཛད་པ། ཉིད། ། ལྷ་་་་་་དེ་ལྟར་རིགས་ལྔ་དང་ཡུམ་བཞི་སྟེ། དགུ་མ་སོགས་རྩེ་མོ་ནི། ། ལྷ་རྣམས་དགུ་ཡིས་བྱིན་གྱི་བརླབས། ། ཞེས་སོགས་གསུངས་པས་སོ། ། སྣ་ཚོགས་རྡོ་རྗེ་ནི་འཕྲིན་ལས་སྣ་ཚོགས་ཀྱིས་སེམས་ཅན་གྱི་དོན་བྱེད་པ་མཚོན་ཞིང་། གཞན་རྩེ་གསུམ་པ་སོགས་ལ་དག་མ་དག་མ་བཤད་པས།
འདིར་མ་བྲིས་ཏེ། དེ་དག་ནི་རྡོ་རྗེའི་རྣམ་པར་བཤད་པའོ། ། གཉིས་པ་དྲིལ་བུའི་རྣམ་པར་བཞག་པའི་བསྟན་པ་ལའང་། དབྱེ་བ། རྒྱུ། ཚད་དང་མཚན་ཉིད་བསྟན་པ། རྣམ་དག་བྃ་དེ་ཁོ་ན་ཉིད་བསྟན་པ་སྟེ་བཞི་ལས། དང་པོ་ནི། སྤྱིར་དྲིལ་བུ་ལ་དབྱེ་ན། ཡེ་ཤེས་ཀྱི་དྲིལ་བུ།
དམ་ཚིག་གི་དྲིལ་བུ། ཚེ་རིངས་བ་དང་ནད་མེད་པར་བྱེད་པའི་དྲིལ་བུ། དཔའ་བོའི་དྲིལ་བུ། དེ་བཞིན་གཤེགས་པའི་དྲིལ་བུ་སྟེ་ལྔའོ། ། གཉིས་པ་དེ་དག་གི་རྒྱུ་ནི། རྡོ་རྗེ་མཁའ་འགྲོར། དྲིལ་བུ།་་་་་ ཐམས་ཅད་་་་་་ཀྱི་ཁོག་པའི་རྒྱུ་ནི། མཁར་བ་་་་་་ཁོ་ན་ལ་བྱ་བ་ཚང་མགོའི་རྒྱུ་ནི། ལྕགས་གསུམ་་་་་་སྟེ་གསེར་དངུལ་ཟངས།
སྐྱེས། ། ཞེས་དང་། ཞོ་ལས་གཞན་པའི་ཚང་མགོ་་་་་གཞན་ནི་་་་་་རྒྱུ། གཞན་ལས་བརྟག་པ་ཡིན། ། ཞེས་བཤད་པས་སོ། ། གསུམ་པ་ལ། སྤྱིར་རབ་འབྲིང་གི་ཚད་བསྟན་པ་དང་། ཆ་སོ་སོའི་ཚད་བསྟན་པ་གཉིས་ཀྱི་དང་པོ་ནི། སོར་བརྒྱད་ནས་ཉི་ཤུ་རྩ་གཉིས་ཀྱི་བར་གང་ཡང་རུང་བ་རྡོ་རྗེའི་ཚད་རྗེས་སུ་བསྟན་པ་བཞིན། འདིར་ཡང་ཡིན་ཏེ།
མཁའ་འགྲོར། བརྒྱད་ནས་བཅུ་དྲུག་བར་དང་ནི། ། ཉི་ཤུ་གཉིས་ལྷག་བྱ་བ་མིན། ། ཇི་ལྟར་རྡོ་རྗེའི་་་་་་ཚད་དང་། རྗེས་་་་་་སུ། མཐུན་པར། བསྒྲུབ་པའི་དབང་པོས་་་་་་ཤེས་པར། བྱ་བ་ཡིན། ། ཞེས་དང་། ལེགས་བསྡུར།
དེ་ལྟར་སོར་བརྒྱད་ལ་སོགས་པའི། དྲིལ་བུ་རྡོ་རྗེའི་རྗེས་མཐུན་སྦྱར། ། ཞེས་སོ། ། གཉིས་པ་ནི་མཁའ་འགྲོར། དྲིལ་བུ་ཆ་གསུམ་ལྡན་པའོ། ། ཞེས་གསུངས་པ་དྲིལ་བུའི་ཁ་དང་། ཁ་ནས་སྟེང་དུ་བཅལ་བ་དང་། དབུས་དང་སུམ་ཆ་མཉམ་པོར་བྱ། ། ཞེས་པའི་དོན་ཡིན་ལ། ། བཟང་པོ་ཡོངས་བཟུང་དུ།
དྲིལ་བུ་ངོས་་་་་་དེ་སྲིད་དུ་ཞེས་པའི་དོན། ཀྱི་ཆ་དྲུག་ལ། དེ་ཡི་ཆ་བཞི་མཁར་བ་ཡི། ། ཞེས་དྲིལ་བུ་ལ་སྲིད་དུ་ཆ་དྲུག་བྱས་པའི་སུམ་གཉིས་ཁོག་པ་དང་། སུམ་ཆ་དབུ་རྩེ་ལ་བྱ་བ་དེ། རྒྱུད་ནས་གསུངས་པ་དང་གཉིས་གང་འཐད་བྱས་པས་ཆོག་པར་མངོན་ནོ། ། དབྱིབས་སམ་མཚན་ཉིད་ནི་མཁའ་འགྲོ། ། པདྨ་རྒྱས་པ་་་་་་ཁ་ཕུབ་པ་ལྟ་བུའི་དབྱིབས་ལྟར་བྱུང་བ། ཞེས་པའི་དོན། ། ཁོག་པའི་མགོ་ཞབས་འཚམས་པ་ལ། །
བ་གླང་མཆུ་ཞེས་བྱ་བ། མཆུ་འཐུག་པ་ཕྱིར་བསྐྱེད་པ་ལས་སླར་ཡང་ནང་དུ་ཅུང་རུབ་པ་པདྨ་ཁ་བྱེ་བ་ལྟ་བུའོ། ། དེའང་ལེགས་བསྡུར། ཅུང་ཟད་ཆུ་སྐྱེས་ཁ་ཕྱེ་བའི། ། ཁར་གྱུར་གང་ཡིན་བ་གླང་མཆུ། ། ཞེས་སོ། ། དེ་ལྟ་བུའི་ལེགས་ཀྱི་དབུ་ཞབས་གཉིས་ལ། མུ་ཏིག་ཕྲེང་བ་གཉིས་སྒྲིག་རེའི་བར། འོག་ཏུ་འཕྲེད་དང་། སྟེང་མ་ལ་དཀྱུས་སུ་བསྒྲིགས་པའི་རྡོ་རྗེའི་ཕྲེང་བ་བྱ་ཞིང་། །
དེ་གཉིས་ཀྱི་བར་རྡོ་རྗེའི་ཕྲེང་བ་གོང་མ་ལས་འཕྱངས་པའི་ཚུལ་གྱིས་དྲ་བ་དང་དྲ་བ་ཕྱེད་པ་བྱས་ཏེ། མཁའ་འགྲོར་་་་་་ཁོག་པའི་སྟེང་འོག་ཏུ། རྡོ་རྗེའི་ཕྲེང་བ་་་་་་སྟེ་དེ་རེ་རེ་ལའང་། སྐེ་རགས་གཉིས།་་་་་ དང་ལྡན་པ་དེ་གཉིས་ཀྱི་བར་དུ་དག་པའི། ཤེལ་ལྟར་སྣང་ཞིང་དྲི་མེད་པའི། ། དྲ་བ་དང་དྲ་བ་ཕྱེད་པས་བརྒྱན། ། ཞེས་གསུངས་པས་སོ། ། ཁོག་པ་དེའི་སྟེང་གི་དབུ་རྟེན་གྱི་མཐར། ཨུཏྤ་ལའམ་ཀུ་མུ་ཏའི། །
དབྱིབས་ཁ་བཅུ་དྲུག་ཏུ་གྱེས་པའི་ཕྱི་རོལ་པདྨ་འདབ་མ་བརྒྱད་པའི་སྟེང་དུ་ལྷ་མོ་བརྒྱད་ཀྱི་ས་བོན་བཀོད་དེ། དེའང་ཤར་དུ་ཏྃ། ལྷོར་ལྃ། ནུབ་ཏུ་མྃ། བྱང་དུ་ལྃ། ཤར་ལྷོར་བྃ་ཡིག་གམ་སུམ་ཡིག ལྷོ་ནུབ་ཏུ་ཙུྃ། ནུབ་བྱང་དུ་ཀྲམ། བྱང་ཤར་དུ་མྃ་གི་ཡི་གེ་རྣམས་མགོ་ཕྱིར་བསྟན་པ་བྱའོ། ། དེའང་མཁའ་འགྲོར།
ཕྱོགས་བརྒྱད་དུ་ནི་ལྷ་མོ་ནི། བརྒྱད་པོའི་མིང་ཅན་གྲགས་པ་ཡིན། ། དེ་ཡི་སྟེང་གྱུར་ས་བོན་ལས། ། ལྷ་མོ་བརྒྱད་པོ་བསམ་པར་བྱ། ། ཤར་དུ་ལྷ་མོ་སྒྲོལ་མ་སྟེ། ། དེ་བཞིན་བྱང་དུ་གོས་དཀར་མོ། ། ནུབ་ཏུ་མཱ་མ་ཀི་ཞེས་པ། ། ལྷོ་རུ་སངས་རྒྱས་སྤྱན་མའོ། ། མདོག་བཟང་་་་་་ནོར་འཛིན་མ། མངར་་་་་་ཙུནྡ།
མ་འོད་ཅན་་་་་་ཁྲོ་གཉེར་ཅན། དང་། ། རིན་ཆེན་་་་་་རྡོ་རྗེའི་ཕྲེང་བ་མ། འཁྱིལ་པ་རྣམས་ཀྱིས་བསྟན། ། ཞེས་འབྱུང་བའི་དོན་ཡིན་ལ། དབུ་རྟེན་དེ་ཉིད་ཀྱི་སྟེང་དུ་ཇི་ལྟར་བྱ་ན། རྡོ་རྗེ་མཁའ་འགྲོར། ཁོག་པའི་སྟེང་གི་་་་་པདྨ་ཁ་ཕྱེ་་་་་་པ་ལྟ་བུ། ལས་བྱུང་བའི།་་་་་ དབུས།
གཟུགས་མེད་སྲིད་པའི་་་་་་མཚོན་པ། གནས་སུ་་་་་་ཁོག་པའི་སྟེང་དབུ་རྟེན་བྱ། ནི། ཤེས་རབ་བདུད་རྩིའི་བུམ་པ་སྟེ། ། ཡེ་ཤེས་་་་་་དེ་ལྟ་བུའི། བདུད་རྩིའི་་་་་་གང་བའི་བུམ་པ། གནས་སུ་ནི། དེ་ཡི་ཡང་ནི་དབུས་སུ་ཡིད། །་་་་་ སྟེ་ཆོས་ཐམས་ཅད་ཀྱི་རྩ་བ་ཡིད་ཤེས་སྦྱོངས་བའི། ལྷ་མོ་ཤེས་རབ་ཕ་རོལ་ཕྱིན། །་་་་་
མའི་ཞལ་ཡོངས་སུ་རྫོགས་པར་བྱ་ཞིང་དེའི། སྟེང་གི་པདྨ་རྡོ་རྗེ་ནི། སྔ་མ་བཞིན་དུ་བསམ་པར་བྱ། ། ཞེས་པ་དང་། ལེགས་བསྡུར། སྟེང་དང་དབུས་སུ་རིམ་ཇི་བཞིན། ། ཨུད་པ་ལ་ཡི་སྟེང་གི་ཆ།་་་་་ དབུ་སྟེན། སྟེང་གི་གནས་སུ་ཕྲེང་བ་གསུམ།་་་་་ རིམ་པ།
གསེར་་་་་་བུམ་པའི་རྒྱུ། དང་ཟངས་་་་་་ལས། མ་བུམ་་་་་་པའི། བསྣམས་པ།་་་་་ བྱ་བའམ། ཡང་ན་དངུལ་གྱི་བུམ་པ་བྱ། ། དེ་སྟེང་་་་་་བུམ་པ། དེ་ཡི་ཚད་ཙམ་ལ། ། ཤར་དུ་ཤེས་རབ་གདོང་པ་བྱ། ། གདོང་སྟེ་སྔོན་གྱི་རྡོ་རྗེ་ཕྱེད། །
རྡོ་རྗེ་ཕྱེད་པ་ཉིད་ནི་བྱ། ། ཞེས་བཤད་པས། གསེར་ཟངས་སོགས་ཀྱི་རྒྱུ་ལས་གྲུབ་པའི་ཕྲེང་བ་རིམ་པ་གསུམ་ཕྱིར་བསྐྱེད་པ། པདྨ་ཁ་ཕྱེ་བ་ལྟ་བུའི་སྟེང་དུ་བདུད་རྩི་བུམ་པའི་ལྟེ་བར་གནས་ཤིང་། དེའི་སྟེང་དུ་ལྷ་མོ་ཤེས་རབ་ཀྱི་ཕ་རོལ་དུ་ཕྱིན་པའི་ཞལ། ཤར་གྱི་ཏམ་ཡིག་ལ་གཟིགས་པའི་སྟེང་། པདྨ་ཟླ་བའི་སྟེང་དུ་རྡོ་རྗེ་རྩེ་དགུ་སོགས་རང་རང་གི་དབུ་རྩེས་མཚན་པའོ། ། གཞན་ཡང་སྃ་པུ་ཊི་ལས། ནང་གི་གཟུགས་ནི་ནམ་མཁའ་སྟེ། ། ཁོང་སྟོང་དེའི་སྟེང་དུ་བུམ་པའི།་་་་་
གཟུགས་་་་་་དང་ལྷའི་ཞལ་སོགས་མཚན་ཉིད་ཀུན། རྫོགས་་་་་་ཤིང་། ཡོན་ཏན་ཐམས་ཅད་་་་་་འབྱུང་བའི། གནས།་་་་་ སུ་གྱུར་པའོ། ། ཞེས་དང་། མཁའ་འགྲོར། ནམ་མཁའི་ཕྱོགས་ཀྱི་དབུས་སུ་ནི། ། གཟུགས་རྫོགས་ཡོན་ཏན་རྣམས་ཀྱི་གཞི། ། ཞེས་པའི་དོན་དབུ་རྟེན་གྱི་རྩེར་ཕྲེང་བ་གསུམ་གྱིས་བསྐོར་བའི་སྟེང་དུ་བུམ་པ་དང་།
ལྷ་མོའི་ཞལ་རྫོགས་པ་ལ་བཞེད་དོ། ། ཁོག་པ་དེའི་དབུས་སུ་ཇི་ལྟར་འཚམས་པའི་ལྕེ་ལྕགས་སམ་ཁྲོ་ལས་གྲུབ་པ་སྒྲ་འབྱིན་པའི་ཕྱིར། ནང་གི་རྡོ་རྗེ་མཁའ་འགྲོ་མ་གདགས་པར་བྱ་སྟེ། མཁའ་འགྲོར། ཁོག་པའི།་་་་་ དབུས་སུ་ཡེ་ཤེས་དབྱུག་པ་་་་་་སྟེ་ལྕེ། ནི། ལྷ།་་་་་ ཐམས་ཅད་སྤྲོ་ཞིང་་་་་་དབང་དུ། སྡུད་པར་བྱེད།
ཅེས་དང་། སྃ་པུ་ཊིར། ནང་གི་་་་་་ཁ་དོག་ཡེ་ཤེས་དབྱུག་གུ་ནི། ། ལྷ།་་་་་ ཐམས་ཅད་་་་་་དབང་དུ། སྡུད་ཅིང་་་་་་སྒྲ། འབྱིན་པར་བྱེད།་་་་་ པའི་དགོས་པ་འདོད། ཅེས་གསུངས་སོ། ། དེ་དག་གི་དོན་ཡང་ལྕེ་དེས་དྲིལ་བུའི་ཁོག་པ་ལ་བསྐུལ་བའི་སྟོབས་ཀྱིས་ལྷ་ཐམས་ཅད་དབང་དུ་སྡུད་ཅིང་སྒྲ་སྣ་ཚོགས་འབྱིན་པར་བྱེད་ཅེས་པའོ། །
དེ་དག་གིས་ནི་དྲིལ་བུ་ཐམས་ཅད་ཀྱི་ཕྱག་ཚད་དང་མཚན་ཉིད་ཡིན་ལ། བྱེ་བྲག་ཏུ་ཡེ་ཤེས་ཀྱི་དྲིལ་བུ་ནི་མཁའ་འགྲོ། ཁོང་སྟོང་སྒྲ་ནི་ཟབ་པ་སྟེ། ། དགའ་བ་ཀུན་གྱི་རོ་ནི་འཛིན། ། ཨུཏྤལ་ཀུ་མུ་ཏ་ཉིད་དང་། ། རིན་ཆེན་པདྨས་ཉེ་བར་བརྒྱན། ། ཅེས་དང་། ཡེ་ཤེས་རྡོ་རྗེར་་་་་་དང་ཟུང་དུ། གྱུར་་་་་་པའི། དྲིལ་བུ།་་་་་
ནི། རྡོ་རྗེ་ལྟ་བུར།་་་་་ རྩེ་མོ་དགུ་པ་དེ་བཞིན་ནོ། ། ཞེས་གསུངས་པས་སོ། ། ཁོག་པའི་ལོགས་ཀྱི་དྲ་བའི་དཀྱིལ་རྣམས་སུ། ། ཤར་དུ་ཀུ་མུ་ཏ། ལྷོར་རིན་པོ་ཆེ། ནུབ་ཏུ་པདྨ། བྱང་དུ་ཨུཏྤ་ལ་རྣམས་ཀྱི་སྤྲས་ཤིང་གཞན་སྔར་བསྟན་པ་ལྟར་གྱི་མཚན་ཉིད་ཐམས་ཅད་དང་ལྡན་པའི་དབུ་རྡོ་རྗེ་ཕྱེད་པ་རྩེ་དགུ་པས་བརྒྱན་པའོ། ། དེ་ཉིད་ཀྱི་དགོས་པའང་།
མཁའ་འགྲོར། ཞི་རྒྱས་སོགས།་་་་་ ལས་རྣམས་ཐམས་ཅད་སྒྲུབ་་་་་་པར། བྱེད་ཅིང་། དངོས་གྲུབ་་་་་་འཇིགས་རྟེན་ལས་འདས་པའི། མཆོག་ནི་སྟེར་བར་བྱེད། ། ཅེས་གསུངས་པས་ཤེས་སོ། ། གཉིས་པ་དམ་ཚིག་རྡོ་རྗེ་དྲིལ་བུ་ནི། ། འོག་ཏུ་འཆད་པར་འགྱུར་ལ། གསུམ་པ་ནི།
མཁའ་འགྲོར། སོར་་་་་་སྲིད་དུ། མོ་བཅུ་གཉིས་་་་་་ཀྱི། ཚད་ཙམ་ལ། ཁོག་པའི་ལོག་ལ།་་་་་ རྡོ་རྗེ་ཕྲེང་བ་སྐེ་རགས་བཅས། ། ཁོག་པའི་དབྱིབས་་་་་དབང་པོ་མཆོག་གི་འདབ་མ་་་་་་སྟེ་པདྨ་དང་མཚུངས་པ་ཡང་། དྲ་བ་དྲ་བ་ཕྱེད་པས་བརྒྱན། ། མདོར་ན།་་་་་ སྔོན་བཞིན་མཚན་ཉིད་་་་་་ཐམས་ཅད།
དང་ལྡན་ཞིང་། ཁྱད་པར།་་་་་ ལྷ་མོའི་མཚན་མ་རྣམས་ཀྱིས་སྤྲས།་་་་་ པ་སྟེ། ཤར་དུ་གནས་པའི་པདྨ་ནི། ། ཁ་དོག་དཀར་པོ་རབ་མཛེས་པའོ། ། གཤིན་རྗེ་་་་་སྟེ་ལྷོར། འི་ཁུ་བྱུག་སྒྲ་་་་་་བྱུང་ཙམ་ན་སྔོ་སྐྱེ་བས་དེས་མཚོན་པ་ཨུཏྤལ། སྔོན་པོ། ། ནུབ་ཏུ་འདམ་སྐྱེས་་་་་་པདྨ་དམར་པོ།
དམར་པོ་སྟེ། ། བྱང་དུ་དེ་བཞིན་ཨུཏྤལ་་་་་་ལྗང་ཁུ། སྦྱིན། ། སྟེང་གི་་་་་བདུད་རྩི་གནས་ཀྱི་་་་་་ཏེ་བུམ་པའི། དབུས་སུ་ནི། ། ཞལ་གཅིག་པ་ནི་རབ་ཏུ་གནས། ། ཞལ་དེ་ཉིད་གང་གིས་ཡིན་ན།་་་་་ ཤེས་རབ་་་་་་ཀྱི། ཕ་རོལ་་་་་་ཏུ། ཕྱིན་་་་་་པའི།
ལྷ་མོ།་་་་་ པའི་ཞལ་དེའང་། གཟུགས་བཟང་་་་་་ལ། ཡོན་ཏན་རྣམས་ཀྱི་གཞི།་་་་་ འོ། ། སྟེང་དུ་པདྨ་རྡོ་རྗེ་སྟེ་སྔོན་བཞིན་དུ་ནི་བསམ་པར་བྱ། ། དབུས་ཀྱི་ཡེ་ཤེས་དབྱིག་པ་་་་་་འི་ཁྱད་པར། ནི། ། ཆ་བརྒྱད་ཀྱིས་ནི་རྣམ་པར་སྤྲས། ། ཞེས་ཚད་སྔར་བསྟན་པ་བཞིན་སོར་བཅུ་གཉིས་པ་ཁོག་པའི་ལོགས་ལ་པདྨ་ཨུཏྤལ་སོགས་ཀྱི་མཚན་ཉིད་མ་བཀོད་ཅིང་།
དབྱིག་པ་སྟེ་ལྕེ་རྒྱ་ཞོགས་རྣམ་པར་བྱའོ། ། དེ་ལྟ་བུ་བཤད་པའམ། རྣལ་འབྱོར་པས་བཅས་པའི་དགོས་པ་དང་། མཁའ་འགྲོར། ལྷ་ཆེན་་་་་་མོ་ཞེས་ཞུ་བ་པོ་ལ་བོས་ནས། དྲིལ་བུ་འདི་་་་་་ལྟ་བུ་བཤད་པའི་དགོས་པ་འདི། ཡིན་ཏེ། ཚེ་་་་་་སྒྲུབ་པ་པོ། རིངས་་་་་་ཤིང་། ནད་མེད་་་་་་ནི་མེད་པ་དང་ལོངས་སྤྱོད།
ཕུན་སུམ་ཚོགས། ། དེ་བཞིན་་་་་་དུ། ཤེས་རབ་ལྡན་་་་་་པར་འགྱུར། ཞེས་བྱ། ། ཞེས་གསུངས། བཞི་པ་ནི། མཁའ་འགྲོར། རྡོ་རྗེ་ཕྲེང་བ་་་་་་དང་། སྐེ་རགས་་་་་་བུམ་པ། བཟང་།་་་་་
པོ་སོགས། ། མཚན་ཉིད་ཐམས་ཅད་རབ་་་་་་ཏུ། རྫོགས་་་་་་པར་བྱ། མོད་་་་་མོད་ཀྱི་འོན་ཀྱང་། དྲ་བ་་་་་་དང་། དྲ་་་་་་བ། ཕྱེད་་་་་་པའི། མཚན་མ་སྤངས།་་་་་ པ་སྟེ་མི་བྱའོ། ། སོར་་་་་་དེའི་ཚད་སྲིད་དུ།
མོ་དགུ་ཡི་ཚད་བཙལ་ལ། ། དེ་ཡི་ཁ་་་་་་འི་ཞེང་། ནི་སོར་ལྔ་ཡི། ། ཚད་ལས་ལྷག་པ་མི་བྱའོ། ། རྩེ་་་་་་དབུ་རྩེ་ནི། ལྔ་པ་དང་རྩེ་དགུ་པ།་་་་་ གང་རུང་སྟེ། དཔའ་བོའི་དྲིལ་བུར་ཡང་དག་གསུངས།་་་་་ རྡོ་རྗེ་འཛིན་པ། ། ཅེས་བཤད་པས་མཚན་སྔར་གྱི།
མཚན་ཉིད་བཞིན་ལ། འོན་ཀྱང་དྲ་བ་དྲ་ཕྱེད་སྤངས་པ། ཚད་སྲིད་དུ་སོར་དགུ་པའི་ཁ་ལ་སོར་ལྔའི་ཚད་དང་ལྡན་ཞིང་། རྩེ་ལྔའམ་རྩེ་དགུ་གང་རུང་གིས་སྤྲས་པའོ། ། འདི་ལ་རྡོ་རྗེ་མཁའ་འགྲོའི་དྲིལ་བུ་ཞེས་ཀྱང་བཤད་དོ། ། དེ་ལྟ་བུ་བཟུང་བའི་ཕན་ཡོན་མང་། སྐལ་བཟང་་་་་་སོགས། ཀུན་དང་་་་་་གཞན་ཡང་། དབང་ཕྱུག་དང་། ། སྔགས་ཀུན་གྱིས་ནི་འབྲས་བུ་སྟེར། །
མཁའ་འགྲོ་མ་ཀུན་རྫུ་འཕྲུལ་་་་་་དང་། སྟོབས།་་་་་ དང་། ཕུན་ཚོགས་་་་་་ལ་སོགས་ཏེ། དགེ་བ་་་་་་དང་རབ་ཏུ་ལེགས་པ་ཐམས་ཅད། རབ་ཏུ་སྩོལ།་་་་་ བར་མཛད། དེ་་་་་་མདོར་ན། གཤེགས་་་་་་པ། ཀུན་་་་་་གྱི་དངོས་གྲུབ་ནི།
བཟང་པོ་མཆོག་་་་་་ཏུ་གྱུར་པ་རྣམས། ནི་རབ་ཏུ་སྩོལ། ཞེས་བསྔགས་པ་རྒྱ་ཆེར་གསུངས་སོ། ། ལྔ་པ་དེ་བཞིན་གཤེགས་པ་རིགས་ལྔའི་དྲིལ་བུ་ནི། རྡོ་རྗེ་མཁའ་འགྲོར། དེ་ནས་དེ་བཞིན་གཤེགས་་་་་་པའི་རིགས་ལྔ་པོ། རྣམས་ཀྱིས། དྲིལ་བུའི་མཚན་ཉིད་རབ་ཏུ་བཤད། མཁར་་་་་་ཁོག་པ། བའི་རང་བཞིན་་་་་་ལ་བྱས་པ།
སྒྲ་སྙན་་་་་་པར། བྱེད། ཁོང་སྟེང་བུམ་པས་བརྒྱན་པ་སྟེ། ། རྡོ་རྗེ་རིན་ཆེན་པདྨ་དང་། ། རལ་གྲི་ལ་སོགས་མཚན་མར་ལྡན། ། དྲ་བ་དྲ་བ་ཕྱེད་བརྒྱན་ཞིང་། ། རྭ་རྣམས་ཆུ་སྲིན་ཁ་ནས་འབྱུང་། ། ཡེ་ཤེས་ལྔ་ནི་རྣམ་དག་པ། ། རྩེ་མོ་ལྔ་ནི་མདོ་རུ་བསྡུས། ། ཞེས་མདོར་བསྟན་ནས། །
དེ་ཉིད་རྒྱས་པར་བཤད་པ། སྐེ་་་་་་ཁོག་པའི། རགས་གཉིས་ཀྱི་དབུས་སུ་ནི། ། འཁོར་་་་་་རྣམ་སྣང་གི་དྲིལ་བུ་ལ། ལོའི་ཕྲེང་བ་གཉིས་དང་ལྡན། དེ་བཞིན་སྐེ་རགས་གཉིས་དབུས་སུ།་་་་་ འོད་དཔག་མེད་ལ། པདྨའི་ཕྲེང་བ་གཉིས་དང་ལྡན། རིན་ཆེན་དབང་གིས་རིན་ཆེན་་་་་་ཏེ་རིན་འབྱུང་ལ། ལྡན།་་་་་
ཕྲེང་བ་གཉིས་དང་། དེ་བཞིན་དུ་ཡང་སྐེ་རགས་ཏེ། དོན་ཡོད་་་་་་དྲིལ་བུ་ལ། རལ་གྲིར་་་་་་འི་ཕྲེང་བ། བཤད་པ་ནི། དེ་བཞིན་སྐེ་རགས་གཉིས་སུ་དབུས་སུ། ། ཞེས་དང་། དེ་ལྟར།་་་་་ རྡོ་རྗེ་་་་་་སོགས། རིགས་ཀྱི་་་་་་དྲིལ་བུ་ལ།
བ་གླང་ཁ།་་་་་ དང་། རྡོ་རྗེ་ཕྲེང་བ་སྐེ་རགས་་་་་་སོགས་དང་། ལྡན། སྔར་བཞིན་བྱས་པ་ལས་ཁྱད་པར་དུ་བུམ་པའི་གདན།་་་་་ རབ་་་་་་ཏུ། མཛེས་་་་་་པའི། ཁ་ཁྱེར་་་་་་བྱ་ཞིང་། གྲུ་བཞི་པ།་་་་་ བྱ་ཞིང་།
སྟེང་དུ་བུམ་པ་ཡང་དག་གནས། ། ཞེས་འབྱུང་བས། བུམ་པའི་གདན་གྲུ་བཞི་པའི་དབྱིབས་དང་། དབུ་ལ་རྡོ་རྗེ་ཕྱེད་པ་རྩེ་ལྔ་ཁོ་ན་བྱ་ཞིང་། གཞན་གོང་གི་མཚན་ཉིད་ཇི་ལྟ་བ་ལ་ཁོག་པའི་ལེགས་ཀྱི་དབུ་ཞབས་སུ། རྡོ་རྗེའི་ཕྲེང་བ་གཉིས་ཡོད་པའི་བར་རྣམ་སྣང་གི་དྲིལ་བུ་ལ་འཁོར་ལོ་དང་། དེ་བཞིན་དུ་རིན་ཆེན་རིགས་ཀྱི་དྲིལ་བུ་ལ་རིན་པོ་ཆེའི་ཕྲེང་བ་གཉིས་གཉིས་བྱ་བ་སོགས་སམ། ཡང་ན་རྡོ་རྗེའི་སྐེ་རགས་ཀྱི་དོད་ལ། རང་རང་གི་རིགས་དང་རྗེས་སུ་འབྲེལ་བའི་རིགས་སོ་སོའི་མཚན་མའི་སྐེ་རགས་གཉིས་གཉིས་བྱ་བར་ཡང་རུང་ཞེས་བཤད་དོ། ། དེ་ལྟར་དེ་བཞིན་གཤེགས་པའི་དྲིལ་བུ་མཚན་ཉིད་དང་ལྡན་པ་བཟུང་བའི་ཕན་ཡོན་ཀྱང་།
བ་གླང་ཁ་སོགས་་་་་་མཚན་ཉིད་ལྡན་པའི་དྲིལ་བུ་བཅས་པའི་དུས། མྱུར་བ་རུ། ། ནོར་་་་་་རིན་པོ་ཆེ་སོགས། ཆེན་་་་་་དང་གཞན་ཡང་། འབྲུ་་་་་་འི་ཚོགས། ནི་་་་་་འབད་མེད་དུ། འབྱུང་བར་འགྱུར། ། རྟག་་་་་་དུས། ཏུ་ནད་མེད་་་་་་ཅིང་། སྟོབས་་་་་་དང་མདངས།
ནི་སྟེར་བར་བྱེད། ནད་གདོན་སོགས།་་་་་ སྡུག་བསྔལ་ཀུན་་་་་་སྒྲིབ་པའི། དང་དྲི་མ་་་་་་མ་ལུས་པར། སེལ། ། ཞེས་གསུངས་སོ། ། བཞི་པ་རྣམ་དག་གམ་དེ་ཁོ་ན་ཉིད་ནི་ལེགས་བསྡུར། ཁོག་པའི།་་་་་ ནང་ན་གནས་པའི་ནམ་མཁའ་ནི།་་་་་ སྟོང་སོ། །
གཟུགས་མེད་པ་ཡི་ཁམས་་་་་་རྣམ་པར། དག་པའོ། ། གཟུགས་ཁམས་རྣམ་པར་དག་པ་་་་་་མཚོན་བྱེད། འདི།་་་་་ འི་གང་དང་སྦྱོར་ན། ཨུཏྤལ་་་་་་དབུ་རྟེན་གྱི་རྩ་བར་གནས་པའི། རྩ་བ་ཁ་བྱེ་བ།་་་་་ ལྟ་བུ་སོགས་དང་གཞན་ཡང་། ཤེས་རབ་བདུད་རྩིའི་རང་བཞིན་གནས། ། ཤེས་རབ་ཕ་རོལ་ཕྱིན་པའི་གཞི། །
སྟེང་གི་ཆུ་སྐྱེས་རྡོ་རྗེ་ནི། ། རྡོ་རྗེ་ལྟ་བུར་རྣམ་པར་བསམ།་་་་་ སྟེ་འདི་རྣམས་ལ་སྦྱར་རོ། ། ཞེས་བཤད་པས། སྦྱངས་གཞི་ཁམས་གསུམ་དང་། སྦྱོངས་བྱེད་སྐུ་གསུམ་གྱི་མཚོན་བྱེད་དང་སྦྱར་ན། ནང་གི་ནམ་མཁའ་གཟུགས་མེད་དང་ཆོས་སྐུ། ཁོག་པའི་ལྷ་དང་། མཚན་མ་ལ་སོགས་པ་སྣ་ཚོགས་སུ་སྣང་བ། སྤྲུལ་སྐུ་དང་འདོད་ཁམས་དང་།
བུམ་པ་ཡན་ཆད་གཟུགས་ཁམས་དང་། ལོངས་སྐུ་རྣམ་པར་དག་པ་ཡིན་ལ། ཅུང་ཟད་རྒྱས་པར་འོག་ཏུ་འཆད་དོ། ། དེ་ལྟར་སྤྱིའི་རྣམ་པར་གཞག་སྔོན་དུ་སོང་ནས། ད་ནི་དོན་གྱི་གཙོ་བོར་དམ་ཚིག་གི་རྡོ་རྗེ་དང་དྲིལ་བུ་བྱེ་བྲག་ཏུ་བཤད་པར་བྱ་སྟེ། དེ་ལའང་མཚན་ཉིད་དང་། དེ་ཁོ་ན་ཉིད་བཤད་པ་དང་། དེ་ཁོ་ན་ཉིད་མ་ཤེས་པའི་ཉེས་དམིགས་དང་། དེ་ཉིད་ཤེས་པས་ཇི་ལྟར་བཟུང་བའི་ཚུལ་ཆོ་ག་དང་བཅས་པ་བསྟན་པའོ། ། དང་པོ་ལའང་གཉིས་ཀྱིས།
དམ་ཚིག་རྡོ་རྗེའི་མཚན་ཉིད་རྒྱུ་དང་དབྱིབས་ཚད་ལ་སོགས་པའི་རྣམ་པར་གཞག་པ་ཕལ་ཆེ་བ་ནི། གོང་དུ་བསྟན་པ་བཞིན་ཡིན་ཏེ། རྡོ་རྗེ་མཁའ་འགྲོར། དེ་ནས་་་་་་རྣལ་འབྱོར་པས་མི་འབྲལ་བའི། དམ་ཚིག་་་་་་ཏུ་བཟུང་བར་བྱ་བའི། རྡོ་རྗེ་ཡི། ། མཚན་ཉིད་་་་་་ཚད་དང་། ཡང་དག་བཤད་པར་བྱ། ། རྒྱུ།་་་་་ གསེར་སོགས་་་་་་ལས།
བརྡུངས་པའི་རྡོ་རྗེ་་་་་་དེ། ཡི། ཚད་ཀྱིས་་་་་ཆ་ཡང་དེ་བཞིན་་་་་་ཆ་གསུམ་སོགས་གོང་དུ། གསུངས་པ་་་་་་ལྟར། སྟེ། སྔོན་བཞིན་་་་་་རྡོ་རྗེ་སྐེ་རགས་སོགས། མཚན་ཉིད་དང་ལྡན་ཞིང་། ། པདྨ་ཟླ་བར་རྣམ་པར་གནས། ། ཆུ་སྲིན་སོ་ཡི་རྣམ་པ་ཡི། ། རྩ་བ་ཆུ་སྲིན་ཁ་ལས་བྱུང་། །
ཞེས་གསུངས་པས་ཤེས་ལ། ཁྱད་པར་དུ་རྭའི་གྲངས་ནི། གང་ཡང་སྦོམས་སུ་གྱུར་པ་ཡི། ། རྭ་ནི་ཡེ་ཤེས་རང་བཞིན་གསུངས། ། ཞེས་འབྱུང་བས། ཡེ་ཤེས་ལྔའི་གྲངས་དང་མཐུན་པར། རྩེ་ལྔ་པ་ཁོ་ནར་བྱ་ཞིང་། དབུ་རྭའི་དབྱིབས་ནི། གྲུ་བཞི་པ་ནས་གཟུགས་ལྟ་བུར་བྱའོ། ། སྃ་བྷུ་ཊི་ལས་ཀྱང་།
ཡེ་ཤེས་རྡོ་རྗེས་འགྲོ་བ་འདོན། ། ཞེས་པ་ཡེ་ཤེས་དག་པའི་རྩེ་ལྔ་པ་ཅན་གྱི་དམ་ཚིག་རྡོ་རྗེ་དེ་ཉིད་ཤེས་པས་བཅངས་ན་འཁོར་བར་འགྲོ་བ་ལས་འདོན་པའི་དོན་ཏེ། འདིས་དམ་ཚིག་རྡོ་རྗེ་བསྟན་ཞེས་མན་ངག་གི་བཤད་པ་ལ་གསུངས་སོ། ། དམ་ཚིག་དྲིལ་བུའི་མཚན་ཉིད་ནི་རྒྱུད་གཉིས་ལས་དངོས་བསྟན་གསལ་བར་མ་གསུངས་ཀྱང་། གདན་བཞིར། སྦྱོར་བའི་གདན་གྱི་རབ་ཏུ་བྱེད་པ་དང་པོར། རྡོ་རྗེ་རྩེ་ལྔ་པའི་མཚན་ཉིད་གསུངས་ནས། དེ་མ་ཐག་དྲིལ་བུའི་མཚན་ཉིད་བསྟན་པའི་སྐབས་སུ། སྟེང་དུ་རྡོ་རྗེ་པདྨོ་དག ཇི་ལྟར་མངོན་བཞིན་བསམ་པར་བྱ། །
ཞེས་རྡོ་རྗེ་ཕྱེད་པ་རྩེ་ལྔ་པས་མཚན་པའི་དྲིལ་བུ་བཤད་པས་བསྟན་ལ། དེའི་དབྱིབས་ཚད་རྒྱུ་ལ་སོགས་པ་སྤྱིར་བསྟན་པའི་གནས་སྐབས་བཞིན་ལས། ཁྱད་པར་དུ། རྡོ་རྗེའི་ཕྲེང་བ་གཉིས་ཀྱི་བར་དྲ་བ་ཕྱེད་དམ་འཁོར་ལོའི་ཕྲེང་བ་གང་རུང་བྱ་ཞིང་། དབུ་རྩེ་ནི་རྡོ་རྗེ་ཕྱེད་པ་རྩེ་ལྔ་པའི་དབྱིབས་སུ་བྱའོ། ། གཉིས་པ་དེ་ཁོ་ན་ཉིད་ལ་གཉིས་ལས། དང་པོ་རྡོ་རྗེའི་རྣམ་དག་ནི། སྦྱངས་གཞིའི་དབང་དུ་བྱས་ན། སྟེང་འོག་གི་རྭ་ལྔ་ལྔ་ནི། ཉོན་མོངས་པ་ལྔ་དང་ཕུང་པོ་ལྔ།
ལྟེ་བ་ཟླུམ་པོས་ནི་དེ་དག་གི་ཆོས་ཉིད་དང་བཅས་པ་སྦྱོངས་ལ། སྦྱོངས་བྱེད་ཀྱི་དབང་དུ་བྱས་ན། རྒྱུད་ལས། ལྷ་ནི་ཉི་ཤུ་རྩ་བདུན་ལྡན། ། སྟེང་འོག་གི་རྭ་ལྔ་ལ་ལྷ་ལྔ་ལྔ་སྟེ་བཅུ། སྟེང་འོག་གི་པདྨ་བཅུ་དྲུག་སྟེ། ཉི་ཤུ་རྩ་དྲུག་ལྟེ་བའི་རྡོར་སེམས་ཡབ་ཡུམ་སྟེ། དེ་ལྟར་ཉི་ཤུ་རྩ་བདུན་ནོ། ། འདི་ལ་མན་ངག་ཏུ། ལྟེ་བའི་ཡབ་ཡུམ་སོ་སོར་བགྲངས་ནས་རྩ་བརྒྱད་དུ་བྱེད་པའང་བྱུང་ངོ་། །
ཞེས་གསུངས་ཤིང་། དེའང་ཞིབ་ཏུ་ཕྱེ་ན། དབུས་སུ་ཡེ་ཤེས་སེམས་དཔའ་ནི། ཞེས་པས། ལྟེ་བར་རྡོ་རྗེ་སེམས་དཔའ། སྟེང་གི་རྭ་ལྔ་ནི། དེ་བཞིན་གཤེགས་པ་ལྔའི་ངོ་བོར་རྣམ་པར་དག་པ་སྟེ། མཁའ་འགྲོར། ཀུན་གྱི་དབུས་སུ་རྣམ་སྣང་མཛད། ཤར་དུ་མི་བསྐྱོད་པ་ཉིད་དེ།
ལྷོ་ཡི་རྭ་ལ་རིན་ཆེན་འབྱུང་། ། ནུབ་ཏུ་འོད་དཔག་མེད་པ་དགོད། ། བྱང་དུ་དོན་ཡོད་གྲུབ་པ་སྟེ། ། རྭ་བཞི་ལ་སོགས་པ་ཡི་ལྷ། ། ཞེས་སོ། ། འོག་གི་རྭ་ལྔ་ནི། ལྷ་མོ་ལྔའི་ངོ་བོ་སྟེ། དབུས་དང་ཤར་ལ་སོགས་པ་ཡི། ། རྭ་བཞིར་མཁའ་འགྲོ་མ་རྣམས་དགོད། ། ཤར་དུ་རྡོ་རྗེ་མཁའ་གྲོ་མ། །
བྱང་དུ་འཇིགས་མ་ཞེས་བྱ་བ། ། ནུབ་ཏུ་རོ་ལངས་མ་ནི་གནས། ། ལྷོ་རུ་གཏུམ་མོ་གནས་པ་སྟེ། དབུས་སུ་ཡེ་ཤེས་མཁའ་འགྲོ་མ། ། དམ་ཚིག་རྡོ་རྗེ་ཅན་བསྒོམས་བྱ། ། ཞེས་གསུངས་ལ། ལྟེ་བའི་ཆ་ལ་བརྟེན་པ་སྟེང་གི་པདྨ་འདབ་བརྒྱད་ནི། བྱང་ཆུབ་ཀྱི་ལམ་ཡན་ལག་བརྒྱད་མཚོན་ཞིང་། སེམས་དཔའ་བརྒྱད་ཀྱི་རང་བཞིན་དུ་དག་པ་སྟེ། ས་་་་་་འདབ་མ་བརྒྱད་པ།
བརྒྱད་བྱང་ཆུབ་ཡན་ལག་གི་་་་་ངོ་བོར་དག་ཅིང་། དེ།་་་་་ ཇི་་་་་་ལྟ་བ། བཞིན་་་་་་གྱི། གནས་སུ་བཞག་་་་་་པ་སྟེ་བཀོད་པར། བྱ་བ། ། པདྨའི་ཕྱག་་་་་་སྤྱན་རས་གཟིགས། དང་བྱམས་པ་དང་། ནམ་མཁའི་མཛོད་དང་ཀུན་དུ་བཟང་། ། གནོད་སྦྱིན་བདག་པོ་་་་་་ཕྱག་རྡོར།
འཇམ་པའི་དཔལ། ། སྒྲིབ་པ་སེལ་དང་ས་སྙིང་ཉིད། ། འདི་ཡི་ལྷ་ནི་བརྒྱད་པོ་རྣམས། ། ཇི་བཞིན་འདབ་མར་བརྟག་པར་བྱ། ། ཞེས་དང་། འོག་གི་འདབ་མ་བརྒྱད་ནི། པདྨར་ལྷ་མོ་བརྒྱད་གང་ཡིན། ། ཇི་བཞིན་གནས་སུ་སྦྱར་བར་བྱ། ། རྡོ་རྗེ་ལྕགས་ཀྱུ་ཞགས་པ་མ། རྡོ་རྗེ་ལྕགས་སྒྲོག་དྲིལ་བུ་མ། །
ལྷ་མོ་བཞི་པོ་འདི་དག་ནི། ། ཕྱོགས་ཀྱི་འདབ་མར་རྣམ་པར་གནས། ། མཚམས་ཀྱི་འདབ་མ་བཞི་པོ་ལ། ། ལྷ་མོ་བཞི་པོ་དེ་ལྟར་ཡང་། ། སྐུལ་བྱེད་རིན་ཆེན་སྒྲོལ་ལྷ་མོ། ། རྡོ་རྗེ་ལུ་གུ་རྒྱུད་ཅེས་དང་། ། དེ་བཞིན་གཞན་གྱིས་མི་ཐུབ་མ། ། ཐམས་ཅད་འདས་མར་དགོད་པར་བྱ། ། ཞེས་ལྷ་མོ་བརྒྱད་ཀྱི་ངོ་བོར་རྣམ་པར་དག་ཅིང་། གཞན་ཡང་པདྨ་འདབ་བརྒྱད་ནི།
ཤེས་རབ་དང་། ཟླ་བའི་དཀྱིལ་འཁོར་ནི་ཐབས་ཀྱི་མཚོན་བྱེད་ཡིན་པས། ཐབས་ཤེས་ཟུང་འཇུག་མུ་ཁྱུད་དང་ཆུ་སྲིན་གྱི་མགོ་བོ་འཁོར་བའི་མཚོན་བྱེད། རྭ་རྣམས་ནི། མྱ་ངན་ལས་འདས་པའི་མཚོན་བྱེད་ཡིན་ལ། མདོར་ན་མཚོན་བྱེད་རྡོ་རྗེ་འདིས་མཚོན་པའི། ། མཚོན་བྱ་སྦྱངས་གཞི་རྣམས་ནི་འཁོར་བ། སྦྱོངས་བྱེད་ལྷ་རྣམས་ནི་མྱ་ངན་ལས་འདས་པ་སྟེ། དེ་གཉིས་ཕན་ཚུལ་རྒྱུ་འབྲས་རོ་གཅིག་ཏུ་རྟོགས་པའམ། རང་གི་སེམས་ཀྱི་དབྱིངས་གཅིག་ཉིད་དུ་ཤེས་པ་ནི།
འཁོར་འདས་དབྱེར་མེད་ཅེས་བྱ་བ་དེ་ཁོ་ན་ཉིད་མཐར་ཐུག་པ་སྟེ། འདི་ནི་ཁོ་བོས་ལེགས་པར་བཤད་པའོ། ། གཉིས་པ་དྲིལ་བུའི་དེ་ཁོ་ན་ཉིད་ལ། སྒྲའི་དེ་ཁོ་ན་ཉིད། གཟུགས་ཀྱི་དེ་ཁོ་ན་ཉིད་བསྟན་པ་གཉིས་ཀྱི་དང་པོ་ནི། སྃ་བྷུ་ཊི་ལས། ཤེས་རབ་དཀྲོལ་བའི་དེ་ཉིད་ནི། ། ལྷ་རྣམས་ཀུན་གྱིས་ཐོས་པར་འགྱུར། ། ཞེས་གསུངས་པས། ། ཤེས་རབ་ནི་སྟོང་པ་ཉིད་ཡིན་ལ། །
དཀྲོལ་བ་ནི། དེའི་དོན་མཚོན་པར་བྱེད་པ། དྲིལ་བུའི་སྒྲ་སྟེ། སྒྲ་དེས་ཆོས་ཐམས་ཅད་སྟོང་པ་ཉིད། མངོན་པར་འདུས་མ་བྱས་པ་དང་། རང་བཞིན་གྱི་རྣམ་པར་དག་པ་སྟོན་པར་བྱེད་པའོ། ། དེའི་དགོས་པའང་། སྃ་བྷུ་ཊི་ལས། ནམ་མཁའི་ཁམས་ཀྱི་མཐར་ཐུག་པར། ། བྱང་ཆུབ་སྙིང་པོར་རྣམ་པར་གནས། །
ཕྱོགས་བཅུ་ཐམས་ཅད་རིག་པའི་གནས། ། འཇིག་རྟེན་ཁམས་ནི་མཐའ་ཡས་པ། ། ཞེས་གསུངས་ཏེ། དེ་ལྟ་བུའི་དྲིལ་བུའི་སྒྲ་དེས། ཕྱོགས་བཅུ་ནམ་མཁའི་མཐར་ཐུག་པ། ། དུས་བྱང་ཆུབ་སྙིང་པོའི་བར་དུ་སྟོང་པ་ཉིད་བརྗོད་པར་བྱེད་པའི་སྒྲས་ཁྱབ་པར་བྱེད་པར་བསམ་ཞིང་། དེ་ཉིད་སེམས་ཅན་གྱི་ཁམས་མཐའ་ཡས་པ་མ་རིག་པའི་གཉིད་ལས་སད་པར་བྱེད་པའོ། ། གཉིས་པ་ནི། སྃ་བྷུ་ཊི་ལས། ཕྱོགས་ནི་བརྒྱད་ཅེས་བྱ་བ་ནི།
ལྷ་མོ་བརྒྱད་ནི་རབ་ཏུ་གྲགས། ཡི་གེ་བརྒྱད་ཀྱི་ས་བོན་ནི། ཕྱོགས་ནི་བརྒྱད་དུ་རྣམ་པར་དགོད། ཤར་དུ་ལྷ་མོ་སྒྲོལ་མ་སྟེ། ཞེས་སོགས་དང་། ནང་གི་་་་་་ཁོག་པའི། གཟུགས་ནི་ནམ་མཁའ་སྟེ།་་་་་ གཟུགས་མེད་མཚོན་ལ། གཟུགས་ཀྱི་གང་བ་གཟི་བརྗིད་ཅན།་་་་་ ནི་ལྷའི་ཞལ་ལ་སོགས་ཏེ་གཟུགས་ཁམས་མཚོན།
དབྱིབས་ནི།་་་་་ པདྨ་ཁ་ཕྱེ་་་་་་བ་ལྟ་བུ། ལས་བྱུང་བ། གཟུགས་མེད་སྲིད་་་་་་ས་མཚོན། པའི་་་་་་ཁོག་པ་དབུ་རྟེན་དང་བཅས་པའི། གནས་སུ་ནི། ། ཤེས་རབ་བདུད་རྩིའི་བུམ་པ་ལྟ། ། ཡེ་ཤེས་བདུད་རྩིའི་གནས་སུ་ནི། ། དེ་ཡི་དབུས་སུ་ཡིད་ཀྱི་ནི། ། ལྷ་མོ་ཤེས་རབ་ཕ་རོལ་ཕྱིན། །
གཟུགས་ནི་མཛེས་ཤིང་ཡོན་ཏན་གནས། ། ཞེས་གསུངས་པས། ནང་གི་ནམ་མཁའ་སྟོང་པ། གཟུགས་མེད་ཀྱི་ཁམས་དང་ཆོས་སྐུ། ཁོག་པའི་ལྷ་དང་མཚན་མ་ལ་སོགས་པ་སྤྲུལ་སྐུ་དང་འདོད་ཁམས། བུམ་པ་དང་ལྷ་མོའི་ཞལ་ནི་གཟུགས་ཁམས་དང་ལོངས་སྐུ་ཡིན་ལ། རྡོ་རྗེ་ཕྱེད་པ་ནི། དེ་ལྟ་བུའི་སྦྱངས་གཞི་ཁམས་གསུམ་དང་། སྦྱོངས་བྱེད་སྐུ་གསུམ་དབྱེར་མི་ཕྱེད་པའི་དོན་ཏོ། ། ཡང་ཁོག་པ་ཁོ་ན་དང་།
སྐུ་གསུམ་མཚོན་བྱེད་དུ་སྦྱར་ན། ནང་གི་ཁོག་པ་སྟོང་པ་ནི་ཆོས་སྐུ། དེ་གཉིས་ལས་ཡེ་ཤེས་ཀྱི་དབྱིག་པ་གནས་བརྒྱད་དུ་བསྐྲོད་པ་སྤྲུལ་སྐུ། གསུང་རྣམ་དག་འབྱུང་བ་ལོངས་སྐུའོ། ། གཞན་ཡང་ལྷ་དང་སྦྱར་བ་ནི། ། ཁོག་པའི་སྟེང་གི་ས་བོན་བརྒྱད་ལྷ་མོ་བརྒྱད། སྟེང་གི་ལྷའི་ཞལ་ནི། ཤེས་རབ་ཀྱི་ཕ་རོལ་ཏུ་ཕྱིན་མ་རྣམས་པར་དག་པ་ཡིན་ལ། གཞན་པདྨ་འདབ་བརྒྱད་རྡོ་རྗེ་ཕྱེད་པ་ནི་གོང་དུ་བསྟན་པ་ལྟར་བྱང་སེམས་ཉེ་བའི་སྲས་བརྒྱད་དང་། རིགས་ལྔའི་ངོ་བོར་དག་སྟེ།
སྃ་བྷུ་ཊི་ལས། སྟེང་གི་པདྨ་རྡོ་རྗེ་རྣམས། ཇི་ལྟར་གོང་བཞིན་བསམ་པར་བྱ། ། ཞེས་འབྱུང་བས་སོ། ། འདི་ལའང་འཁོར་འདས་བསྲེ་ཚུལ་གོང་བཞིན་ཤེས་པར་བྱ་སྟེ། དྲིལ་བུའི་དེ་ཁོ་ན་ཉིད་དོ། ། གསུམ་པ་དེ་ཁོ་ན་ཉིད་མ་ཤེས་པའི་ཉེས་དམིགས་ནི། སྔར་བསྟན་མ་ཐག་པའི་དེ་ཉིད་རྣམས་མི་ཤེས་ཀྱང་། རྡོ་རྗེ་དྲིལ་བུ་བཅངས་པ་ལ་ཕན་ཡོན་ཡོད་དམ་སྙམ་ན་མ་ཡིན་ཏེ། སྃ་བྷུ་ཊིའི་བརྟག་པ་བཞི་པའི་རབ་བྱེད་གཉིས་པ་ལས།
རྡོ་རྗེ་དྲིལ་བུའི་་་་་་ཅིངས་མི་ཤེས་པ་རྣམས་ཀྱི་བཅངས་ཀྱང་། དེ་ཉིད་མེད། ། ཕྱག་རྒྱའི་དེ་ཉིད་་་་་་དངོས་གྲུབ། སྐྱེས་་་་་་བར། མི་འགྱུར།་་་་་ རོ། ཞེས་དང་། བརྒྱད་པའི་དང་པོ་ལས། དེ་ཉིད་མེད་་་་་་ཀྱང་སྔགས་པར། སེམས་་་་་་པའི།
རྣལ་འབྱོར་པས། གླང་པོ་་་་་་ཆེའི་མགུལ་གྱི། དྲིལ་བུ་འཁྲོལ་བ་ཉིད།་་་་་ དང་མཚུངས་སྟེ། རྣལ་འབྱོར་དེ་ཉིད་དམན་པ་ཡི། ། རང་གི་དངོས་གྲུབ་རབ་ཏུ་རྟག ། ཅེས་གསུངས་ཤིང་། མཁས་པ་སྨྲྀ་ཏིས་ཀྱང་། རྡོ་རྗེའི་དེ་ཉིད་མི་ཤེས་པར། ། བརྒྱ་བྱིན་ལག་གི་མཚོན་ཆ་བཞིན། །
ཞེས་བཤད་པས། དེ་ཁོ་ན་ཉིད་མི་ཤེས་པའི་རྣལ་འབྱོར་པས་རྡོ་རྗེ་དྲིལ་བུ་བཅངས་ཀྱང་། ཕྱག་རྒྱ་ཆེན་པོའི་དངོས་གྲུབ་ལས་རིངས་ཏེ། དཔེར་ན་བརྒྱ་བྱིན་གྱི་རྡོ་རྗེའམ། རྟ་དང་། གླང་པོའི་མགུལ་རྒྱན་གྱི་དྲིལ་བུ་བཞིན་ནོ། ། བཞི་པ་དེ་ཉིད་ཤེས་པས་ཇི་ལྟར་བཟུང་བའི་ཚུལ་ཆོ་ག་དང་བཅས་པ་བསྟན་པ་ལ། དེ་ཉིད་ཤེས་པའིཕན་ཡོན། བྱིན་རླབས་བྱ་བའི་ཚུལ། བླངས་པའི་ཆོ་ག་དཀྲོལ་བའི་གྲངས་དང་བཅས་པ་བསྟན་པ།
མི་འབྲལ་བ། བཟུང་བའི་ཕན་ཡོན་དང་བཅས་པ་བསྟན་པའོ། ། དང་པོ་ནི། སྃ་བྷུ་ཊ་བརྒྱད་པའི་དང་པོ་ལས། ཐབས་དང་ཤེས་རབ་་་་་་ཟུང་དུ་འཇུག་པའི། ཆོས་་་་་་དེ་ཉིད་ཤེས་པ་རྣམས། ཀྱིས་ནི། ། འགྲོ་བ་དང་་་་་་རྟེན་འབྲེལ་བཅུ་གཉིས་ཀྱི། པོ་་་་་་མ་རིག་པ་ལས། སད་པར་བྱེད། །
མི་ཤེས་འདམ་དུ་བྱིངས་བ་ཡིས། ། སེམས་ཅན་སངས་རྒྱས་དོན་དུ་གྲོལ། ། ཞེས་གསུངས་པ་ལྟར། དེ་ཉིད་ཤེས་པས་བཅངས་ཤིང་དཀྲོལ་བའི་སྟོབས་ཀྱིས། འགྲོ་བ་རྣམས་རྟེན་འབྲེལ་བཅུ་གཉིས་ཀྱི་དང་པོ་མ་རིག་པའི་གཉིད་ལས་སད་པར་བྱེད་པ་དང་། མི་ཤེས་པའི་འཁོར་བའི་འདམ་དུ་བྱིངས་པའི་སེམས་ཅན་རྣམས་སངས་རྒྱས་ཀྱི་གོ་འཕངས་ཐོབ་པར་བྱེད་པའི་དོན་ནོ། ། གཉིས་པ་ནི། སྔར་ཇི་སྐད་བཤད་པ་ལྟར་གྱི་མཚན་ཉིད་ལྡན་པའི་ལྷའི་རྡོ་རྗེ་དྲིལ་བུ་མངོན་པར་འདུ་བྱས་ཏེ། རང་ཉིད་ཀྱི་མདུན་དུ་སྟེགས་བུ་ལ་སོགས་པའི་གཞི་ལ། རྡོ་རྗེ་གཡས་དང་དྲིལ་བུ་གཡོན་དུ་གོ་མ་ནོར་་་་་་རྣལ་འབྱོར་པ་རང་ལ་ལྟོས་པའི་གཡས་གཡོན་དུ་ཤེས་དགོས།
བར་བཞག རྒྱུན་གྱི་ཚེ་དྲིལ་བུའི་ཞལ་རྡོ་རྗེའི་ལྟེ་བ་ལ་བལྟ་བར་བཤད་ཀྱང་། སྐབས་འདིར་་་་་་རྡོ་རྗེ་དྲིལ་བུ་རབ་གནས་དུས་དམིགས་པ་བདེ་ཕྱིར། དགོས་པའི་དབང་གིས་རང་ལ་བསྟན་པར་བྱ། འབྱོར་ན་མཆོད་པ་རྣམ་ལྔའང་བཤམས། ། དེ་ནས་རང་གི་ལྷའི་རྣལ་འབྱོར་སྔོན་དུ་འགྲོ་བས།་་་་་ བགེགས། སྡིག་པ། དྲི་མ་སྦྱང་བ་སྟེ། སྦྱངས་བ་རྣམ་གསུམ་གྱི་སྦྱངས་མ་གྲུབ་ན་བགེགས་བསྐྲད་པ་དང་།
བཀྲུ་བ་ཙམ་བྱ། དེ་ནས་སྭ་བྷཱ་ཝས་སྟོངས་པར་སྦྱངས་པའི་ངང་ལས། རྡོ་རྗེ་དང་དྲིལ་བུ་སོ་སོར་མི་བསྐྱོད་པར་བསྐྱེད། དེ་དག་ཞུ་བ་ལས་བྱུང་བའི། རྡོ་རྗེ་དང་དྲིལ་བུ། རང་རང་གི་རྣམ་པ་ཇི་ལྟ་བ་བཞིན་དུ་གྱུར་པའི་རྡོ་རྗེ་ཚད་དང་མཚན་ཉིད་ཡོངས་སུ་རྫོགས་པའི་ལྟེ་བར་རྡོ་རྗེ་སེམས་དཔའ་ཡབ་ཡུམ། སྟེང་གི་རྭ་ལྔ་ལ། དབུས་སུ་རྣམ་པར་སྣང་མཛད། ཤར་དུ་མི་བསྐྱོད་པ། ལྷོར་རིན་འབྱུང་།
ནུབ་ཏུ་འོད་དཔག་མེད། བྱང་དུ་དོན་ཡོད་གྲུབ་པ། རྭའི་འོག་གི་པདྨ་འདབ་མ་བརྒྱད་ལ། ཤར་དུ་སྤྱན་རས་གཟིགས། ལྷོར་བྱམས་པ། ནུབ་ཏུ་ནམ་མཁའ་མཛོད། བྱང་དུ་ཀུན་དུ་བཟང་པོ། བྱང་ཤར་དུ་ཕྱག་ན་རྡོ་རྗེ། ཤར་ལྷོར་འཇམ་པའི་དབྱངས། ལྷོ་ནུབ་ཏུ་སྒྲིབ་པ་རྣམ་སེལ།
ནུབ་བྱང་དུ་སའི་སྙིང་པོ། འོག་གི་འདབ་མ་བརྒྱད་ལ། ཤར་དུ་རྡོ་རྗེ་ལྕགས་ཀྱུ་མ། ལྷོར་ཞགས་པ་མ། ནུབ་ཏུ་ལྕགས་སྒྲོག་མ། བྱང་དུ་དྲིལ་བུ་མ། བྱང་ཤར་དུ་བསྐུལ་བྱེད་མ། ཤར་ལྷོར་རིན་ཆེན་གློག ལྷོ་ནུབ་ཏུ་ལུ་གུ་བརྒྱུད་མ། ནུབ་བྱང་དུ་གཞན་གྱི་མི་ཐུབ་མ།
འོག་གི་རྭ་ལྔ་ལ། དབུས་སུ་ཡེ་ཤེས་མཁའ་འགྲོ། ཤར་དུ་རྡོ་རྗེ་མཁའ་འགྲོ། ལྷོར་གཏུམ་མོ། ནུབ་ཏུ་རོལ་ལངས་མ། བྱང་དུ་འཇིགས་པའི་མཁའ་འགྲོ་མ། དྲིལ་བུ་མཁར་བ་སོགས་ལས་གྲུབ་པ། ཚད་དང་མཚན་ཉིད་ཡོངས་སུ་རྫོགས་པའི་བུམ་པར། ཤེས་རབ་ཀྱི་ཕ་རོལ་ཏུ་ཕྱིན་མ་ཡབ་དང་བཅས་པ་ཁོག་པའི་སྟེང་། ཨུཏྤལ་གྱི་ཤར་གྱི་འདབ་མ་ལ།
ལྷ་མོ་སྒྲོལ་མ། ལྷོར་སྤྱན་མ། ནུབ་ཏུ་མཱ་མ་ཀི བྱང་དུ་གོས་དཀར་མོ། བྱང་ཤར་དུ་ནོར་རྒྱུན་མ། ཤར་ལྷོར་ཙུནྡ། ལྷོ་ནུབ་ཏུ་ཁྲོ་གཉེར་ཅན། ནུབ་བྱང་དུ་རྡོ་རྗེ་ཕྲེང་བ་མ། སྟེང་གི་འདབ་མ་བརྒྱད་ལ་སེམས་དཔའ་བརྒྱད་དང་། རྭ་ལྔ་ལ་རིགས་ལྔ་སྔར་བཞིན་བསྒོམ།
ཐམས་ཅད་ཀྱང་རྒྱན་ཆ་ལུགས་སྐུ་མདོག་དང་བཅས་པ་་་་་་རེ་རེ་ནས་གསལ་གདབ་པ་མི་དགོས་དྲན་རྫོགས་སུ། ཡོངས་སུ་རྫོགས་པར་ལམ་གྱི་ལྟས་ལ། གནས་གསུམ་བྱིན་གྱིས་བརླབས། ཡེ་ཤེས་པ་སྤྱན་དྲངས་བ་རྒྱས་བསྡུས་གང་ཡང་རུང་བ་བྱས་ཏེ་བསྟིམས། དབང་བསྐུར་རིགས་ཀྱི་བདག་པོ་རྡོ་རྗེ་སེམས་དཔའ་རྒྱས་གདབ། མཆོད་བསྟོད་སྤྱན་དབྱེ་བྱས་ལ། བརྟན་བཞུགས་དང་ཤིས་པ་བརྗོད་པ་སོགས་ཀྱང་རྒྱས་པར་བྱ་སྟེ། དེ་དག་ནི་བྱིན་གྱིས་བརླབས་པའི་ཆོ་གའོ། ། གསུམ་པ་ནི། སྃ་བྷུ་ཊིའི་བརྒྱད་པའི་དང་པོ་ལས།
རང་་་་་་གི་འདོད་་་་་་པའི། ལྷ་་་་་་སྟེ་ཡི་དམ་གང་ཡིན་ལ། ནི་བསམ་པར་བྱ། ། ཞེས་དང་། ཐབས་་་་་་ལག་པ་གཡས། དང་་་་་་གཡོན། ཤེས་རབ་ལག་པའི་དངོས། ། གཡས་པ་་་་་་ལ། ཉི་མ་་་་་་དང་རྡོ་རྗེ་དང་བཅས་པ། ཡང་དག་་་་་་པར།
བསམ། གཡོན་པར་ཡང་ནི་་་་་་པདྨ། ཟླ་བ་ཉིད།་་་་་ དང་བཅས། ཅེས་གསུངས་པས། དེ་ལྟར་བྱིན་གྱིས་བརླབས་པ་སྔོན་དུ་སོང་ནས། རང་ལྷར་གསལ་བའི་ལག་པ་གཡས་པ་ཧཱུྃ་ལས་བྱུང་བའི་རྡོ་རྗེ་རྩེ་ལྔ་པ། ལྟེ་བ་ལ་ཉི་སྟིང་ཧཱུྃ་གིས་མཚན་པ། གཡོན་པ་ལ་ཨཿལས་བྱུང་བའི་པདྨ་འདབ་མ་ལྔ་པ། ལྟེ་བར་ཟླ་མཚན་པ།
དེ་གཉིས་ཞུ་བ་ལས་བྱུང་བའི་ལག་པར་ལྟས་ལ། དེ་ནས་སྃ་བྷུ་ཊིར། དེ་ལ་ལག་གཉིས་རབ་ཏུ་བསྐྱངས། ། རྣམ་པར་འདོད་པ་བསྐོར་བ་བྱ། ། ཞེས་བཤད་པས། ངག་ཏུ་ཧཱུྃ་ཨཿཞེས་བརྗོད་ཅིང་། རྣམ་ལྔ་འདོད་པའི་བསྐོར་བ་བྱ། དེའི་རྗེས་སུ། སྃ་པུ་ཊིར། ཨཱ་ལི་ཀཱ་ལི་དགོས་པ་ནི། །
ཞེས་ཨཱ་ལི་ཀཱ་ལི་ནི་ཐབས་ཤེས་ཏེ། དེས་མཐེ་བོང་ཐབས་དང་། སྲིན་ལག་ཤེས་རབ་གཉིས་བསྟན་པསགཡས་པ་མཐེ་བོང་དང་། སྲིན་ལག་གིས་རྡོ་རྗེ་བླང་སྟེ། ངག་ཏུ། ཨོཾ་མཧཱ་བཛྲ་ཞེས་བརྗོད། དེ་ནས་ཧཱུྃ་ལན་གསུམ་བརྗོད་པ་དང་བཅས་པས། རྒྱུད་ནས་བྱང་དུ་ཞེས་པའི་དོན། ། གཡས་པ་ནས་གཡོན་དུ་ཅུང་ཟད་ཕྱོགས་ཏེ། སྙིང་ཁ་ནས་སྨིན་མཚམས་ཀྱི་བར་དུ་ལན་གསུམ་གསོར་བས།
སངས་རྒྱས་ཐམས་ཅད་དགྱེས་པར་མོས། ། མཐར་སྙིང་ཁར་བཟུང་སྟེ། ཐོག་མ་དང་མཐའ་མེད་པའི་བྱང་ཆུབ་ཀྱི་སེམས་ཀྱི་ངོ་བོ་ཞེས་དེ་ཁོ་ན་ཉིད་དྲན་པར་བྱ། དེ་ལྟར་ཡང་སྃ་བྷུ་ཊི་ལས། བྱང་དུ་རྡོ་རྗེ་གསོར་ནས་ནི། ། རླུང་ཧཱུྃ་གི་གླུའི་རྣམ་པ་ཡིས། ། སངས་རྒྱས་ཐམས་ཅད་རྒྱས་པར་བྱ། ། རྡོ་རྗེ་གསོར་བ་མཛེས་པ་ཡིས། ། རྨོངས་པའི་སེམས་ཅན་རྣམས་པར་དགྲོལ། ། ཆོས་ཀྱི་རྣམ་ཐར་འབྲས་བུ་ཉིད། །
རྡོ་རྗེ་དགྱེས་པ་འཛིན་པ་སྟེ། ། ཞེས་གསུངས་པས་སོ། ། ཡང་གཡོན་པའི་མཐེ་བོང་དང་། སྲིན་ལག་གིས་དྲིལ་བུ་བླངས་ཤིང་། ཨོཾ་བཛྲ་གཎྜེ་ཨཿཞེས་པས་དཀུར་བཀན་ཏེ་བཟུང་ལ། སྲིད་པ་ཐམས་ཅད་རང་བཞིན་གྱི་དག་པ་སྟོན་པར་བྱེད་པ་གསུང་དབྱངས་ཡན་ལག་དྲུག་ཅུའི་ངོ་བོ་ཞེས་དེ་ཉིད་དྲན་པར་བྱ། དེ་ནས་དྷརྨ་ར་ཎི་ཏའི་སྔགས་བརྗོད་ཅིང་དྲིལ་བུ་ཕྱོགས་ཀུན་དུ་བསྐོར་ཞིང་། ནང་གི་ལྕེ་ཕྱོགས་་་་་་ཁོག་པའི། མཚམས་བརྒྱད་དུ་དཀྲོལ་་་་་་སྐྱོད་ནས། བ་སྟེ།
སྃ་བྷུ་ཊིར། ཕྱི་་་་་་རྡོ་རྗེ་གསོར་བ་དེའི། ནས་བློ་ལྡན་་་་་་དྲིལ་བུ། ཡང་དག་་་་་་པར། དཀྲོལ།་་་་་ ཚུལ། གནས་ནི་བརྒྱད་དུ་བསྐྱོད་པར་བྱ། ། ཞེས་སོ། ། དེ་ལྟར་གནས་བརྒྱད་དུ་བསྐྱོད་པའི་དགོས་པའང་། ཕྱི་རོལ་དུ་དུར་ཁྲོད་བརྒྱད་ན་བཞུགས་པའི་དཔའ་བོ་དང་མཁའ་འགྲོ་རྣམས་ཀྱི་ཐུགས་བསྐུལ་ཏེ།
བདག་རྒྱུད་བྱིན་གྱིས་བརླབས་པར་འགྱུར་བ་དང་ནང་དུ་སྙིང་གའི་རྩ་འདབ་བརྒྱད་བསྐུལ་བས། བདེ་ཆེན་གྱི་ཡེ་ཤེས་སྐྱེ་བའི་ཕྱིར་ཡིན་གསུངས་སོ། ། དེ་དག་ཀྱང་བསྡུ་ན། རྡོ་རྗེ་ཐུགས་་་་་་སྐུ་གསུང་ཐུགས་ཀྱི་དམ་ཚིག་ལས་ལོགས་སུ་གྱུར་པ་གཞན་མེད་པའི་ཕྱིར། ཀྱི་དམ་ཚིག དྲིལ་བུ་གསུང་གི་དམ་ཚིག རང་ཉིད་ལྷར་གསལ་བའི་ལྷ་སྐུ་ཕྱག་རྒྱའི་དམ་ཚིག་སྟེ། མི་བསྐྱོད་པའི་དམ་ཚིག་གི་སྐབས་སུ། རྡོ་རྗེ་དྲིལ་བུའི་ཕྱག་རྒྱ་ཡང་། ཞེས་པའི་དོན་ཡང་འདི་ཉིད་ཡིན་ལ།
རྡོ་རྗེ་ཐེག་པའི་ཉམས་ལེན་གྱི་གནད་ཐམས་ཅད་ཀྱང་རྣམ་པ་གཅིག་ཏུ་ན་འདིར་འདུས་པར་རྟོགས་སོ། ། བཞི་པ་མི་འབྲལ་བར་བཟུང་བའི་ཐབས་ཕན་ཡོན་དང་བཅས་པ་བསྟན་པ་ནི། དེ་ལྟར་ཚུལ་བཞིན་དུ་བྱིན་གྱིས་བརླབས་པའི་དམ་ཚིག་གི་རྡོ་རྗེ་དྲིལ་བུ་དེ་ཉིད། དུས་ནམ་དུའང་མི་འབྲལ་བ་འཆང་ཞིང་། དཀྱིལ་འཁོར་ཆེན་པོར་མ་སྨིན་པའི་གང་ཟག་དག་ལ་ནི་ཉམས་ངའི་འཕྲང་དུ་ཡིད་བཞིན་གྱི་ནོར་བུ་དང་ལྡན་པ་་་་་་གཞན་ལ་བསྟན་ན་ཕྲོགས་སུ་དོགས་པས་སྦེད་པ། ལྟར་་་་་་རང་གི་དངོས་གྲུབ་ཡལ་དུ་དོགས་པས། རྣམ་པ་ཀུན་དུ་སྦ་ཞིང་མི་བསྟན་ལ། སྐལ་བ་དང་ལྡན་པའི་གང་ཟག་་་་་་དབང་གིས་ཡོངས་སུ་སྨིན་པ། འགའ་ཙམ་ལ་བརྟན་པར་བྱ་སྟེ། རྩ་རྒྱུད་བརྟག་གཉིས་ལས།
གལ་ཏེ་སྐལ་མེད་མཐོང་ན་ནི། ། སྐྱེ་བ་འདིར་ནི་དངོས་གྲུབ་མེད། ། ཡང་དག་རབ་སྦྱིན་ལྡན་པ་ལ། ། ཅུང་ཟད་ཙམ་ཞིག་བསྟན་པ་ཉིད། ། ཅེས་གསུངས་སོ། ། འོ་ན་དུས་ནམ་དུའང་འབྲལ་བར་མི་བྱ་ན། དགོས་པ་ཁྱད་པར་ཅན་གྱི་ཚེ་ཅི་ཞིག་བྱ་ཞེ་ན། འདི་ལ་བླ་མའི་གསུང་གིས། ཉན་ཐོས་དག་ཏུ་རློམས་བྱེད་པའི། ། ནང་དུ་ཞག་བདུན་གནས་པ་དང་།
ཞེས་གསུངས་པའི་རིགས་པས་་་་་་གཞན་དོན་རྒྱ་ཆེན་པོར་འགྱུར་བ་སོགས། དགོས་པ་ཁྱད་པར་ཅན་་་་་་ངེས་པར། མཐོང་བའི། ཞག་དྲུག་འབྲལ་དུ་སྣང་ལ། ཞག་བདུན་པའི་ཐོ་རངས་ཀྱི་ཚེ་ལྟུང་བར་འགྱུར་ཞིང་། དགོས་མེད་དུ་ཞག་གཅིག་བྲལ་ནའང་ལྟུང་བ་དང་བཅས་པར་འགྱུར་གསུང་ངོ་། ། མདོར་ན་མི་འབྲལ་བ་སོགས་དམ་ཚིག་དང་སྡོམ་པ་དྲན་ཤེས་བཞིན་གྱིས་ལེགས་པར་བསྲུང་ཞིང་བསྐྱངས་བས། དམ་ཚིག་གནས་ལ། མཁའ་འགྲོ་མ་རིངས་ན་གནས་ཀྱང་བྱིན་གྱིས་རློབ། ཅེས་གསུངས་པ་ལྟར།
དཔའ་བོ་རྣལ་འབྱོར་མ་རྣམས་་་་་་རིངས་ནས། དུ་ཞིང་། བྱིན་གྱིས་རློབས་པ་དང་། མཁའ་འགྲོ་དང་ཆོས་བསྲུང་རྣམས་བྲན་བཞིན་བསྒོ་བ་ཉན་ལ། གཞན་ཡང་། དམ་ཚིག་རབ་བསྲུང་བསོད་ནམས་ཀྱིས། ། ཚེ་་་་་་དངོས་གྲུབ་མ་ལུས་པ། འདི་ཉིད་ལ་འགྲུབ་པར་འགྱུར། ། ཞེས་བླ་མ་དང་ཡི་དམ་མཉེས་པས་མཆོག་དང་ཐུན་མོང་གི་དངོས་གྲུབ་བདེ་བླག་ཏུ་འགྲུབ་པར་འགྱུར་བ་ཉིད་དོ།། ༈ །།འདིར་སྨྲས་པ།
དེང་སང་དུས་ཀྱི་གསང་སྔགས་འཛིན་པ་རྣམས། ། ཕལ་ཆེར་རྡོར་དྲིལ་བཟུང་དཀྲོལ་ཤེས་ཙམ་ལ། ། རྣམ་གཞག་འདི་འདྲའི་ཚུལ་ལ་རྨོངས་མཐོང་ནས། ། དེ་དག་རྣམས་ལ་ཕན་ཕྱིར་ངས་འདི་བཤད། ། དེང་སང་འདི་ན་ཕྱོགས་འཛིན་ལོག་རྟོག་ཅན། ། འདས་པའི་སངས་རྒྱས་བྱེ་བས་མ་ཐུལ་བའི། ། སྐལ་ངན་འགའ་ཞིག་ཁོ་བོའི་ལེགས་བཤད་ལ། ། སྨོད་པ་སྲིད་ཀྱང་སྙིང་རྗེའི་ཡུལ་དུ་ཟད། ། དེང་དུས་གོང་མའི་གསུང་རབ་དགོངས་འགྲེལ་གྱི། ། རྩོམ་པའི་རོ་འཛིན་བསྒྱུར་ལ་ཡིད་གཞུང་བའི། །
ཁོ་བོས་རྣམ་དཔྱོད་ཡིད་འོངས་བཞིན་ལེགས་ལ། ། འགྲན་འོས་ཡོད་ན་ཚུར་བྱོན་གྲོགས་བགྱིའོ། ། འདི་སྦྱར་དགེ་དང་དུས་གཞན་དགེ་བ་རྣམས། ། གཅིག་ཏུ་བསྡོམས་པའི་བསོད་ནམས་གཟི་འོད་ཀྱིས། ། ཕྱི་ནང་གསང་བའི་འགལ་རྐྱེན་མུན་པའི་ཚོགས། ། དྲུང་ནས་བཅོམས་ཏེ་བདག་ཅག་དཔོན་སློབ་རྣམས། ། དུས་འདིར་ཚེ་རིངས་ནད་མེད་བསམ་དོན་འགྲུབ། ། བསྟན་པ་ཆེར་རྒྱས་དོན་གཉིས་མཐར་ཕྱིན་ནས། ། ནམ་ཞིག་ཚེ་འདིའི་སྣང་བ་ནུབ་མ་ཐག ། དཔོན་སློབ་ཀུན་ཀྱང་ཞིང་མཆོག་བདེ་བ་ཅན། །
གང་དེར་ལྷན་ཅིག་སྐྱེས་ནས་རྒྱལ་དབང་མཆོག ། འོད་དཔག་མེད་ཀྱི་ཞལ་མཐོང་གསུང་ཐོས་པས། ། ས་དང་ལམ་གྱི་ཡོན་ཏན་ལྷུན་རྫོགས་ནས། ། བདག་ཅག་དཔོན་སློབ་རྣམས་སྤྲུལ་བགྲང་ཡས་ཀྱིས། ། ཁམས་གསུམ་འགྲོ་ཀུན་ཞིང་དེར་འདྲེན་གྱུར་ཅིག ། ཅེས་རྡོ་རྗེ་དྲིལ་བུའི་རྣམ་པར་བཤད་པ་སྔགས་འཆང་རྣམས་ལ་གཅེས་པའི་ནོར་རྫས་ཞེས་བྱ་བ་འདི་ནི། ཁམས་གསུམ་ཆོས་ཀྱི་རྒྱལ་པོ་རིགས་ལྡན་འཇམ་པའི་དབྱངས་སྐུ་མཆེད་དང་། རིགས་ཐམས་ཅད་ཀྱི་ཁྱབ་བདག་དྲུག་པ་རྡོ་རྗེ་འཆང་རྒྱལ་བ་མུས་པ་ཆེན་པོ་སངས་རྒྱས་རྒྱལ་མཚན་ལ་སོགས་ཏེ། ཡོངས་འཛིན་ཆོས་བཞིན་དུ་སྤྱོད་པ་དུ་མའི་གསུང་ལས་སྐྱེས་པའི། ཐེག་པ་མཆོག་གི་རྣལ་འབྱོར་པ་དཔལ་ས་སྐྱ་པ་སྔགས་འཆང་ངག་དབང་ཀུན་དགའ་བསོད་ནམས་ཀྱིས་ཡོན་ཏན་རིན་པོ་ཆེ་དུ་མའི་འབྱུང་གནས་དཔལ་ས་སྐྱའི་ཆོས་གྲྭ་ཆེན་པོའི་བཞི་ཐོག་བླ་བྲང་དུ།
མེ་སྟག་ཆོ་འཕྲུལ་ཟླ་བའི་ཚེས་བཅུ་བཞི་སྔགས་འཆང་བསྟན་པའི་ཉི་མ་ངག་དབང་ཀུན་དགའ་རིན་ཆེན་གྱིས་ཟབ་མོ་ཆོས་དབྱིངས་སུ་མཉམ་པར་བཞག་པའི་ཚུལ་བསྟན་པའི་དུས་དྲན་གྱི་མཆོད་པ་འབུལ་བའི་ཉིན་ལེགས་པར་སྦྱར་བའི་ཡི་གེ་པ་ནི་ཤབ་སྟོད་པ་བཀྲ་ཤིས་དོན་གྲུབ་ཀྱིས་མགྱོགས་པར་བགྱིས་པའོ། ། འདིས་བསྟན་པ་དང་སེམས་ཅན་ལ་ཕན་པ་བསམ་གྱིས་མི་ཁྱབ་པ་འབྱུང་བར་གྱུར་ཅིག སརྦ་མངྒ་ལཾ།། །། ཀ་ལྱ་ཎ་ཝརྡྷནྟུ།། །། གཅིག་ཞུས།། ༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།། PAGE * MERGEFORMAT 20 ཨ་མྱེས་ཞབས། རྡོ་རྗེ་དང་དྲིལ་བུའི་རྣམ་པར་བཤད་པ་སྔགས་འཆང་རྣམས་ལ་གཅེས་པའི་ནོར་རྫས། PAGE * MERGEFORMAT 21
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
