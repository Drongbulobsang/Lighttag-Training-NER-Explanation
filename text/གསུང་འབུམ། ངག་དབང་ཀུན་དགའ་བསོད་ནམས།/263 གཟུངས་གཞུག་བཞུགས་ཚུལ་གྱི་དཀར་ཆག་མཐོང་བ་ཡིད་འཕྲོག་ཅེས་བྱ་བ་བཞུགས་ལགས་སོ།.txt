གསུང་འབུམ། ངག་དབང་ཀུན་དགའ་བསོད་ནམས།
པོད ༢༦༣
གཟུངས་གཞུག་བཞུགས་ཚུལ་གྱི་དཀར་ཆག་མཐོང་བ་ཡིད་འཕྲོག་ཅེས་བྱ་བ་བཞུགས་ལགས་སོ།
༄༅། །དཔལ་ས་སྐྱའི་བཞི་ཐོག་བླ་བྲང་གི་མགོན་ཁང་ཆེན་མོ་གསར་བཞེངས་ཀྱི་རྟེན་རྣམས་ཀྱི་གཟུངས་གཞུག་བཞུགས་ཚུལ་གྱི་དཀར་ཆག་མཐོང་བ་ཡིད་འཕྲོག་ཅེས་བྱ་བ་བཞུགས་ལགས་སོ། ། དགེའོ།། ཤྲཱི་ཝན་སང་གུ་རུ་བཛྲ་ཨཱ་ཙརྻ་གུ་ཏྲི་ནི་ཡེ་ན་མ། སྐྱབས་གནས་ཀུན་འདུས་རྩ་བརྒྱུད་བླ་མ་དང་། ། ཡི་དམ་ཆོས་སྐྱོང་ནོར་ལྷ་བཅས་པ་ལ། ། གུས་པས་འདུད་དོ་བདག་ཅག་དཔོན་སློབ་ཀྱིས། ། བསམ་པ་མཐའ་རུ་ཕྱིན་པར་བྱིན་གྱིས་རློབས། ། འདིར་སྒྱུར་བྱེད་ཅེས་པ་ས་མོ་ཕག་ལོ་ཉིས་ཐོག་བླ་བྲང་གི་ཤུལ་དུ་གཙུག་ལག་ཁང་གསར་དུ་བཞེངས་པའི་མཚན་མངོན་དགའ་བདེ་བ་ཅན་དུ་གསོལ་ནས། རྟེན་གྱི་གཙོ་བོ་རྗེ་ས་སྐྱ་པ་ཆེན་པོའི་སྐུ་དང་། ངེད་རང་གི་འདྲ་འབག་མཆོད་དཔོན་སྨོན་ལམ་རིན་ཆེན་གྱིས་བཞེངས་པ་གཉིས་ཀྱི་གཟུངས་གཞུག་བཞུགས་ཚུལ་ཐོར་བཀོད་པ་ལ།
གཉིས་ཆར་ལ་སྟོད་སྨད་བར་གསུམ་གྱི་གཟུངས་སྔགས་ཀྱིས་ཚན་པ་གསུམ་བྱས་པ་རེ་རེ། སངས་རྒྱས་ཀྱི་རིང་བསྲེལ། བླ་མ་གོང་མའི་ན་བཟའ་ཀུན་འདུས། དབུ་ལོ་ཀུན་འདུས། གདུང་རུས་ཀུན་འདུས། དམ་རྫས་རིལ་བུ་འབུམ་རྡོ། ཁྲི་རྡོ། སྟོང་རྡོ། བརྒྱ་རྡོ་སོགས་ཀྱི་ཐུམ་ཆེ་བ་རེ་རེ་བཞུགས་ཤིང་། གཞན་བླ་མ་གོང་མའི་ན་བཟའ་བུབ་དང་།
དབུ་ལོ་བུབ། བྲིས་ཐང་བྱིན་རླབས་ཅན་སོགས་སོ་སོར་མི་འདྲ་བ་བཞུགས་པའི་ཚུལ། རྟེན་གཙོ་གུར་གྱི་མགོན་པོའི་སྐུ་ལ་ཀྱེ་རྡོར་ལྷ་དགུའི་བྲིས་ཐང་ལམ་འབྲས་བརྒྱུད་པ་ཡོངས་རྫོགས་བཅས་པ་སྔགས་འཆང་ཆེན་པོ་དང་རྗེ་གྲོལ་མཆོག་གི་ཕྱག་ནས་མ་ཡབ་རྗེ་ཉིད་ཀྱིས་གཞི་བསྙེན་གནང་དུས་ཀྱི་ཐུགས་དམ་རྟེན་འཁྲུལ་མེད། འཁོར་ལོ་བདེ་མཆོག་ལྷ་དྲུག་ཅུ་རྩ་གཉིས་ཀྱི་བྲིས་ཐང་གོང་གི་བླ་མ་གཉིས་ཀྱི་ཕྱག་ནས་མ་ཡབ་རྗེ་ཉིད་ཀྱི་ཐུགས་དམ་རྟེན། ས་ལོའི་ཐུགས་དམ་མའི་ཡང་དག་ལྷ་དགུའི་བྲིས་ཐང་ཆེ་ལེགས། ཡང་རྗེ་གྲོལ་མཆོག་ཞབས་ཀྱི་ཐུགས་དམ་མའི་བདེ་མཆོག་མཁའ་འགྲོ་རྒྱ་མཚོའི་བྲིས་ཐང་ཆེ་ལེགས་འདོད་ལྷ་མང་པོས་བསྐོར་བ། སྔགས་འཆང་ཆེན་པོའི་ཐུགས་དམ་མའི་རྡོ་རྗེ་ཕུར་པའི་ལྷ་ཚོགས་ཡོངས་རྫོགས་དཀར་བདུད་ཕུར་སྲུང་བཅུ་གཉིས་དང་བཅས་པའི་བྲིས་ཐང་ཆེ་ལེགས། ཡང་མགོན་པོའི་བླ་མ་བརྒྱུད་པ་ཡོངས་རྫོགས་གུར་མགོན་ལྷ་བརྒྱད། དུར་ཁྲོད་བདག་པོ། བྲན་བདུད།
རུ་འདྲེན། བདེ་ཀྱེ། གུར་དྲག དུར་ཁྲོད་ཀྱི་བཀོད་པ་སོགས་ཟབ་རྒྱས་ཡོད་པའི་བྲིས་ཐང་ཆེ་ལེགས་སྔགས་འཆང་ཆེན་པོའི་ཐུགས་དམ་མ། ཡང་དུས་མདོས་སྐབས་སྔགས་འཆང་ཆེན་པོའི་ཐུགས་དམ་རྟེན་རྒྱུན་རིང་མཛད་པའི་གུར་གྱི་མགོན་པོ་ལྷ་བརྒྱད། བླ་མ་ཡི་དམ་སོགས་འདོད་ལྷས་བསྐོར་བའི་བྲིས་ཐང་ཆེ་ལེགས། ཡང་གྲུབ་མཆོག་བསོད་ནམས་དབང་པོའི་ཐུགས་དམ་མ་བླ་མ་གོང་མ་སོ་སོའི་ཆོས་སྐྱོང་ཞལ་གཟིགས་ཀྱི་བཀོད་པ་དང་བཅས་པའི་གུར་མགོན་གྱི་སྐུ་བཅུ་དགུ་བླ་མ་བརྒྱུད་པ་རགས་བསྡུས་ཀྱཻ་རྡོར་དང་བཅས་པའི་བྲིས་ཐང་མེ་འབར་མ། ཡང་ས་ལོའི་སྤུར་རས་ལ་གྲུབ་པའི་གུར་གྱི་མགོན་པོའི་སྐུ་བརྒྱ་དང་བཅུ་གསུམ། བིརྺ་པ། པུ་ཏྲ་རྣམས་ཀྱི་སྐུ་བརྙན་ཡོད་པའི་བྲིས་ཐང་སྔགས་འཆང་ཆེན་པོའི་སྐུ་ཚེ་གཏན་གང་གི་ཐུགས་དམ་མ།
ཡང་ས་ལོའི་ཕྱག་བྲིས་མའི་གུར་གྱི་མགོན་པོ་ལྷ་བརྒྱད། རུ་འདྲེན་སྡེ་བཞི། འབྱུང་འདུལ། བླ་མ་བརྒྱུད་པ་རགས་རིམ་དང་བཅས་པའི་སྐུ་བརྙན་ཡོད་པའི་བྲིས་ཐང་བྱིན་རླབས་ཅན། ཡང་ཆོས་རྒྱལ་འཕགས་པའི་ཐུགས་དམ་མ་གུར་མགོན་ལྷ་བརྒྱད། འབྱུང་འདུལ། རྒྱུད་མགོན། རུ་འདྲེན་སྡེ་བཞི། དུར་ཁྲོད་ཀྱི་བཀོད་པ་རྒྱས་པ། བླ་མ་བརྒྱུད་པ་འཕགས་པ་ཡན་ཆད་དང་བཅས་པའི་བྲིས་ཐང་བྱིན་རླབས་ཅན།
ཡང་བྱང་སྦུག་པ་ཀུན་དགའ་ལེགས་རིན་གྱི་ཐུགས་དམ་མ་གུར་མགོན་ལྷ་བརྒྱད། རུ་འདྲེན་སྡེ་བཞི། བླ་མ་གོང་མ་སོ་སོའི་གུར་མགོན་གཟིགས་སྣང་གི་བཀོད་པ། དུར་ཁྲོད་ཀྱི་ཞིང་བཀོད་རྒྱས་པ། ཡི་དམ་བདེ་ཀྱེ་གསང་གསུམ། འཇིགས་བྱེད། དུས་འཁོར། གཤེད་དམར། ཕུར་པ། རྡོ་རྗེ་འཆང་སོགས་ཡོད་པའི་བྲིས་ཐང་བྱིན་རླབས་ཅན།
ཡང་ས་ལོ་ཆེན་པོ་ཁུ་དབོན་གྱི་སྐུ་ཚེ་ཧྲིལ་པོའི་ཐུགས་དམ་རྟེན་གཙོ་བོ་གུར་མགོན་ལ་ལས་མཁན་ལྔ། རུ་འདྲེན་སྡེ་བཞི། དུར་ཁྲོད་བདག་པོ། ལས་མཁན་མི་ནག་སོགས་ཀྱིས་བསྐོར་བའི་བྲིས་ཐང་བྱིན་རླབས་ཅན། དེ་རྣམས་ལ་ས་ལོ། སྔགས་འཆང་། གྲུབ་མཆོག་བསོད་ནམས་དབང་པོ་རྣམས་ཀྱི་ཕྱག་བྲིས་གཟུངས་རྒྱས་པ་ཕལ་ཆེར་ལ་ཡོད། ཡང་ཆོས་རྒྱལ་འཕགས་པའི་དངོས་སློབ་ཅིག་གི་ཐུགས་དམ་གུར་མགོན་ལྷ་བརྒྱད། འབྱུང་འདུལ། རྒྱུད་མགོན།
བདེ་ཀྱེ་གཉིས། དུར་ཁྲོད་ཀྱི་བཀོད་པ་རྒྱས་པ། གུར་མགོན་རིགས་ལྔ། བླ་མ་བརྒྱུད་པ་ཕལ་ཆེར། འཇིགས་བྱེད་ཆེན་པོ། མཧཱ་ཀཱ་ལ་ལ་གཤིན་རྗེ་བརྒྱད་ཀྱིས་བསྐོར་བ། མཧཱ་དེ་བའི་སྲས་པོ་དྲག་པོ་མུ་སྟེགས་བརྒྱད་ཀྱིས་བསྐོར་བ། མཧཱ་ཀཱ་ལ་ཆེན་པོ་ལ་ལྷ་ཆེན་བརྒྱད་ཀྱིས་བསྐོར་བ། ཆོས་འཁོར་ཡོངས་ཀྱི་སྲོག་ཤིང་ལ་སྣང་སྲིད་བརྒྱད་ཀྱིས་བསྐོར་བ། ཆོས་འཁོར་ཡོངས་ཀྱི་སྲུང་མ་ལ་དམ་ཅན་བརྒྱད་ཀྱིས་བསྐོར་བ།
དམ་ཚིག་ཅན་གྱི་དགྲ་ལྷ་ལ་རུ་ཏྲ་བརྒྱད་ཀྱིས་བསྐོར་བ། སྒོ་མ་བཞི། ཀླུ་སྒྲུབ་དང་། བྲམ་ཟེ་མཆོག་སྲེད། ཨ་བྷ་ཡ་ཀ་ར། ས་པཎ། འཕགས་པ་རྣམས་ཀྱི་གུར་མགོན་གཟིགས་སྣང་ལ་བྱུང་བའི་བཀོད་པ་སོགས་ཡོད་པའི་བྲིས་ཐང་བྱིན་རླབས་ཅན། ཡང་སྔགས་འཆང་ཆེན་པོའི་སྐུ་སྲུང་གི་ས་ལོ་ཆེན་པོའི་དབུ་ལོ་བུབས་མ་ཉམས་པ། ས་ལོའི་ཕྱག་ཕྲེང་། མགོན་པོའི་རང་སྲུང་རྒྱས་པ།
སྔགས་འཆང་ཆེན་པོའི་སྐུ་སྲུང་ལ་ཆེར་གཏད་ས་ལོས་ཕྱག་བྲིས་གནང་བ། ཡང་སྔགས་འཆང་ཆེན་པོའི་སྐུ་སྲུང་གི་བྱེ་བྲག་མང་པོ་སྐུ་དྲེག་ཤིན་ཏུ་ཆེ་བ་དང་བཅས་པ། བ་སོའི་མགུལ་ཤོ་གསུམ་བརྩེགས། ཡང་བ་སོའི་མགུལ་ཐེ། ས་ལོ་ཆེན་པོ་དང་སྔགས་འཆང་ཆེན་པོས་དབང་བསྐུར་གནང་ཚད་ཀྱི་སྐབས་ཀྱི་གོས་ཆེན་སེར་པོའི་སྣམ་སྦྱར་བུབས་མ་ཉམས་པ། སྔགས་འཆང་ཆེན་པོས་གསུང་ངག་གནང་དུས་ཀྱི་སྐུ་ཆོས་བུབས་མ་ཉམས་པ། གྲུབ་ཐོབ་བསོད་ནམས་དབང་པོས་བྱས་འགྱུར་དུ་ལོ་གསུམ་གནང་དུས་ཀྱི་སྐུ་གཟན་བུབས་མ་ཉམས་པ། ཡབ་རྗེ་ཆོས་ཀྱི་རྒྱལ་པོའི་སྐུ་ཆོས་བུབས་མ་ཉམས་པ། རྗེ་མུས་ཆེན་གྱི་སྐུ་ཆོས་བུབས་མ་ཉམས་པ། ཡང་ས་སྐྱ་པ་ཆེན་པོའི་སྐུ་རྒྱན་རུས་རྒྱན་ཡོངས་རྫོགས་བུབས་མ་ཉམས་པ་སྔོན་གྱི་ཁ་ཡིག་འབྱར་བ།
ཡང་ས་ལོ་ཆེན་པོ་དང་། སྔགས་འཆང་ཆེན་པོ། ཡབ་རྗེ་བདེ་གཤེགས་གསུམ་གྱིས་གསུང་བསྙེན་མཛད་ཚད་ཀྱི་བསྙེན་ཕྲེང་ཁུག་མ་དང་བཅས་པ་དྲི་བསུང་ཁྱད་པར་ཅན་འཕྲོ་བ། ཡང་ས་ལོའི་ཐུགས་དམ་མའི་ལམ་འབྲས་བརྒྱུད་པ་ནས་བྲིས་ཐང་ལྔ་དང་། བདེ་མཆོག་བརྒྱུད་པ་ནས་གསུམ་སོགས་བཞུགས་ཤིང་། གཞན་ཆོས་སྐྱོང་གི་སྐུ་ཐམས་ཅད་ལ་ཡང་བརྒྱུད་རིམ་གཉིས་ནས་བྲིས་ཐང་གསུམ་དང་རེ་རེ་ཐམས་ཅད་ལ་བཞུགས་ཤིང་། ༈ །ཡང་དཔལ་མགོན་བྲམ་གཟུགས་ཀྱི་སྐུ་ལ། རྗེ་བཙུན་གྲགས་པའི་ཐུགས་དམ་མའི་ཞལ་བཞི་ཡོངས་རྫོགས། སྒྲུབ་དུས་ཞལ་ཁྲ་ཅན་གཙོ་བོ་ཞལ་བཞི་པ་བརྩེགས་ཞལ་རིགས་མི་འདྲ་བ་གཉིས་དང་། ཀྱེ་རྡོར།
གུར་མགོན། འབྱུང་འདུལ། ཡུམ་ཆེན་བཞི། ཨེ་ཀ་ཛ་ཏི། ལྷ་མོ་འདོད་ཁམས་མ་དང་དུད་གསོལ་མ། ཨ་ཙ་ར་མང་པོ། ཇོ་མོ་ཞྭ་ཐེབས་ཅན། དུར་ཁྲོད་ཀྱིས་བསྐོར་བའི་བཀོད་པ་སོགས་ཡོད་པའི་བྲིས་ཐང་བྱིན་རླབས་ཅན། ཡང་སྔགས་འཆང་ཆེན་པོའི་དུས་མདོས་སྐབས་ཀྱི་ཐུགས་དམ་རྟེན་རྒྱུན་རིང་མཛད་པའི་གཙོ་བོ་བྲམ་གཟུགས་ལ་ཡུམ་ཆེན་བཞི། བླ་མ་གཉིས་དང་བཅས་པས་བསྐོར་བའི་བྲིས་ཐང་བྱིན་རླབས་ཅན།
ཡང་ཡབ་རྗེ་ཉིད་ལ་འཇམ་དབྱངས་མཐུ་སྟོབས་དབང་ཕྱུག་གིས་གསོལ་བ་བཏབ་ནས་ཕྱག་བྲིས་གནང་བའི་གཙོ་བོ་ཞལ་ཁྲ་ཅན་ལ་ཡུམ་ཆེན་བཞིས་བསྐོར་བའི་བྲིས་ཐང་བྱིན་རླབས་ཅན། ཡང་རྗེ་གྲོལ་མཆོག་ཞབས་ཀྱི་འབྲལ་སྤངས་ཀྱི་བྲམ་གཟུགས་སྔོན་པོ་མི་རྐང་འབུད་པ་ལ་ཡུམ་ཆེན་བཞིས་བསྐོར་བའི་བྲིས་ཐང་། ཡང་བླ་མ་གོང་མའི་ཐུགས་དམ་མའི་ཞལ་ཁྲ་ཅན་ཡུམ་ཆེན་བཞིས་བསྐོར་བའི་བྲིས་ཐང་རྙིང་མ་བྱིན་རླབས་ཅན། ཡང་བདག་ཆེན་རྡོ་རྗེ་འཆང་གི་ཐུགས་དམ་མ་བསྙེན་དུས་ཀྱི་ཞལ་བཞི་པ་ཡུམ་ཆེན་བཞིས་བསྐོར་བ་རྒྱབ་གཟུངས་ཕྱག་རིས་མ་ཤིན་ཏུ་རྒྱས་པ་ཡོད་པའི་བྱིན་རླབས་ཅན། ཡང་གྲུབ་མཆོག་བསོད་ནམས་དབང་པོས་ཐུགས་དམ་མ་གཙོ་བོ་སྒྲུབ་དུས་ཀྱི་ཞལ་བཞི་བསྙེན་དུས་ཀྱི་ཞལ་བཞི། བརྩེགས་ཞལ་ཅན་རྣམས་ལ་ཡུམ་ཆེན་བཞི་བཞིས་བསྐོར་བ་དང་། ཏི་སེའི་རི། བསིལ་བའི་ཚལ། པོ་ཏ་ལ། ཧ་ཧ་རྒོད་པའི་དུར་ཁྲོད་རྣམས་ཀྱི་བཀོད་པ་དང་།
དེ་རྣམས་བྲམ་གཟུགས་ལྔ་ལྔ་དང་བཅས་པ་དང་། བླ་མ་བརྒྱུད་པ་རགས་བསྡུས་སྦྱིན་བདག་དང་བཅས་ཡོད་པའི་མེ་འབར་མ། ཡང་བླ་མ་གོང་མའི་ཐུགས་དམ་མ་བྱིན་རླབས་ཅན་བྲམ་གཟུགས་ཀྱི་སྐུ་ཐང་ཡུམ་ཆེན་བཞི་དང་བཅས་པའི་བྲིས་ཐང་། གྲུབ་མཆོག་བསོད་ནམས་དབང་པོ་གསུང་བསྙེན་མཛད་ཚད་ཀྱི་ཐུགས་དམ་བསྙེན་ཕྲེང་བུབས་མ་ཉམས་པ་སོགས་བཞུགས་ཤིང་། ༈ །ལྷ་མོའི་སྐུ་བརྙན་ལ་ས་ལོ་ཆེན་པོའི་སྐུ་ཚེ་ཧྲིལ་པོའི་ཐུགས་དམ་རྟེན་གཙོ་བོ་འདོད་ཁམས་མ་ལྷ་མོ་རིགས་བཞི། ཆུ་སྲིན་གདོང་ཅན། སེང་གདོང་ཅན། གླང་དང་ཀྲྀཥྞ་ས་རའི་གདོང་ཅན། དུར་ཁྲོད་ཀྱི་བཀོད་པས་བསྐོར་ཞིང་། ཨེ་ཀ་ཛ་ཏི།
བྲམ་ཟེ་མཆོག་སྲེད་དང་བཅས་པ་ཡོད་པའི་བྲིས་ཐང་བྱིན་རླབས་ཅན། ཡང་གཙོ་བོ་ལྷ་མོ་དུད་སོལ་མ་འཁོར་བཞོན་པ་ཅན་བཅོ་ལྔས་བསྐོར་བའི་རྔོག་པ་གདུང་བརྒྱུད་རིམ་པ་བཞིན་གྱི་ཐུགས་དམ་མ་བྲིས་ཐང་བྱིན་རླབས་ཅན། ཡང་གྲུབ་མཆོག་བསོད་ནམས་དབང་པོའི་ཐུགས་དམ་མའི་གྲས་གཙོ་བོ་འདོད་ཁམས་མ་ལ་ལྷ་མོ་རིགས་བཞི། འཁོར་གདོང་བརྙན་རྣམས་དང་། དུར་ཁྲོད་བདག་པོ། དཀར་བདུད། དམག་ཟོར་མ་རྣམས་ཀྱིས་བསྐོར་ཞིང་སྟེང་ན་བླ་མ་བརྒྱུད་པ་རགས་བསྡུས། ཨེ་ཀ་ཛ་ཏི་རྣམས་ཡོད་པའི་བྲིས་ཐང་མེ་འབར་མ་བྱིན་རླབས་ཅན། ཡང་གཙོ་བོ་ལྷ་མོ་དུད་གསོལ་མ་འཁོར་ལྷ་མོ་རིགས་བཞི། གཟའ་ར་ཧུ་ལ།
རྣམ་སྲས་སོགས་ཀྱིས་བསྐོར་བའི་སྟེང་ཕྱོགས་ན་ཀྱེ་རྡོར་དཔའ་གཅིག རྔོག་སྟོན་རིན་ཆེན་དཔལ་བཟང་སོགས་ཀྱི་སྐུ་བརྙན་ཡོད་པའི་བྲིས་ཐང་བྱིན་རླབས་ཅན། ཡང་འཇམ་དབྱངས་ནམ་མཁའ་སངས་རྒྱས་ཀྱི་སྤུར་རས་ལས་བཞེངས་པའི་གུར་མགོན་ལྕམ་དྲལ། བྲམ་གཟུགས། པུ་ཏྲ། ཀྱེ་རྡོར། ཕུར་པ། བདག་ཆེན་རང་གི་སྐུ་སོགས་ཡོད་པའི་བྲིས་ཐང་བྱིན་རླབས་ཅན། ཡང་ས་ལོའི་ཐུགས་དམ་མའི་ཀྱེ་རྡོར་དཔའ་གཅིག་སོགས་བཞུགས་ཤིང་། ༈ །པུ་ཏྲ་ཆེན་པོའི་སྐུ་བརྙན་ལ།
འཇམ་དབྱངས་མཐུ་སྟོབས་དབང་ཕྱུག་གིས་གསོལ་བ་བཏབ་ནས་ཡབ་རྗེ་ཆོས་ཀྱི་རྒྱལ་པོས་ཕྱག་བྲིས་གནང་བའི་པུ་ཏྲ་དངོས་དང་འདྲ་བའི་བྲིས་ཐང་བྱིན་རླབས་ཅན། ས་ལོ་ཆེན་པོའི་དབུ་ཞྭ་པཎ་ཞྭ་སྐུ་དྲེག་ཅན་བུབས་མ་ཉམས་པ། སྔགས་འཆང་ཆེན་པོའི་གསོལ་ཕོད་རྡོ་རྗེ་གསང་ལམ་མ་རྡོར་གོང་དང་བཅས་པ་བུབས་མ་ཉམས་པ་དྲི་བསུང་ཁྱད་པར་ཅན་འཕྲོ་བ། བདག་ཆེན་རྡོ་རྗེ་འཆང་གི་ཐུགས་དམ་མ་གུར་མགོན་ལྷ་བརྒྱད། བླ་མ་བརྒྱུད་པ་ཡོངས་རྫོགས། རུ་འདྲེན་སྡེ་བཞི། བེར་ནག་ཟངས་གྲི་ཅན། བྲམ་གཟུགས། འབྱུང་འདུལ། ཀྱེ་རྡོར་སོགས་ཀྱི་བཀོད་པ་ཡོད་པའི་བྲིས་ཐང་བྱིན་རླབས་ཅན།
ཡང་གྲུབ་མཆོག་བསོད་ནམས་དབང་པོའི་ཐུགས་དམ་གྱི་རྟེན་མེ་འབར་མའི་གྲས་གཙོ་བོ་པུ་ཏྲ་ལ། གནོད་སྦྱིན་ཡབ་ཡུམ། བྷ་ཊ། སྲིང་མོ། ཕྱི་ནང་གི་ལས་མཁན་གཉིས། གཎྜེ་ལས་སྤྲུལ་གྱི་ཕོ་ཉའི་ཚོགས། བྲན་བདུད་ཡབ་ཡུམ། རྡོ་རྗེ་ཕུར་པ། བླ་མ་བརྒྱུད་པ་རགས་བསྡུས། སྦྱིན་བདག་དང་བཅས་པའི་བཀོད་པ་ཡོད་པའི་བྲིས་ཐང་བྱིན་རླབས་ཅན་སོགས་བཞུགས་ཤིང་།
༈ །གནོད་སྦྱིན་ཡབ་ཀྱི་སྐུ་ལ་གོང་དཀར་རྡོ་རྗེ་གདན་པའི་ཐུགས་དམ་མ་མགོན་པོ་ལྷ་བརྒྱད། བླ་མ་བརྒྱུད་པ་གཉིས། ཀྱེ་རྡོར་དཔའ་གཅིག་དང་བཅས་པ་ཡོད་པའི་བྲིས་ཐང་བྱིན་རླབས་ཅན། ༈ །གནོད་སྦྱིན་ཡུམ་གྱི་སྐུ་ལ་བླ་མ་གོང་མའི་ཐུགས་དམ་མ་མགོན་པོ་ལྷ་བརྒྱད། རུ་འདྲེན་སྡེ་བཞི། བྲམ་གཟུགས། རྒྱུད་མགོན། འབྱུང་འདུལ། བླ་མ་བརྒྱུད་པ་ཡོངས་རྫོགས་དང་བཅས་པའི་བྲིས་ཐང་རྙིང་མ་བྱིན་རླབས་ཅན། ༈ །བྷ་ཊའི་སྐུ་དང་སྲིང་མོའི་སྐུ་ལ།
གུར་མགོན་ལྷ་བརྒྱད། བླ་མ་བརྒྱུད་པ་རགས་རིམ་དང་བཅས་པ་ཡོད་པའི་བྲིས་ཐང་བྱིན་རླབས་ཅན་རེ་རེ་སོགས་བཞུགས་ཤིང་། ༈ །དུར་ཁྲོད་བདག་པོའི་སྐུ་ལ་ཡབ་རྗེ་ཆོས་ཀྱི་རྒྱལ་པོའི་ཕྱག་བྲིས་མ་ཤོག་ཐང་བྱིན་རླབས་ཅན་སོགས་བཞུགས་ཤིང་། སྐུ་ཐམས་ཅད་ལ་ཁྱབ་པར་བཞུགས་པའི་ས་ལོ་ཐམས་ཅད་མཁྱེན་པའི་ཐུགས་དམ་མའི་ལམ་འབྲས་བརྒྱུད་པ་དང་བདེ་མཆོག་བརྒྱུད་པ་གཉིས་གཉིས་ཀྱི་བྲིས་ཐང་རེ་རེ་ལ་གཙོ་བོ་དང་ལྷ་ཕྲན་གྱི་བཀོད་པ་ཇི་ལྟར་བཞུགས་པའི་ཚུལ་མདོ་ཙམ་བརྗོད་པ་ནི་ཐོག་མར་ས་ལོ་ཐམས་ཅད་མཁྱེན་པའི་ལམ་འབྲས་བརྒྱུད་པའི་བྲིས་ཐང་གི་གཙོ་འཁོར་གྱི་ལྷ་གྲངས་བཞུགས་ཚུལ་ཐོར་བཀོད་པ་ལ། གཙོ་ཐང་ལ་གཙོ་བོ་རྡོ་རྗེ་འཆང་། ལྷ་ཕྲན། སམྦ་ར་ཡ་དང་། བི་ཤྭ་མཱ་ཏྲེ། ༈ །བྲིས་ཐང་གཡས་དང་པོ་ལ། གཙོ་བོ་བདག་མེད་མ།
ལྷ་ཕྲན་ས་ར་ཧ། གུར་མགོན་བཞེངས་སྐུ། ༈ །གཡས་གཉིས་པའི་གཙོ་བོ་ནག་པོ་པ། ལྷ་ཕྲན་རས་ཆུང་ལུགས་ཀྱི་ཚེ་དཔག་མེད་དང་། ཤྲཱི་ཛ་ལནྡྷ་ར། ༈ །གཡས་གསུམ་པའི་གཙོ་བོ་ལ། ཨ་ཝ་དྷྭ་དྷི་པ། ལྷ་ཕྲན་འཆི་བ་མེད་པའི་ལྷ་མོ་ཞལ་བརྒྱད་ཕྱག་བཅུ་དྲུག་མ་སྐུ་མདོག་དཀར་མོ། ཕྱག་མཚན་གཡས་པར། རྡོ་རྗེ།
ཞགས་པ། རལ་གྲི། ལྕགས་ཀྱུ། འཁོར་ལོ། མདའ། གྲི་གུག ཐོ་བ། གཡོན་པར། དྲིལ་བུ། མདུང་།
ཀ་པཱ་ལི། བུམ་པ། གཞུ། ཁ་ཊྭཾ་ཀ རྣལ་འབྱོར་པ་ཐུགས་ཀྱི་རྡོ་རྗེ་དང་། གཉིས་སྤངས་པ་ཆེན་པོ། ༈ །གཡས་བཞི་པའི་གཙོ་བོ། འབྲོག་མི། ལྷ་ཕྲན། སྒྲོལ་མ་ཡིད་བཞིན་འཁོར་ལོ།
གཡས་སྐྱབས་སྦྱིན། གཡོན་མེ་ཏོག་པདྨའི་ཡུ་བ་ཐུགས་ཀར་འཛིན་པ། གྲུབ་ཆེན་ཤ་བ་རི། ༈ །གཡས་ལྔ་པའི་གཙོ་བོ། ཞང་དགོན་པ་བ། ལྷ་ཕྲན། ཇོ་བོ་རྗེ་ལུགས་ཀྱི་གསེར་མདོག་ཅན་གྱི་སྒྲོལ་མ། ཕྱག་གཡས་བུམ་པ། གཡོན་པདྨའི་ཡུ་བ་འཛིན་པ། རྒྱལ་པོ་བི་སུ་ཀལྤ།
༈ །གཡས་དྲུག་པའི་གཙོ་བོ། སློབ་དཔོན་བསོད་ནམས་རྩེ་མོ། ལྷ་ཕྲན། ཚེ་དཔག་མེད་གྲུབ་རྒྱལ་མ། རྒྱལ་པོ་རབ་གསལ་ཟླ་བ། ༈ །གཡས་བདུན་པའི་གཙོ་བོ། རྗེ་བདག་ཉིད་ཆེན་པོ་ས་སྐྱ་པཎྜི་ཏ་ཀུན་དགའ་རྒྱལ་མཚན་དཔལ་བཟང་པོ། ལྷ་ཕྲན། ལོ་ཀི་ཤྭ་ར། འཇམ་དབྱངས་སྨྲ་སེང་།
༈ །གཡས་བརྒྱད་པར་གཙོ་བོ་ཞང་དཀོན་མཆོག་པ། ལྷ་ཕྲན་ཚེ་དཔག་མེད་གྲུབ་རྒྱལ་མ། རྣལ་འབྱོར་པ་སིདྡྷི་པ་ལ་གཡས་ཌཱ་མ་རུ་དང་། གཡོན་དྲིལ་བུ་འཛིན་པ་ཡུམ་གྱིས་འཁྱུད་ཅིང་སེངྒེ་ལ་ཆིབས་པ། ༈ །གཡས་དགུ་པའི་གཙོ་བོ་བླ་མ་དམ་པ་བསོད་ནམས་རྒྱལ་མཚན། ལྷ་ཕྲན་བཀྲ་ཤིས་སྦྱིན་པའི་སྒྲོལ་མ་སྐུ་མདོག་སེར་མོ་ཞལ་གཅིག་ཕྱག་བརྒྱད། ཕྱག་མཚན། རལ་གྲི། རྡོ་རྗེ། ལྕགས་ཀྱུ།
རྩེ་གསུམ། ནོར་བུ། དབྱུག་པ། ལྕགས་ཀྱུ། བུམ་པ་རྣམས་བསྣམས་པ། འཕགས་པ་ལྷ། ༈ །གཡས་བཅུ་པའི་གཙོ་བོ་གྲུབ་ཆེན་བུདྡྷ་ཤྲཱི། ལྷ་ཕྲན། བླ་མ་རིན་འབྱུང་། ཡན་ལག་མེད་པའི་རྡོ་རྗེ་ལ་ཕྱག་མཚན་རྡོར་དྲིལ་ཞབས་གཡོན་པས་ཁ་ཊྭཾ་ཀ་བཟུང་བ།
ཡུམ་གྱི་གཡས་པས་ཀ་པ་ལི། ༈ །གཡས་བཅུ་གཅིག་པའི་གཙོ་བོ་སེམས་དཔའ་ཆེན་པོ་དཀོན་མཆོག་རྒྱལ་མཚན། ལྷ་ཕྲན་མྱ་ངན་མེད་པའི་འོད་ཟེར་ཅན་གྱི་མཆོད་རྟེན། གླུ་ལེན་ལ་བ་པ་ཉལ་སྟབས་ཚུལ། ༈ །གཡས་བཅུ་གཉིས་པའི་གཙོ་བོ། ངོར་ཆེན་དཀོན་མཆོག་འཕེལ་བ། ལྷ་ཕྲན། བཛྲ་ཨ་ཡུ་ཥེ་དང་། ཇོ་བོ་རྗེ། ༈ །བྲིས་ཐང་གཡོན་གྱི་དང་པོའི་གཙོ་བོ་རྣལ་འབྱོར་དབང་ཕྱུག
ལྷ་ཕྲན་སངས་རྒྱས་སྤྱན་མ། ༈ །གཡོན་གཉིས་པའི་གཙོ་བོ་ཌཱ་མ་རུ་པ། ལྷ་ཕྲན་སྦྱོང་རྒྱུད་ནས་གསུངས་པའི་ཚེ་དཔག་མེད་སྐུ་མདོག་དཀར་པོ་དཀྱིལ་ཀྲུང་། ཕྱག་མཚན་རྡོ་དྲིལ། སློབ་དཔོན་ཀཱ་ལ་ཀ་ལ་གླང་པོ་ཆེ་ལ་ཆིབས་པ། གཡས་གྲི་གུག་དང་ཁ་ཊྭཾ་ཀ་བསྣམས་པ་ཡུམ་གྱིས་འཁྱུད་པ། ༈ །གཡོན་གསུམ་པའི་གཙོ་བོ་ག་ཡ་དྷ་ར་རཏྣ་ཤྲཱི། ལྷ་ཕྲན་སྦྱོང་རྒྱུད་ནས་གསུངས་པའི་ཚེ་དཔག་མེད་སྐུ་མདོག་དམར་པོ། ཕྱག་གཡས་བུམ་པ་ཐུགས་ཁར་འཛིན་ཅིང་གཡོན་མཉམ་གཞག རྒྱལ་པོ་དཔའ་བོ་རྡོ་རྗེ་གཡས་རྡོ་རྗེ་གཙུག་ཏུ་འཛིན་ཅིང་།
གཡོན་དྲིལ་བུ་དཀུར་འཛིན་པ་ཡུམ་དང་བཅས། ༈ །གཡོན་བཞི་པའི་གཙོ་བོ་སེ་སྟོན་ཀུན་རིག ལྷ་ཕྲན། གསེར་མདོག་ཅན་གྱི་སྒྲོལ་མ་ཞལ་གཅིག་ཕྱག་བཅུ་པ། ཕྱག་མཚན་ཕྲེང་བ། དབྱུག་པ། རལ་གྲི། རྡོ་རྗེ། མདའ། རས་དཀར།
གཞུ། དྲིལ་བུ། པདྨ། ཞགས་པ་རྣམས་འཛིན་པ། ཌོམྦྷི་ཧེ་རུ་ཀ་སྟག་ལ་ཆིབས་པ། གཡས་ཞགས་པ་དང་། གཡོན་ཐོད་པ་བསྣམས་པས་ཡུམ་ལ་འཁྱུད་པ། ༈ །གཡོན་ལྔ་པའི་གཙོ་བོ་ས་ཆེན། ལྷ་ཕྲན་མདོ་ལུགས་ཀྱི་ཚེ་དཔག་མེད་བཞེངས་སྐུ་ཕྱག་གཉིས་ཀྱིས་ལྷུང་བཟེད་བསྣམས་པ། འཕགས་པ་ཀླུ་སྒྲུབ།
༈ །གཡོན་དྲུག་པའི་གཙོ་བོ་རྗེ་གྲགས་རྒྱལ། ལྷ་ཕྲན་བདེ་བ་ཅན་གྱི་ཚེ་དཔག་མེད་དང་། ལི་ཧི་པ། ༈ །གཡོན་བདུན་པའི་གཙོ་བོ། འགྲོ་བའི་མགོན་པོ་ཆོས་རྒྱལ་འཕགས་པ། ལྷ་ཕྲན། དཔའ་བོ་གྲུབ་པ་ནས་གསུངས་པའི་རྨ་བྱ་ཆེན་མོ་སྐུ་མདོག་སྔོན་པོ་སྐྱིལ་ཀྲུང་གིས་བཞུགས་པ། གཡས་རྨ་བྱའི་སྒྲོ་དང་གཡོན་གྱིས་བུམ་པ། ༈ །གཡོན་བརྒྱད་པའི་གཙོ་བོ་བྲག་ཕུག་པ། ལྷ་ཕྲན་ཛེ་ཏ་རི་ལུགས་ཀྱི་ཚེ་དཔག་མེད་དང་།
མཚོ་སྐྱེས་རྡོ་རྗེ། ༈ །གཡོན་དགུ་པའི་གཙོ་བོ་བླ་མ་དཔལ་ལྡན་ཚུལ་ཁྲིམས། ལྷ་ཕྲན། ཐུབ་པ་མི་རུ་སི་ཀ ཕྱག་གཡས་ཤིང་འབྲས། གཡོན་མཉམ་གཞག ཀུ་ཀུ་རི་པ། ༈ །གཡོན་བཅུ་པའི་གཙོ་བོ་རྡོ་རྗེ་འཆང་ཀུན་དགའ་བཟང་པོ། ལྷ་ཕྲན། རྣམ་རྒྱལ་མཆོད་རྟེན་དང་།
རྡོ་རྗེ་འཆང་གི་གཟིགས་སྣང་མའི་བྲམ་གཟུགས། ཕྱག་གཡས་རྐང་གླིང་དང་། གཡོན་པ་ཐོད་པ་དང་ཁ་ཊྭཾ་ཀ་བསྣམས་ཤིང་། གླང་པོ་ཆེ་ལ་པོ་ཏི་མང་པོའི་ཁུར་བསྐུར་བ། ༈ །གཡོན་བཅུ་གཅིག་པའི་གཙོ་བོ་ཆོས་རྗེ་ཀུན་དབང་པ། ལྷ་ཕྲན། སློབ་དཔོན་པདྨ། མཧཱ་ཀཱ་ལ་སྐུ་མདོག་དཀར་པོ་ཞལ་གཅིག་ཕྱག་བཞིའི་གཡས་གྲི་གུག་དང་རྩེ་གསུམ་གཡོན་གྱིས་ཐོད་པ་དང་ཞགས་པ་རྣམས་འཛིན་པ། ༈ །གཡོན་བཅུ་གཉིས་པའི་གཙོ་བོ། གུར་གྱི་མགོན་པོ་བཞེངས་སྐུ།
ལྷ་ཕྲན། གུར་ལྷ་བརྒྱད་ཀྱིས་བསྐོར་བ་སྟེ་སྐུ་ཐང་ཉི་ཤུ་རྩ་ལྔ་པོ་འདི་ལ་གོང་བཤམས་གོས་དཀར། ཞལ་ཁེབས་སྨན་རྩེ་དང་བྱང་དར་གྱིས་བྱས་པའི་བྱིན་རླབས་ཆེ་ཞིང་སྤུས་ལེགས་གྲ་མཚུངས་ལ་བསྡམས་ཐག་བྱང་དར་ལྗང་ཁུ་གཉིས་རེ་ཡོད་པ་རྣམས་བཞུགས་ཤིང་། དེ་ཡན་གྱི་ལམ་འབྲས་བརྒྱུད་པའི་བྲིས་ཐང་གི་གཙོ་འཁོར་རྣམས་ཀྱི་བཞུགས་ཚུལ་བཤད་པར་བྱ་སྟེ། དེ་ཡང་ས་ལོ་ཐམས་ཅད་མཁྱེན་པའི་བདེ་མཆོག་བརྒྱུད་པའི་བྲིས་ཐང་གི་གཙོ་བོ་དང་འཁོར་གྱི་ལྷ་གྲངས་བཞུགས་ཚུལ་ཐོར་བཀོད་པ་ལ། ཐོག་མ་གཙོ་ཐང་གི་གཙོ་བོ་ལ་རྒྱུད་གསུང་བ་པོའི་རྡོ་རྗེ་སེམས་དཔའ་ཞལ་དྲུག་ཕྱག་དྲུག་པ་སྐུ་མདོག་དཀར་པོ་ཕྱག་མཚན་གཡས་རལ་གྲི། ལྕགས་ཀྱུ། རྡོ་རྗེ། གཡོན་གྱིས་གླེགས་བམ། པདྨ།
དྲིལ་བུ་འཛིན་པ། ལྷ་ཕྲན་རྡོ་རྗེ་ཆོས། ཨིནྡྲ་བོ་དྷི། བིརྺ་པ། ཕྱག་ན་རྡོ་རྗེ་སྐུ་མདོག་སྔོན་པོ་པུས་བཙུགས་ཐལ་སྦྱར་གྱིས་རྡོ་རྗེ་འཛིན་པ། ཇོ་བོ་རྗེ། འབྲོམ་སྟོན། ༈ །བྲིས་ཐང་གཡས་དང་པོའི་གཙོ་བོ་ལ་ས་ར་ཧ་དང་། ཀླུ་སྒྲུབ། ལྷ་ཕྲན།
ཤཱཀྱ་ཐུབ་པ། པདྨ་འབྱུང་གནས། མཁན་པོ་བོ་དྡྷི་སཏྭ། ཌོཾ་བྷི་ཧེ་རུ་ཀ དཔལ་འཛིན་རྣམས། ༈ །གཡས་གཉིས་པའི་གཙོ་བོ་ཤ་བ་རི་དང་། ལཱུ་ཧི་པ། ལྷ་ཕྲན། དུས་ཀྱི་འཁོར་ལོ་སྐུ་མདོག་དཀར་པོ་ཞལ་གཅིག་ཕྱག་གཉིས་ཀྱིས་རྡོ་རྗེ་དྲིལ་བུ་འཛིན་པས་ཡུམ་ལ་འཁྱུད་པ། ཡུམ་སྐུ་མདོག་སེར་མོ་ཕྱག་གཡས་གྲི་གུག་ནམ་མཁར་འཕྱར་བ།
ཤན་ཏ་བྷ་དྲ་དམ་ཚིག་རྡོ་རྗེ་ཕྱག་གཉིས་ཀྱིས་གླང་ལྤགས་ཀྱི་གཡང་གཞི་འཛིན་པ། བི་ར་ཌི། ཕྱག་གཉིས་རྡོ་རྗེ་བསྡམས་པ། མཛུབ་མོ་གཉིས་རྩེ་སྦྱར་བ་གན་རྐྱལ་དུ་སྤྱི་བོར་འཛིན་པ། བྲམ་བྷི་ར་མ་ཏི་ཕྱག་གཡས་རྡོ་རྗེ་བསྣུན་ཅིང་། གཡོན་པས་དྲིལ་བུ་ནམ་མཁར་འཕྱར་བ། ཞབས་གཡས་བསྐུམས་ཀྱིས་ཁ་ཊྭཾ་ཀ་འཛིན་པ། ༈ །གཡས་གསུམ་པའི་གཙོ་བོ་དྷ་རི་ཀ་དང་། རྡོ་རྗེ་དྲིལ་བུ་པ། ལྷ་ཕྲན།
བདེ་མཆོག་དྲིལ་བུ་པ་སྐུ་མདོག་སྔོན་པོ་ཞལ་བཞི་ཕྱག་བཅུ་གཉིས་པ། གཡས་གཡོན་གྱི་དང་པོ་གཉིས་ཀྱིས་རྡོ་རྗེ་དང་དྲིལ་བུ་འཛིན་པས་ཡུམ་ལ་འཁྱུད་པ། གཉིས་པས་གླང་ཆེན་གྱི་ཀོ་བའི་གཡང་གཞི་འཛིན། གཡས་གཞན་རྣམས་ལ་ཕྱག་མཚན་རྩེ་གསུམ། གྲི་གུག ལྕགས་ཀྱུ། ཌཱ་མ་རུ། གཡོན་པས་མི་མགོ ཞགས་པ། ཁ་ཊྭཾ་ཁ་རྣམས་འཛིན་པ།
རྡོ་རྗེ་གདན་པ་ཆེན་པོ། ཛེ་ཏ་རི་དགྲ་ལས་རྣམ་རྒྱལ། ནིསྐ་ལངྐ། ར་ཝི་ན་ཏྲ་རྣམས། ༈ །གཡས་བཞི་པའི་གཙོ་བོ་རུས་སྦལ་ཞབས། ཛ་ལན་དྷ་རི་པ། ལྷ་ཕྲན། གསུང་ཀྱེ་རྡོ་རྗེ་ཞལ་གཅིག་ཕྱག་བཞི་པ་སྐུ་མདོག་སྔོན་པོ། ཕྱག་དང་པོ་གཉིས་ཀྱིས་ཡུམ་ལ་འཁྱུད་པ། གཉིས་པས་རྡོ་རྗེ་དང་ཐོད་པ་འཛིན་པ།
ཡུམ་སྐུ་མདོག་སྔོན་པོ། ཕྱག་གཉིས་ཀྱིས་རྡོ་རྗེ་དང་ཐོད་པ་འཛིན་པ། བ་རི་ལོ་ཙཱ་བ། རྡོ་རྗེ་གདན་པ་ཆུང་བ། ནག་ལོ། གུ་ལུ་པ་རྣམས། ༈ །གཡས་ལྔ་པའི་གཙོ་བོ་ལ་ནག་པོ་སྤྱོད་པ་དང་། གུ་ཧྱ་པ། ལྷ་ཕྲན། རྩ་རྒྱུད་ནས་གསུངས་པའི་བདེ་མཆོག་སྐུ་མདོག་སྔོན་པོ་ཞལ་གསུམ་ཕྱག་གཉིས་པ་གཡས་ཁ་ཊྭཾ་ཀ་བླར་འཛིན་ཅིང་།
གཡོན་ཐོད་པ་འཛིན་པས་ཡུམ་ལ་འཁྱུད་པ། ཡུམ་སྐུ་མདོག་དམར་མོ་གཡས་གྲི་གུག་ནམ་མཁར་འཕྱར་བ། གློ་བོ་ལོ་ཙཱ་བ། ལོ་མཆོག་རྣམས། ༈ །གཡས་དྲུག་པའི་གཙོ་བོ་རྣམ་རྒྱལ་ཞབས་དང་། ཨ་དྷརྦ། ལྷ་ཕྲན་སྡོམ་པ་འབྱུང་བ་སྐུ་མདོག་སྔོན་པོ་ཞལ་གསུམ་ཕྱག་དྲུག་གི་དང་པོ་གཉིས་རྡོ་རྗེ་དང་དྲིལ་བུ་འཛིན་པས་ཡུམ་ལ་འཁྱུད་པ། གཉིས་པས་གླང་ལྤགས་ཀྱི་གཡང་གཞི་འཛིན་པ། གསུམ་པས་ཌཱ་མ་རུ་དང་། གཡོན་གསུམ་པས་ཐོད་པ་དང་ཁ་ཊྭཾ་ཀ་འཛིན་པ།
ཨ་མོ་གྷ་བཛྲ་ཕྱག་གཉིས་ཀྱིས་རྡོ་རྗེ་དང་དྲིལ་བུ་འཛིན་པ། ཤཱཀྱ་སེངྒེ་དང་། བྱ་རྡེར་བ་རྣམས། ༈ །གཡས་བདུན་པའི་གཙོ་བོ་ཏི་ལོ་པ་དང་། ནཱ་རོ་པ། ལྷ་ཕྲན་མཧཱ་མ་ཡ་སྐུ་མདོག་སྔོན་པོ་ཞལ་གསུམ་ཕྱག་བཞི། གཡས་གཉིས་ཀྱིས་མདའ་དང་ཁ་ཊྭཾ་ཀ གཡོན་གཉིས་ཀྱིས་གཞུ་དང་ཐོད་པ་འཛིན་པ། ཡུམ་སྐུ་མདོག་སྔོན་པོ་ཞལ་གཅིག་ཕྱག་བཞི་དང་པོ་གཉིས་ཀྱིས་ཡབ་ལ་འཁྱུད་ཅིང་། གཉིས་པས་མདའ་གཞུ་འཛིན་པ།
པདྨ་རྡོ་རྗེ་གཡས་ཌཱ་མ་རུ། གཡོན་དྲིལ་བུ་འཛིན་པས་ཡུམ་ལ་འཁྱུད་པ། ཡེ་ཤེས་འབྱུང་གནས། ཕྱོགས་ལས་རྣམ་རྒྱལ། དབང་ཕྱུག་དཔལ། ༈ །གཡས་བརྒྱད་པའི་གཙོ་བོ་དུས་འཁོར་བ་ཆེན་པོ། འཇིགས་མེད་གྲགས། ལྷ་ཕྲན། བདེ་མཆོག་སྦྱངས་པའི་ཡོན་ཏན་སྐུ་མདོག་སྔོན་པོ་ཞལ་གཅིག་ཕྱག་བཅུ་གཉིས་པ། དང་པོ་གཉིས་ཀྱིས་རྡོ་རྗེ་དང་དྲིལ་བུ་འཛིན་པས་ཡུམ་ལ་འཁྱུད་པ།
གཉིས་པས་གླང་ཆེན་གྱི་ལྤགས་པའི་གཡང་གཞི་འཛིན་པ། གཡས་གཞན་སོ་སོས། ལྕགས་ཀྱུ། རྩེ་གསུམ། འཁོར་ལོ། ཌཱ་མ་རུ། གཡོན་པས། ཀ་པཱ་ལི། ཁ་ཊྭཾ་ཀ ཞགས་པ།
ཐོད་རློན་རྣམས་འཛིན་པ། ཡུམ་སྐུ་མདོག་དམར་མོ་ཕྱག་གཡས་གྲི་གུག་ནམ་མཁར་འཕྱར་བ། ར་རྡོ་རྗེ་གྲགས། དི་པཾ་ཀ་ར། ར་ཡེ་ཤེས་སེངྒེ་། ར་ཆོས་རབ་རྣམས། ༈ །གཡོན་དང་པོའི་གཙོ་བོ། ཀློག་སྐྱ་ཤེས་རབ་རྩེགས་དང་། མལ་ལོ། ལྷ་ཕྲན་བདེ་མཆོག་ནག་པོ་ལུགས་སྐུ་མདོག་སྔོན་པོ་ཞལ་བཞི་ཕྱག་བཅུ་གཉིས།
དང་པོ་གཉིས་ཀྱིས་རྡོ་རྗེ་དང་དྲིལ་བུ་འཛིན་པས་ཡུམ་ལ་འཁྱུད་པ། གཉིས་པས་གླང་ལྤགས་ཀྱི་གཡང་གཞི་འཛིན་པ། གཡས་གཞན་རྣམས་རིམ་བཞིན། ཌཱ་མ་རུ། དགྲ་སྟ། གྲི་གུག རྩེ་གསུམ། གཡོན་པས། ཀ་པཱ་ལི། ཁ་ཊྭཾ་ཀ
ཞགས་པ་ཐོད་རློན་རྣམས་འཛིན་པ། ཡུམ་སྐུ་མདོག་དམར་མོ་གཡས་གྲི་གུག་ནམ་མཁར་འཕྱར་བ། འཇམ་དབྱངས་གཡས་པདྨ་དང་། གཡོན་ཆོས་འཆད། བ་ལིཾ་ཏ་པ། འབུམ་སེང་། འཁོན་ཀླུ་དབང་བསྲུང་བ། དབང་ཕྱུག་གྲགས་རྣམས། ༈ །གཡོན་གཉིས་པའི་གཙོ་བོ་ལ་རྗེ་ས་ཆེན་དང་། བསོད་རྩེ།
ལྷ་ཕྲན། བདེ་མཆོག་ལཱུ་ཧི་ལུགས་སྐུ་མདོག་སྔོན་པོ་ཞལ་བཞི་ཕྱག་བཅུ་གཉིས་པ། དང་པོ་གཉིས་ཀྱིས་རྡོ་རྗེ་དང་དྲིལ་བུ་འཛིན་པས་ཡུམ་ལ་འཁྱུད་པ། གཉིས་པས་གླང་ལྤགས་ཀྱི་གཡང་གཞི་འཛིན་པ། གཡས་གསུམ་པས་རིམ་བཞིན། དགྲ་སྟ། གྲི་གུག རྩེ་གསུམ། གཡོན་པས་ཀ་པ་ལི། ཞགས་པ།
ཐོད་རློན། ཡུམ་སྐུ་མདོག་དམར་མོ་གྲི་གུག་ནམ་མཁར་འཕྱར་པ། སངས་རྒྱས་ཡེ་ཤེས་ཞབས། མར་མེ་མཛད། ཤེས་རབ་དཔལ། བློ་གྲོས་བརྟན་པ། ཀུན་དགའ་བརྩོན་འགྲུས། ༈ །གཡོན་གསུམ་པའི་གཙོ་བོ། རྗེ་གྲགས་རྒྱལ་དང་། བདག་ཉིད་ཆེན་པོ་ཀུན་དགའ་རྒྱལ་མཚན་དཔལ་བཟང་པོ།
ལྷ་ཕྲན། བཅོམ་ལྡན་འདས་ཞལ་གཉིས་མའི་གཅིག་ཕག་ཞལ་སྐུ་མདོག་དམར་མོ་ཞབས་གཡས་བསྐུམས། གཡོན་བརྐྱངས། ཕྱག་གཡས་གྲི་གུག་དང་། གཡོན་ཀ་པཱ་ལི་དང་ཁ་ཊྭཾ་ཀ་འཛིན་པ། དཔལ་སྡེ། དྲི་མེད་སྦས་པ། ལོ་ཆེན་རིན་བཟང་། རིན་ཆེན་སེངྒེ་། ནག་ཚོ་ལོ་ཙཱ་བ་རྣམས།
༈ །གཡོན་བཞི་པའི་གཙོ་བོ། ཆོས་རྒྱལ་འཕགས་པ་དང་ཞང་དཀོན་མཆོག་པ། ལྷ་ཕྲན། མཁའ་སྤྱོད་མ། རིན་ཆེན་སེངྒེ་། རཏྣ་ཀིརྟི། བློ་ལྡན་ཤེས་རབ། གྲུབ་ཆེན་བུདྡྷ་ཤྲཱི། པཎ་ཆེན་ཤཱཀྱ་ཤྲཱི་བྷ་དྲ། ༈ །གཡོན་ལྔ་པའི་གཙོ་བོ།
ན་བཟའ་བྲག་ཕུག་པ་དང་། དཔལ་ལྡན་བླ་མ་དམ་པ། ལྷ་ཕྲན། མཻ་ཏྲི་མཁའ་སྤྱོད། རི་སུལ་གྱི་རྣལ་འབྱོར་མ། གཉན་ལོ་ཙཱ་བ། བླ་ཆེན་འབྲོག་མི། དཔལ་ལྡན་བླ་མ་དམ་པ། རྗེ་འགོས་རྣམས། ༈ །གཡོན་དྲུག་པའི་གཙོ་བོ།
དཔལ་ལྡན་ཚུལ་ཁྲིམས་དང་། ཡེ་ཤེས་རྒྱལ་མཚན། ལྷ་ཕྲན། རྡོ་རྗེ་འཇིགས་བྱེད། གནམ་ཁའུ་པ། བླ་ཆེན་ཀུན་དགའ་རྒྱལ་མཚན། འཇམ་དབྱངས་ནམ་མཁའ་རྒྱལ་མཚན། བླ་ཆེན་དཀོན་མཆོག་བློ་གྲོས། རྒྱ་དཀར་ཤེས་རབ་རྒྱལ་མཚན་རྣམས། ༈ །གཡོན་བདུན་པའི་གཙོ་བོ།
རྡོ་རྗེ་འཆང་ཀུན་དགའ་བཟང་པོ་དང་། པཎ་ཆེན་གྲགས་པ་རྒྱལ་མཚན། ལྷ་ཕྲན། རྣམ་རྒྱལ། ཆོས་རྒྱལ་ལྷ་ཐོ་ཐོ་རི་གཉན་བཙན། བལ་བཟའ་ཁྲི་བཙུན། ཆོས་རྒྱལ་སྲོང་བཙན་སྒམ་པོ། རྒྱལ་པ་དབང་ཕྱུག མངའ་བདག་ཁྲི་རལ། ཁྲི་སྲོང་ལྡེའུ་བཙན།
ཐུན་མི་སམྦྷོ་ཊ། ལྷ་བླ་མ་ཡེ་ཤེས་འོད་རྣམས། ༈ །གཡོན་བརྒྱད་པའི་གཙོ་བོ་གློ་བོ་མཁན་ཆེན་པ་དང་། རྗེ་སངས་རིན། ལྷ་ཕྲན། སྒྲོལ་དཀར། ལྷ་བཙུན་བྱང་ཆུབ་གྲགས། མི་ཉག་གྲགས་རྡོར་རྣམས་བཞུགས་པའི་སི་ཐང་བཅུ་དྲུག་དང་། རས་ཐང་གཅིག་སྟེ་བཅུ་བདུན་ཡོད་པའི་གཙོ་ཐང་གི་གོང་བཤམས་བྱུས་སྔོན་པོ་སྤུས་ལེགས། གཡས་གཡོན་དང་པོ་གཉིས་ལ་བཤམ་གོས་དམར་མཐོང་གོས་སེར་གྱིས་བྱས་པ།
གཞན་མ་སྐུ་ཐང་བཅུ་གཅིག་པོ་ཚང་མའི་གོང་བཤམས་གོས་ལྗང་སྐྱ། ཐམས་ཅད་ལ་ཞལ་ཁེབས་སྨན་རྩེ་དང་བྱང་དར་སྔོན་པོ་བྱས་པའི་སྤུས་ལེགས་གྲ་མཚུངས་སུ་ཡོད་དོ། ། དེ་ལྟར་གདན་ས་དཔལ་ལྡན་ས་སྐྱ་ཡི། ། བཞི་ཐོག་བླ་བྲང་མགོན་ཁང་ཆེན་མོ་ན། ། བཞུགས་པའི་རྟེན་གྱི་གཟུངས་གཞུག་དཀར་ཆག་འདི། ། སྔགས་འཆང་ངག་དབང་ཀུན་དགའ་བསོད་ནམས་ཀྱིས། ། སྒྱུར་བྱེད་ཅེས་པ་ས་མོ་ཕག་ལོ་ཡི། ། ཟླ་བ་བཞི་པའི་དམར་ཆའི་ཚེས་བཟང་ལ། ། བཞི་ཐོག་བླ་བྲང་འོད་གསལ་སྣང་བ་རུ། ། སྦྱར་འདིས་འཕྲལ་དང་ཡུན་དུ་དགེ་གྱུར་ཅིག །
ལེགས་བྱས་འདིས་མཚོན་དུས་གསུམ་དགེ་བ་ཡིས། ། བདག་ཅག་དཔོན་སློབ་ཡིད་ལ་རེ་བའི་དོན། ། མ་ལུས་མཐར་ཕྱིན་ཕྱི་མ་ལྷན་ཅིག་པར། ། དག་པའི་ཞིང་སྐྱེས་དོན་གཉིས་ལྷུན་གྲུབ་ཤོག ། སརྦ་མངྒ་ལཾ། ཤྲཱི་བཛྲ་མཧཱ་ཀ་ལ་ཧཱུྃ་ཕཊ྄།། །། ༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།། PAGE * MERGEFORMAT 2 ཨ་མྱེས་ཞབས། བཞི་ཐོག་བླ་བྲང་གི་མགོན་ཁང་གི་རྟེན་རྣམས་ཀྱི་གཟུངས་གཞུག་བཞུགས་ཚུལ་གྱི་དཀར་ཆག PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
