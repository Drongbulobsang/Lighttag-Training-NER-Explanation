གསུང་འབུམ། ངག་དབང་ཀུན་དགའ་བསོད་ནམས།
པོད ༧༦
རྒྱལ་དབང་ཚེ་དཔག་མེད་ལ་བསྟོད་པ་འཆི་མེད་དཔལ་སྟེར།
༄༅། །རྒྱལ་དབང་ཚེ་དཔག་མེད་ལ་བསྟོད་པ་འཆི་མེད་དཔལ་སྟེར་ཞེས་བྱ་བ་བཞུགས་སོ།། ན་མོ་གུ་རུ་བུདྡྷ་དྷྭ་ཛ་ཡེ། རྒྱལ་དབང་ཚེ་དཔག་མེད་ལ་བསྟོད་པ་འཆི་མེད་དཔལ་སྟེར་ཞེས་བྱ་བ་བཅོམ་ལྡན་འདས་ཚེ་དཔག་མེད་ལ་ཕྱག་འཚལ་ལོ། ། མཆོག་གསུམ་ཀུན་འདུས་དྲིན་ཅན་བླ་མ་ལྟར། ། བདག་ཅན་དཔོན་སློབ་ཚེ་མཐར་ཕྱིན་སླད་དུ། ། རྒྱལ་དབང་ཚེ་དང་ཡེ་ཤེས་དཔག་མེད་པ། ། གུས་པའི་ཡིད་ཀྱིས་ཅུང་ཟད་བསྟོད་པར་བགྱི། ། ཟབ་ཞི་ཆོས་དབྱིངས་མཐའ་བྲལ་ཡངས་པའི་དབུས། ། ཟེའུ་འབྲུས་སྤུད་པའི་འདབ་སྟོང་བསྟར་བ་དང་། ། རབ་གསལ་ཆུ་ཤེལ་་་་་་ཟླ་བ་དབང་པོ་རྒྱས་པའི་སྟེང་། །
ཐུགས་རྗེ་མངོན་པར་བཞེངས་ལ་ཕྱག་འཚལ་ལོ། ། བལྟ་བས་མི་ངོམ་པདྨ་རཱ་གའི་མདོག ། ཡིད་འོང་བྱུ་རུའི་རྒྱ་མཚོར་བཀྲུས་པ་བཞིན། ། ཉི་མ་འབུམ་གྱི་གཟི་འབར་ལྷམ་མེ་བ། ། འོད་ཆགས་འབར་བའི་སྐུ་ལ་ཕྱག་འཚལ་ལོ། ། མཐོན་མཐིང་འགྲན་བྱེད་་་་་་སྤྱན་ཟུང་གི་ཨུཏྤལ་དང་། ། ཡིད་འཕྲོག་ཤངས་ཀྱི་དབང་པོ་ངང་མོ་རྩེན། ། ཚེམས་བཟང་ཟེའུ་འབྲུ་བཞད་པའི་པད་དཀར་གྱིས། ། མཛེས་ཞལ་པད་མཚོ་རྒྱན་ལ་ཕྱག་འཚལ་ལོ། ། འཆི་མེད་གྲོང་གི་གངྒཱའི་པད་ལྗོངས་ལྟར། །
མཉེན་ལྕུག་སྐྱེ་དགུའི་ཡིད་འཛིན་ཕྱག་གཉིས་ཀྱིས། ། ཏིང་འཛིན་རི་དབང་གཡོ་བ་མེད་པའི་བརྡར། ། ཐུགས་ཁར་ཐལ་མོ་སྦྱར་ལ་ཕྱག་འཚལ་ལོ། ། མིག་སྨན་བརྩེགས་པའི་མདོག་འཛིན་ལྷུང་བཟེད་ནང་། ། འཆི་མེད་ཚེ་ཡི་བདུད་རྩིས་གཏམ་པར་བསྣམས། ། དྲན་པ་ཙམ་གྱིས་འགྲོ་ཀུན་འཆི་བདག་གི ། བདུད་ལས་རྒྱལ་བར་མཛད་པ་ལ་ཕྱག་འཚལ་ལོ། ། འཆི་མེད་ལམ་་་་་་ནམ་མཁའ་ལ་རྒྱུ་སྐར་ཕྲེང་བ་བཞིན། ། གཟི་འོད་འབར་བའི་རིན་ཆེན་ཅོད་པན་གྱིས། ། རལ་པའི་ཐོར་གཙུག་སྤྲས་ཤིང་འཕྱང་བས་ནི། །
ཞབས་ཀྱི་རྟིང་པ་ཁེབ་ལ་ཕྱག་འཚལ་ལོ། ། དབང་པོའི་གཞུ་་་་་་འཇའ་ཚོན་ལ་ཞུམ་པ་སྟེར་བ་ཡི། ། སྲབ་འཇམ་འཆི་མེད་་་་་་ལྷ་ན་བཟའི་ལྷབ་ལྷུབ་དང་། ། རྨད་བྱུང་རིན་ཆེན་རྒྱན་གྱིས་སྲིད་གསུམ་གྱི། ། མཛེས་པ་ཟིལ་གྱིས་གནོན་ལ་ཕྱག་འཚལ་ལོ། ། སྐབས་གསུམ་དབང་་་་་་བརྒྱ་བྱིན་པོའི་རལ་པ་མཛེས་པའི་བརྒྱན། ། རང་བྱུང་་་་་་ཚངས་པ་ངལ་བ་བརྒྱ་ཡི་མངོན་མཆོད་པ། ། འཁོར་ལོའི་རི་མོས་མཚན་པའི་ཞབས་ཟུང་ལས། ། འོད་ཀྱི་དྲ་བ་འཕྲོ་ལ་ཕྱག་འཚལ་ལོ། ། དྲི་མེད་མགུར་གྱི་བུམ་པའི་སྤྲིན་རུམ་ནས། །
ཡན་ལག་དྲུག་ཅུའི་རྔ་སྒྲ་ལྷུར་ལེན་ཅིང་། ། གདམས་པའི་ཆར་གྱི་ཚེ་དང་ཡེ་ཤེས་ཀྱིས། ། ལོ་ཏོག་རྒྱས་པར་མཛད་ལ་ཕྱག་འཚལ་ལོ། ། སྟོབས་རྣམས་བཅུ་ཡི་མཁྱེན་པ་ཕུན་སུམ་ཚོགས། ། མི་འཇིགས་བཞི་ཡི་ལོག་སྨྲ་ཚར་གཅོད་ཅིང་། ། ཡང་དག་རིགས་བཞིས་སྐལ་ལྡན་རྗེས་འཛིན་པ། ། མ་འདྲེས་ཡོན་ཏན་མངའ་ལ་ཕྱག་འཚལ་ལོ། ། ཀུན་གཟིགས་དབང་པོ་ཚེ་དཔག་མེད་དགོན་སོགས། ། རབ་འབྱམས་ཞིང་གི་རྒྱལ་བ་སྲས་བཅས་ལ། ། བདག་དང་བདག་གི་མར་གྱུར་འགྲོ་བ་ཀུན། །
སྒོ་གསུམ་དྭངས་བས་རྟག་ཏུ་ཕྱག་འཚལ་ལོ། ། དངོས་སུ་བཤམ་དང་བདག་པོས་མ་བཟུང་དང་། ། ཡིད་ལས་བྱུང་དང་བླ་ན་མེད་པ་ཡིས། ། མཆོད་སྤྲིན་རྒྱ་མཚོས་ནམ་མཁའ་མཉམ་པ་ཡི། ། བྱང་ཆུབ་མ་ཐོབ་བར་དུ་མཆོད་པར་བགྱི། ། ཐོག་མེད་དུས་ནས་བསགས་པའི་སྡིག་པ་རྣམས། ། སྙིང་ནས་འགྱོད་པས་སོར་སོར་བཤགས་པར་བགྱི། ། སླན་ཆད་ལུས་དང་སྲོག་ལ་བབས་ན་ཡང་། ། ཁ་ན་མ་ཐོ་ནམ་ཡང་མི་བགྱིད་དོ། ། རྒྱལ་དང་རྒྱལ་སྲས་ཉན་རང་སོ་སྐྱེ་ཡིས། །
དུས་གསུམ་ལེགས་སྤྱད་ཅི་བརྙེད་མཆིས་པ་ལ། ། རང་གི་བྱས་ལ་ཕྲག་དོག་མེད་པ་ལྟར། ། བསམ་པ་དག་པས་དགའ་མགུ་རངས་པར་བགྱི། ། ཉོན་མོངས་གཉིད་ཀྱིས་ནོན་པའི་འགྲོ་བ་ལ། ། མཚུངས་མེད་ཆོས་རྔ་ཆེན་པོ་བརྡུང་དུ་གསོལ། ། མི་ཤེས་མུན་པའི་གླིང་དུ་འཁྱམས་རྣམས་ལ། ། ཐེག་ཆེན་ཆོས་ཀྱི་སྒྲོན་མེ་སྦར་དུ་གསོལ། ། ཐུབ་དབང་སྲས་བཅས་སྤྱན་སྔར་མངོན་སུམ་དུ། ། ཐལ་སྦྱར་པུས་གཙུག་ཉམས་ཐག་འོ་དོད་འབོད། ། སྡུག་བསྔལ་བྱེ་བས་གཟིར་བའི་འགྲོ་གཟིགས་ནས། །
ཕྱི་མའི་ཕྱི་མཐའི་བར་དུ་ཞབས་བརྟན་གསོལ། ། འཆི་མེད་དབང་་་་་་ལྷ་ལ་གསོལ་བཏབ་དགེ་བའི་མཐུས། ། འཆི་མེད་བཅས་པའི་འགྲོ་བ་མ་ལུས་པ། ། འཆི་མེད་གྲོང་་་་་་མྱ་ངན་དུ་བདེ་བླག་འགོད་ནུས་པའི། ། འཆི་མེད་ཆོས་སྐུ་་་་་་མི་གནས་མྱང་འདས་མྱུར་དུ་ཐོབ་པར་ཤོག ། རྒྱལ་བ་ཀུན་གྱི་ཚེ་དང་ཡེ་ཤེས་རྣམས། ། གཅིག་ཏུ་བསྡུས་པ་ཚེ་དཔག་མེད་མགོན་གྱིས། ། སྐུ་གསུང་ཐུགས་དང་ཡོན་ཏན་འཕྲིན་ལས་རྣམས། ། ད་ལྟ་ཉིད་དུ་བདག་ལ་འཇུག་པར་མཛོད། ། འོད་གཟུགས་དཀྱིལ་འཁོར་་་་་་ཟླ་བ་མུན་ཅན་སྒྲ་ཅན་་་་་་ལས་བསྒྲོལ་བཞིན། །
འཆི་བདག་བདུད་ཀྱི་སྡེ་ལས་རྒྱལ་བ་དང་། ། འཆི་མེད་ཚེ་ཡི་དངོས་གྲུབ་ཕུན་ཚོགས་སྩོལ། ། ཚེ་ཚད་ལུང་བསྟན་གསལ་པོ་མཛད་དུ་གསོལ། ། དེ་ལྟར་དུས་གསུམ་སྒྲིབ་མེད་གཟིགས་པ་ཡིས། ། བླ་མ་རྗེ་དང་དབྱེར་མེད་ཚེ་དཔག་མེད། ། བསྟོད་པ་འདི་ནི་སུ་ཞིག་གིས་བརྗོད་ཀྱང་། ། ཚེ་མཐར་ཕྱིན་ཞིང་དོན་ཀུན་འགྲུབ་གྱུར་ཅིག ། ཅེས་རྒྱལ་དབང་ཚེ་དཔག་མེད་ཀྱི་བསྟོད་པ་འཆི་མེད་དཔལ་སྟེར་ཅེས་བྱ་བ་འདི་ཡང་། ཤར་མི་ཉག་གི་པཎྜི་ཏ་གྲགས་པ་རྡོ་རྗེ་གསུང་རབ་ནས་ལེགས་བཤད་ཀྱི་ཆ་བླངས་ཤིང་ཁ་སྐོང་ཅུང་ཟད་ཀྱིས་ཀྱང་མཛེས་པར་བྱས་ཏེ། ཁམས་གསུམ་ཆོས་ཀྱི་རྒྱལ་པོ་རིགས་ལྡན་འཇམ་པའི་དབྱངས་སྐུ་མཆེད་དང་།
རྒྱལ་བ་མུས་པ་ཆེན་པོ་བུདྡྷའི་མཚན་ཅན་རྣམས་ཀྱིས་ཞབས་རྡུལ་སྤྱི་བོས་ལེན་པ། དཔལ་ས་སྐྱ་པ་ཤཱཀྱའི་དགེ་བསྙེན་ཚེ་ལ་དབང་བའི་རིག་པ་འཛིན་པ་ངག་དབང་ཀུན་དགའ་བསོད་ནམས་གྲགས་པ་རྒྱལ་མཚན་དཔལ་བཟང་པོས། སྟག་ལོ་ཆུ་སྟོད་ཟླ་བའི་དཀར་པོའི་ཕྱོགས་ཀྱི་དུས་ཚེས་བཟང་པོ་ལ་ལྷ་ཆེན་རིགས་འཛིན་ཕོ་བྲང་དུ་སྦྱར་བའི་ཡི་གེ་པ་ནི་མངྒ་ལའི་མིང་ཅན་གྱིས་བགྱིས་སོ། ། འདི་སྦྱར་དགེ་བས་བདག་ཅན་དཔོན་སློབ་རྣམས། ། དུས་འདིར་ཚེ་མཐར་ཕྱིན་ཞིང་བསམ་དོན་འགྲུབ། ། བསྟན་པ་ཡར་ངོའི་ཟླ་ལྟར་ཆེར་རྒྱས་ནས། ། ཕྱི་མ་འོད་དཔག་མེད་མགོན་མཐོང་བར་ཤོག ། ཨ་མ་ར་བྷ་ཝནྟུ།་་་་་ འཆི་བ་མེད་པར་གྱུར་ཅིག བི་ཛ་ཡ་མ་ར་པ་ཏི་མཱ་ར་སེ་ན་བྷ་ཝནྟུ།་་་་་
འཆི་བདག་བདུད་ཀྱི་སྡེ་ལས་རྣམ་པར་རྒྱལ་བར་གྱུར་ཅིག ཤུ་བྷཾ་མསྟུ།་་་་་ དགེ་བར་གྱུར་ཅིག སིདྡྷི་རསྟུ།་་་་་ གྲུབ་པར་གྱུར་ཅིག། །། ༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།། PAGE * MERGEFORMAT 2 ཨ་མྱེས་ཞབས། རྒྱལ་དབང་ཚེ་དཔག་མེད་ལ་བསྟོད་པ་འཆི་མེད་དཔལ་སྟེར། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
