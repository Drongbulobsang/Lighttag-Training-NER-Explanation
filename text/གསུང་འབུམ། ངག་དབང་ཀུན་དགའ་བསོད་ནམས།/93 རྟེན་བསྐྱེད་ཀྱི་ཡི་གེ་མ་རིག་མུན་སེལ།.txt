གསུང་འབུམ། ངག་དབང་ཀུན་དགའ་བསོད་ནམས།
པོད ༩༣
རྟེན་བསྐྱེད་ཀྱི་ཡི་གེ་མ་རིག་མུན་སེལ།
༄༅། །རྟེན་བསྐྱེད་ཀྱི་ཡི་གེ་མ་རིག་མུན་སེལ་ཅེས་བྱ་བ་བཞུགས།། ན་མོ་གུ་རུ་ཀིརྟི་མ་ཏི་བུདྡྷ་དྷྭ་ཛ་ཡེ། དུས་གསུམ་རྒྱལ་བ་རྒྱལ་སྲས་རྒྱ་མཚོའི་ཚོགས། ། ཀུན་གྱི་སྤྲོ་དང་བསྡུ་བའི་བྱེད་པོ་གང་། ། ཡབ་གཅིག་ཧེ་རུ་ཀ་དཔལ་རྡོ་རྗེ་འཆང་། ། དུས་གསུམ་སྒྲིབ་མེད་གཟིགས་དེར་སྙིང་ནས་འདུད། ། ཅེས་མཆོད་པར་བརྗོད་ནས། འདིར་རབ་ཏུ་གནས་པའི་རྟེན་བསྐྱེད་ཀྱི་ཆོ་ག་མ་རིག་མུན་སེལ་བྲི་བར་བྱའོ། ། དེ་ལ་རྟེན་རྣམས་ཨ་མྲྀ་ཏས་བསངས། ཤཱུ་ནྱ་ཏས་རྟེན་རྣམས་མི་དམིགས་ཏེ་སྟོང་པར་གྱུར།
སྟོང་པའི་ངང་ལས་བླ་མ་ཡི་དམ། སངས་རྒྱས་བྱང་སེམས། ཆོས་སྐྱོང་ནོར་ལྷའི་སྐུ་ཐམས་ཅད་པདྨ་ཉི་མ་བདུད་བཞི་བརྩེགས་པའི་གདན་གྱི་སྟེང་དུ། ཨོཾཿཨཱཿཧཱུྃ་ལས་རྡོ་རྗེ་ཧཱུྃ་གིས་མཚན་པ། དེ་ཡོངས་སུ་གྱུར་པ་ལས་ལྷ་གྲངས་དང་མཉམ་པའི་རྡོ་རྗེ་འཆང་ཀྱཻ་རྡོ་རྗེ་སྐུ་མདོག་དཀར་པོ་ཞལ་བརྒྱད་ཕྱག་་་་་་འདིར་ནི་བསྡུས་པའི་དབང་དུ་བྱས་པ་སྟེ། རྒྱས་པར་ན་ཐུབ་དབང་། རྡོ་རྗེ་འཆང་། རྡོ་རྗེ་སེམས་དཔའ་རྣམས་དང་། གཞན་ཡང་སངས་རྒྱས་བྱང་སེམས་ཡི་དམ་ཞི་ཁྲོའི་ཚོགས་དང་། ས་སྐྱ་པའི་ཆོས་སྐྱོང་ཁྱད་པར་ཅན་རྣམས་སོགས་ངོ་ཤེས་ཤིང་དེ་དང་དེའི་བསྐྱེད་ཆོག་ངག་འདོན་ཐུབ་པ་རྣམས་ལ་སོ་སོའི་མངོན་རྟོགས་བཞིན་བསྐྱེད་ནས་ཞལ་བསྒྱུར་ཡང་མི་དགོས་པར་གསུངས་ཤིང་།
འདིར་སྐབས་ཀྱི་ལྷ་ཐམས་ཅད་ཀྱི་ཆོ་ག་གསུམ་བསྐྱེད་དམ། ཡང་ན་ས་བོན་གང་ཡིན་ལས་ངེས་པར་བསྐྱེད་དགོས་ཤིང་། སྐད་ཅིག་གིས་བསྐྱེད་པ་འདིར་མི་རུང་བར་རབ་གནས་ཀྱི་བཤད་པ་ཐམས་ཅད་དུ་གསུངས་ལ། ཡང་རབ་གནས་དངོས་གྲུབ་འབྱུང་བ་ལས། དེ་བཞིན་དུ་གཙོ་བོ་གང་ཡིན་པ་དེ་གོང་བཞིན་རྒྱས་པར་བསྐྱེད། ཅེས་པའི་ཚིག་ལ་འཁྲུལ་ནས་གྲུབ་ཐོབ་བརྒྱད་ཅུ་དང་། གནས་བརྟན་བཅུ་དྲུག་སོགས་ཀྱང་བྲིས་འབུར་གྱི་གཙོ་བོ་ལ་ཡོད་ན་རང་རང་གི་མངོན་རྟོགས་བཞིན་བསྐྱེད་ནས་ཞལ་བསྒྱུར་མི་དགོས་པར་སེམས་པ་ནི་རབ་གནས་ཀྱི་ཆོ་ག་དང་། བཤད་པ་ཐམས་ཅད་དང་འགལ་བ་ཡིན་ཏེ། དེའི་ཚུལ་རྣམས་རྗེ་བཙུན་གོང་མའི་ཡིག་ཆ་རྣམས་ལ་ཞིབ་འཇུག་བྱས་པས་གོ་བ་ཡིན་ནོ། ། བཅུ་དྲུག་པ།
ཞབས་བཞི་པ། རྩ་བའི་ཞལ་དཀར་པོ། གཡས་སྔོ། གཡོན་དམར། སྟེང་ཞལ་དུད་ཁ། ཞལ་ལྷག་མ་གཉིས་གནག་པ། ཞལ་རེ་རེ་ལ་སྤྱན་གསུམ་གསུམ་དང་ལྡན་པ། མཆེ་བ་བཞི་གཙིགས་པ། དབུ་སྐྲ་སེར་པོ་གྱེན་དུ་བརྫེས་པ། སྤྱི་བོར་སྣ་ཚོགས་རྡོ་རྗེས་མཚན་པ།
ཕྱག་བཅུ་དྲུག་གི་གཡས་བརྒྱད་ན་རྡོ་རྗེ་དང་། གཡོན་བརྒྱད་དེས་ཡུ་བ་བྱས་པའི་དྲིལ་བུ་འཛིན་པ། དབུ་རེ་རེ་ལ་མི་མགོ་སྐམ་པོ་ལྔ་ལྔས་དབུ་བརྒྱན་ཅིང་། རློན་པ་ལྔ་བཅུའི་དོ་ཤལ་ཅན། རུས་པའི་རྒྱན་དྲུག་གིས་བརྒྱན་པ། ཞབས་གཡས་གཉིས་བརྐྱངས་པའི་བརླ་ལ། གཡོན་གཉིས་བསྐུམས་པའི་སོར་མོ་རྣམས་གཏད་པའི་སྐྱིལ་ཀྲུང་ཕྱེད་པའི་གར་སྟབས་ཀྱིས་བཞུགས་པ། སྒེག་པ་དཔའ་བ་སོགས། དེའི་པང་ན་ཡུམ་རྡོ་རྗེ་བདག་མེད་མ་སྐུ་མདོག་སྔོན་མོ་ཞལ་གཅིག་ཕྱག་གཉིས་སྤྱན་གསུམ་མ་གྲི་ཐོད་འཛིན་པ་དང་མཉམ་པར་སྦྱོར་བའི་སྐུ་ཅན་དུ་གྱུར། དཀྱིལ་འཁོར་རྣམས་པྃ་ལས་པདྨ།
རྃ་ལས་ཉི་མའི་དཀྱིལ་འཁོར་གྱི་སྟེང་དུ་ཧཱུྃ་ལས་སྣ་ཚོགས་རྡོ་རྗེ་ར་ཉི་ཤུ་པ། ཤར་དཀར། ལྷོ་སེར། ནུབ་དམར། བྱང་ལྗང་། ལྟེ་བ་མཐིང་ནག་ལ་ཧཱུྃ་གིས་མཚན་པ། ཧཱུྃ་ལས་འོད་ཟེར་ཕྱོགས་བཅུར་འཕྲོས་པས། འོག་རྡོ་རྗེའི་ས་གཞི། འཁོར་ཡུག་རྡོ་རྗེའི་ར་བ་དང་། དྲྭ་བ།
སྟེང་རྡོ་རྗེའི་གུར་དང་བླ་བྲེ། ཕྱི་རོལ་ཐམས་ཅད་ཡེ་ཤེས་ཀྱི་མེ་རབ་ཏུ་འབར་བའི་སྲུང་བའི་འཁོར་ལོའི་ནང་དུ་གཞལ་ཡས་ཁང་གྲུ་བཞི་སྒོ་བཞི་རྟ་བབས་བཞིས་མཛེས་པ། རྒྱན་ཐམས་ཅད་ཀྱིས་བརྒྱན་པ། མཚན་ཉིད་ཐམས་ཅད་ཡོངས་སུ་རྫོགས་པའི་ཕྱི་རོལ་ཏུ་དུར་ཁྲོད་བརྒྱད་དང་བཅས་པ་དང་། སྲུང་འཁོར་དུར་ཁྲོད་མེད་པ་རྣམས་འོད་ཟེར་ཕྲེང་བ་སོགས་དཀྱིལ་འཁོར་སོ་སོའི་མཚན་ཉིད་ཡོངས་སུ་རྫོགས་པའི་གཞལ་ཡས་ཁང་གི་ནང་དུ་སོ་སོའི་ལྷ་གྲངས་དང་མཉམ་པའི་གདན་གྱི་སྟེང་དུ་གཙོ་འཁོར་ཐམས་ཅད་ཨོཾ་ཨཱཿཧཱུྃ་ལས་རྡོ་རྗེ་ཨོཾ་ཨཱཿཧཱུྃ་གིས་མཚན་པ་ལྷ་གྲངས་དང་མཉམ་པ་ཡོངས་སུ་གྱུར་པ་ལས། བཅོམ་ལྡན་འདས་རྡོ་རྗེ་སེམས་དཔའ་ཀྱཻ་རྡོ་རྗེ་སྐུ་མདོག་དཀར་པོ་ཞལ་བརྒྱད་ཕྱག་བཅུ་དྲུག་པ། ཞབས་བཞི་པ། ཕྱག་གཡས་བརྒྱད་རྡོ་རྗེ། གཡོན་བརྒྱད་དེས་ཡུ་བ་བྱས་པའི་དྲིལ་བུ་འཛིན་པ། ཡུམ་རྡོ་རྗེ་སྙེམས་མ་སྐུ་མདོག་དཀར་མོ་གྲི་ཐོད་འཛིན་པ་དང་མཉམ་པར་སྦྱོར་བ་རུས་པའི་རྒྱན་གྱིས་བརྒྱན་པའི་སྐུ་ཅན་དུ་གྱུར།
ཆོས་པུ་སྟི་དང་གཟུངས་དང་ཡིག་འབྲུ་རྣམས་རྨ་བྱས་བཏེགས་པའི་རིན་པོ་ཆེའི་ཁྲི་པདྨ་ཉི་མའི་གདན་གྱི་སྟེང་དུ་ཛྲིཾ་ལས་པདྨ་ཛྲིཾ་གིས་མཚན་པ་ལས་འོད་དཔག་མེད་ཀྱཻ་རྡོ་རྗེ་སྐུ་མདོག་དམར་པོ་ཞལ་བརྒྱད་ཕྱག་བཅུ་དྲུག་པ། ཞབས་བཞི་པ། ཕྱག་གཡས་བརྒྱད་ན་པདྨ། གཡོན་བརྒྱད་ན་དེས་ཡུ་བ་བྱས་པའི་དྲིལ་བུ་འཛིན་པ། ཡུམ་གོས་དཀར་མོ་དམར་མོ་གྲི་ཐོད་འཛིན་པ་དང་མཉམ་པར་སྦྱོར་བའི་སྐུ་ཅན་དུ་གྱུར། ཐུགས་མཆོད་རྟེན་གྱི་རིགས་རྣམས་པདྨ་དང་ཉི་མའི་གདན་ལ་བྷྲཱུྃ་ལས་འཁོར་ལོ་བྷྲཱུྃ་གྱིས་མཚན་པ་ལས་རྣམ་པར་སྣང་མཛད་ཀྱཻ་རྡོ་རྗེ་སྐུ་མདོག་དཀར་པོ་ཞལ་བརྒྱད་ཕྱག་བཅུ་དྲུག་པ། ཞབས་བཞི་པ། ཕྱག་གཡས་བརྒྱད་ན་འཁོར་ལོ་དང་། གཡོན་བརྒྱད་ན་དེས་ཡུ་བ་བྱས་པའི་དྲིལ་བུ་འཛིན་པ་ཡུམ་སངས་རྒྱས་སྤྱན་མ་དཀར་མོ་གྲི་ཐོད་འཛིན་པ་དང་མཉམ་པར་སྦྱོར་བའི་སྐུ་ཅན་དུ་གྱུར། དེ་འོད་དུ་ཞུ་བ་ལས་བྱུང་བའི་ཆོས་སྐུའི་མཆོད་རྟེན་ཚད་དང་མཚན་ཉིད་རྒྱན་ལ་སོགས་པ་ཡོངས་སུ་རྫོགས་པར་གྱུར་པའི་བུམ་པའི་ནང་དུ་པདྨ་དང་ཉི་མའི་གདན་ལྔའི་དབུས་ཀྱི་གདན་གྱི་སྟེང་དུ།
བྷྲཱུྃ་ལས་འཁོར་ལོ་བྷྲཱུྃ་གྱིས་མཚན་པ། དེ་ཡོངས་སུ་གྱུར་པ་ལས་རྣམ་པར་སྣང་མཛད་ཀྱཻ་རྡོ་རྗེ་སོགས་དང་། ཤར་དུ་ཧཱུྃ་ལས་རྡོ་རྗེ་ཧཱུྃ་གིས་མཚན་པ་ཡོངས་སུ་གྱུར་པ་ལས་མི་བསྐྱོད་པ་ཀྱཻ་རྡོ་རྗེ་སྐུ་མདོག་སྔོན་པོ་ཞལ་བརྒྱད་ཕྱག་བཅུ་དྲུག་པ། ཞབས་བཞི་པ། ཕྱག་གཡས་བརྒྱད་རྡོ་རྗེ། གཡོན་བརྒྱད་དེས་ཡུ་བ་བྱས་པའི་དྲིལ་བུ་འཛིན་པ། ཡུམ་མཱ་མ་ཀི་སྔོན་མོ་གྲི་ཐོད་འཛིན་པ་དང་མཉམ་པར་སྦྱོར་བ། ལྷོ་ཨཾ་ལས་རིན་པོ་ཆེ་ཨྃ་གིས་མཚན་པ་ཡོངས་སུ་གྱུར་པ་ལས། རིན་ཆེན་འབྱུང་ལྡན་ཀྱཻ་རྡོ་རྗེ་སྐུ་མདོག་སེར་པོ་ཞལ་བརྒྱད་ཕྱག་བཅུ་དྲུག་པ། ཞབས་བཞི་པ།
ཕྱག་གཡས་བརྒྱད་རིན་པོ་ཆེ། གཡོན་བརྒྱད་དེས་ཡུ་བ་བྱས་པའི་དྲིལ་བུ་འཛིན་པ། ཡུམ་རིན་ཆེན་སྒྲོལ་མ་སེར་མོ་གྲི་ཐོད་འཛིན་པ་དང་མཉམ་པར་སྦྱོར་བ། ནུབ་ཏུ་ཛྲིཾ་ལས་པདྨ་ཛྲིཾ་གྱིས་མཚན་པ་ཡོངས་སུ་གྱུར་པ་ལས། འོད་དཔག་མེད་ཀྱཻ་རྡོ་རྗེ་སྐུ་མདོག་དམར་པོ་ཞལ་བརྒྱད་ཕྱག་བཅུ་དྲུག་པ། ཞབས་བཞི་པ། ཕྱག་གཡས་བརྒྱད་པདྨ། གཡོན་བརྒྱད་དེས་ཡུ་བ་བྱས་པའི་དྲིལ་བུ་འཛིན་པ། ཡུམ་གོས་དཀར་མོ་གྲི་ཐོད་འཛིན་པ་དང་མཉམ་པར་སྦྱོར་བ། བྱང་དུ་ཁྃ་ལས་རལ་གྲི་ཁྃ་གྱིས་མཚན་པ་ཡོངས་སུ་གྱུར་པ་ལས།
དོན་ཡོད་གྲུབ་པ་ཀྱཻ་རྡོ་རྗེ་སྐུ་མདོག་ལྗང་ཁུ་ཞལ་བརྒྱད་ཕྱག་བཅུ་དྲུག་པ། ཞབས་བཞི་པ། ཕྱག་གཡས་བརྒྱད་རལ་གྲི། གཡོན་བརྒྱད་དེས་ཡུ་བ་བྱས་པའི་དྲིལ་བུ་འཛིན་པ། ཡུམ་དམ་ཚིག་སྒྲོལ་མ་ལྗང་ཁུ་གྲི་ཐོད་འཛིན་པ་དང་མཉམ་པར་སྦྱོར་བ། རིགས་ལྔ་ཐམས་ཅད་ཀྱང་རུས་པའི་རྒྱན་གྱིས་བརྒྱན་པའི་སྐུ་ཅན་དུ་གྱུར། ༈ །གུར་ཞལ་སོགས་ཐུན་མོང་མ་ཡིན་པའི་ཆོས་སྐྱོང་གི་སྐུ་རྣམས་ཧཱུྃ་ལས་རྡོ་རྗེ་ཧཱུྃ་གིས་མཚན་པ་ལས་མི་བསྐྱོད་པ་ཀྱཻ་རྡོ་རྗེ་སྐུ་མདོག་སྔོན་པོ་ཞལ་བརྒྱད་ཕྱག་བཅུ་དྲུག་པ། ཞབས་བཞི་པ། ཕྱག་གཡས་བརྒྱད་རྡོ་རྗེ། གཡོན་བརྒྱད་དེས་ཡུ་བ་བྱས་པའི་དྲིལ་བུ་འཛིན་པ།
ཡུམ་མཱ་མ་ཀི་སྔོན་མོ་གྲི་ཐོད་འཛིན་པ་དང་མཉམ་པར་སྦྱོར་བའི་སྐུ་ཅན་དུ་གྱུར། ༈ །གཙུག་ལག་ཁང་འདི་ཉིད་པདྨ་དང་ཉི་མའི་གདན་གྱི་སྟེང་དུ་བྷྲཱུྃ་ལས་འཁོར་ལོ་བྷྲཱུྃ་གྱིས་མཚན་པ་ཡོངས་སུ་གྱུར་པ་ལས། རྣམ་པར་སྣང་མཛད་ཀྱཻ་རྡོ་རྗེ་སྐུ་མདོག་དཀར་པོ་ཞལ་བརྒྱད་ཕྱག་བཅུ་དྲུག་པ། ཞབས་བཞི་པ། ཕྱག་གཡས་བརྒྱད་ན་འཁོར་ལོ་དང་། གཡོན་བརྒྱད་དེས་ཡུ་བ་བྱས་པའི་དྲིལ་བུ་འཛིན་པ། ཡུམ་སངས་རྒྱས་སྤྱན་མ་དཀར་མོ་གྲི་ཐོད་འཛིན་པ་དང་མཉམ་པར་སྦྱོར་བའི་སྐུ་ཅན་དུ་གྱུར། དེ་ཞུ་བ་ལས་བྱུང་བའི་གཙུག་ལག་ཁང་ཚད་དང་མཚན་ཉིད་ཐམས་ཅད་ཡོངས་སུ་རྫོགས་པར་གྱུར་པའི་ནང་དུ་པདྨ་དང་ཉི་མའི་གདན་ལྔའི་དབུས་ཀྱི་གདན་གྱི་སྟེང་དུ་བྷྲཱུྃ་ལས་འཁོར་ལོ་བྷྲཱུྃ་གྱིས་མཚན་པ་ལས་རྣམ་པར་སྣང་མཛད་ཀྱཻ་རྡོ་རྗེ་སོགས་དང་། ཤར་དུ་ཧཱུྃ་ལས་རྡོ་རྗེ་ཧཱུྃ་གིས་མཚན་པ་ཡོངས་སུ་གྱུར་པ་ལས་མི་བསྐྱོད་པ་ཀྱཻ་རྡོ་རྗེ་སྐུ་མདོག་སྔོན་པོ་ཞལ་བརྒྱད་ཕྱག་བཅུ་དྲུག་པ་སོགས། མཆོད་རྟེན་གྱི་སྐབས་སྒྲ་ཇི་བཞིན་ལ་ཅུང་ཟད་མི་འདྲ་བ་ནི་རིགས་ལྔ་ཐམས་ཅད་ཀྱང་རུས་པའི་རྒྱན་གྱིས་བརྒྱན་པའི་སྐུ་ཅན་དུ་གྱུར་པའི་བྱང་ཤར་དུ་གུར་གྱི་མགོན་པོ་ལྷ་བརྒྱད།
ཞིང་སྐྱོང་གདོང་བཞི་པ་སོགས་ཆོས་སྐྱོང་སྲུང་མའི་ཚོགས་རྣམས་དང་། ཤར་ལྷོར་རྣམ་ཐོས་སྲས་ཛམྦྷ་ལ་ནོར་རྒྱུན་མ་དམར་པོ་སྐོར་གསུམ་དབྱུག་གུ་མ་མཆེད་གསུམ་སོགས་ནོར་ལྷའི་ཚོགས་རྣམས་གསལ་བར་བཞུགས་་་་་་གཙུག་ལག་ཁང་ལ་གཞན་བསྐྱེད་ཆོག་མཆོད་རྟེན་བཞིན་ལས། ལྷག་པར་ཆོས་སྐྱོང་དང་ནོར་ལྷ་འདི་བཞིན་བསྐྱེད་དགོས་པར། རྡོ་རྗེ་འཆང་ཀུན་དགའ་བཟང་པོའི་དངོས་སློབ་ཆོས་རྗེ་ཤེས་རབ་རྒྱ་མཚོ་བས་མཛད་པའི་རབ་གནས་ཀྱི་ཕྱག་ལེན་དང་། བཤད་པའི་ཟིན་བྲིས་མཐོང་བ་རྣམ་གྲོལ་ཅེས་བྱ་བར་གསུངས་ཤིང་དེ་དང་མཐུན་པ་ཡང་རྗེ་རྡོ་རྗེ་འཆང་གི་རབ་གནས་དོན་གསལ་ལ་བཤད་པ་རྒྱས་པ་གནང་སྐབས། སྡོམ་བརྩོན་དཔལ་གྱི་ཡེ་ཤེས་ཀྱིས་ཟིན་བྲིས་སུ་མཛད་པའི་རབ་གནས་ཀྱི་རྣམ་བཤད་མིག་ཐུར་གསལ་བྱེད་སྒྲོན་མེ་ཞེས་བྱ་བ་ལས་ཀྱང་འབྱུང་བས་འདི་ལ་དགོས་ཆེད་ཁྱད་པར་ཅན་ཡོད་པར་རྟོགས་པས་མ་ཆད་པ་གལ་ཆེའོ། ། པ་ལ་སངས་རྒྱས་དང་བྱང་ཆུབ་སེམས་དཔའ་བསམ་གྱིས་མི་ཁྱབ་པས་བསྐོར་བ་དང་བཅས་པར་གྱུར། ལྷ་དེ་ཐམས་ཅད་ཀྱི་དཔྲལ་བར་ཟླ་བའི་སྟེང་དུ་ཨོཾ་དཀར་པོ། མགྲིན་པར་པདྨའི་སྟེང་དུ་ཨཱཿདམར་པོ། ཐུགས་ཀར་ཉི་མའི་སྟེང་དུ་ཧཱུྃ་སྔོན་པོ་སོགས་གཞུང་བཞིན་བྱའོ། །
ཞལ་བསྒྱུར་གྱི་སྐབས་སུ། བླ་མ་ཡི་དམ་དཀྱིལ་འཁོར་གྱི་འཁོར་ལོའི་ལྷ་ཚོགས་ཆོས་སྐྱོང་ནོར་ལྷ་སོགས། རྡོ་རྗེ་འཆང་རྡོ་རྗེ་སེམས་དཔའ་ཀྱཻ་རྡོ་རྗེ་བསྐྱེད་པ་རྣམས་འོད་དུ་ཞུ། བླ་མ་ཡི་དམ་དཀྱིལ་འཁོར་གྱི་ལྷ་ཚོགས་ཆོས་སྐྱོང་ནོར་ལྷ་ལ་སོགས་པ་སོ་སོའི་སྐུའི་རྣམ་པ་ཇི་ལྟ་བ་བཞིན་དུ་གྱུར། གུར་ཞལ་སོགས་མི་བསྐྱོད་པ་ཀྱཻ་རྡོ་རྗེར་བསྐྱེད་པ་རྣམས་འོད་དུ་ཞུ། ཆོས་སྲུང་དེ་དང་དེའི་སྐུའི་རྣམ་པ་ཇི་ལྟ་བ་བཞིན་དུ་གྱུར། ཆོས་པུ་སྟི་སོགས་ཡིག་འབྲུའི་ཚོགས་འོད་དཔག་མེད་ཀྱཻ་རྡོ་རྗེར་བསྐྱེད་པ་རྣམས་འོད་དུ་ཞུ། ལུང་རྟོགས་ཀྱི་བདག་ཉིད་ཆོས་དཀོན་མཆོག་དབྱངས་གསལ་གྱི་ཡི་གེ་ཨ་ལྀ་ཀ་ལི་རྣམས་གླེགས་བམ་སོགས་ཀྱི་གཟུགས་ཇི་ལྟ་བ་བཞིན་དུ་གྱུར། ཅེས་བརྗོད། གཞན་ཞལ་བསྒྱུར་མི་དགོས་པ་རྣམས་ལ་གང་ཡང་བརྗོད་མི་དགོས་པ་ལགས།
འདི་དག་གི་མཐའ་དཔྱོད་རྒྱས་པར་ནི་རབ་གནས་དོན་གསལ་གྱི་དགོངས་དོན་རྣམས་ཞིབ་ཏུ་བཤད་པའི་ལེགས་བཤད་རྣམས་ཕྱོགས་གཅིག་ཏུ་བསྡུས་པ་ཁོ་བོས་བྱས་པའི་རབ་གནས་ཀྱི་རྣམ་བཤད་རིན་པོ་ཆེའི་གཏེར་མཛོད་ཅེས་བྱ་བ། རབ་གནས་ཀྱི་ཕྱོགས་ལ་མཁས་པར་འདོད་ན་མེད་ཐབས་མེད་པའི་ཡིག་ཆ་ཞིག་ཡོད་པས་དེར་བལྟ་བར་བྱའོ། ། སྐབས་འདིར་འཕྲོས་དོན་ཅུང་ཟད་ཅིག་བརྗོད་ན། འགྲན་ཟླ་དང་བྲལ་བའི་སྐྱེས་ཆེན་སྔགས་འཆང་ཆོས་ཀྱི་རྒྱལ་པོས་མཛད་པའི་རབ་གནས་དངོས་གྲུབ་འབྱུང་བ་ལས། རབ་གནས་ཀྱི་ཆོ་ག་ལ་རྒྱས་འབྲིང་བསྡུས་གསུམ་གསུངས་པའི། དང་པོ་རྒྱས་པ་ལ་ནུབ་གསུམ་ལ་དཀྱིལ་འཁོར་དང་འབྲེལ་བའི་ལུགས་དང་། དཀྱིལ་འཁོར་དང་མ་འབྲེལ་བ་ནུབ་གཉིས་མའི་ལུགས་དང་གཉིས་སུ་གསུངས་པའི། ཕྱི་མ་ནུབ་གཉིས་མའི་ལུགས་ཀྱི་ཆོ་གའི་རྣམ་གཞག་རྣམས་གསུངས་པའི་རྗེས་སུ། དིང་སང་ནུབ་གཉིས་མའི་ཕྱག་ལེན་འདི་ཅུང་མི་དར་བ་འདུག་པས་མ་གོ་བའི་གཏམ་མ་སྨྲ་ཤིག དོན་གསལ་ལ་ཞིབ་ཏུ་གཟིགས་ན་བཀྲ་ཤིས་པའི་ཡན་ལག་ཏུ་འགྱུར་ཞིང་།
ཕྱག་ལེན་བདེ་བས་ཐམས་ཅད་དགྱེས་པའི་རྒྱུར་འགྱུར་རོ། ། རབ་གནས་ནུབ་གཉིས་མ་འདི་ནུབ་གསུམ་མའི་ཆོ་ག་དང་བསྲེས་ནས་གསུངས་ཤིང་། གོང་མའི་གསུང་རབ་རྡོ་རྗེའི་ཚིག་ཡིན་པས། རང་གི་དད་པ་དང་བླ་མའི་བྱིན་རླབས་ཀྱིས་གོ་བ་མ་གཏོགས་ཀུན་གྱིས་གོ་བར་མ་ངེས་སོ། ། ཞེས་གསུངས་པ་ལ་ཆོས་རྗེ་ངོར་པ་དཀོན་མཆོག་དཔལ་ལྡན་གྱིས། ཟུར་ཟ་བའི་ཚུལ་གྱིས་ཁོ་རང་གིས་མཛད་པའི་ཀྱཻ་རྡོར་རྣམ་བཤད་དུ། མཆོད་པ་དང་གཏོར་མ་བྱ་བར་སྒྲུབ་ཐབས་མཚོ་སྐྱེས་ལས་གསུངས། རྗེ་བཙུན་ས་སྐྱ་པ་ཡབ་སྲས་དང་། དེའི་བརྒྱུད་པ་འཛིན་པ་རྣམས་མཎྜལ་མཆོད་ཆོག་རྒྱས་པ་མཛད་པ་ལ་མཎྜལ་བསྒྲུབ་མཆོད་ཅེས་ཀྱང་བྱ། ཐུན་མཚམས་ཀྱི་བྱ་བ་ཞེས་ཀྱང་བྱ།
མཆོད་གཏོར་གྱི་རྣལ་འབྱོར་ཞེས་ཀྱང་བྱ། ཕྱི་རོལ་ཚོགས་བསོག་གི་རྣལ་འབྱོར་ཞེས་ཀྱང་བྱའོ། ། ཆེ་བཙུན་ཁ་ཅིག་ཆོ་ག་འདི་ལ་བརྟེན་པའི་རྟེན་ལ་རབ་གནས་རྒྱས་འབྲིང་གཉིས་བྱེད་པའི་ཕྱག་ལེན་དང་། གྲུབ་མཐའ་གསར་པ་འདུག་ནའང་། རྗེ་གོང་མ་རྣམས་མི་མཛད་ཅིང་མ་གསུངས་པས་རྟོག་དཔྱོད་དང་ལྡན་པ་རྣམས་ཀྱིས་ཞིབ་ལེན་མཛད་འཚལ། ཞེས་བྲིས་པར་སྣང་ངོ་། ། དེའི་དོགས་པ་སེལ་བར་བྱེད་པ་ལ་སྔགས་འཆང་བླ་མའི་དགོངས་པ་འདི་ཉིད་ལ། གནོད་བྱེད་ཚད་ལྡན་མེད་པར་བསྟན་པ་དང་། སྒྲུབ་བྱེད་རྣམ་དག་ཡོད་པར་བསྟན་པ་གཉིས་ལས། དང་པོ་ལ།
ཚད་ལྡན་ལུང་གི་གནོད་བྱེད་མེད་པ་དང་། ཡང་དག་རིག་པས་གནོད་བྱེད་མེད་པའོ། ། གཉིས་པ་སྒྲུབ་བྱེད་རྣམ་དག་ཡོད་པར་བསྟན་པ་ལ་ལུགས་འདི་རྩོད་མེད་ཕྱག་ལེན་གཞན་ལས་བཤད་ཚུལ་བསྟན་པ་དང་། དེ་ཉིད་དམིགས་བསལ་གྱི་རབ་གནས་ལ་སྦྱོར་མི་རུང་བ་ཚད་ལྡན་ལུང་རིགས་གང་གིས་ཀྱང་བསྒྲུབ་མི་ནུས་པ་བསྟན་པ་དང་། བཀའི་དགོངས་པ་རང་དབང་དུ་འགྲེལ་ནུས་པའི་གྲུབ་པའི་སྐྱེས་བུ་ལ་གང་ཟག་སོ་སྐྱེར་བཟུང་བ་དམ་པའི་སྤྱོད་ཚུལ་མ་ཡིན་པར་བསྟན་པ་དང་། ས་སྐྱ་པའི་མན་ངག་ཟབ་དགུ་སྙན་རྒྱུད་དུ་བཞུགས་པ་གཞན་ཐམས་ཅད་ལ་ཡང་སོམ་ཉི་ཟ་བར་ཁས་ལེན་དགོས་པར་བསྟན་པ་སོགས་ཅུང་ཟད་སྤྲོ་བར་འདོད་ཀྱང་། འདིར་ཡི་གེས་འཇིགས་ནས་མ་བྲིས་ལ། རྒྱས་པར་ལོགས་སུ་འཆད་པར་སྤྲོ་ཞིང་། སྔགས་འཆང་བླ་མ་སྤྲུལ་པའི་སྐུ་དེ་ཉིད་ཀྱི་རྗེས་འཇུག་རྣམ་དཔྱོད་དང་ལྡན་པ་གཞན་དག་གིས་ཀྱང་སྨྲ་བར་མི་རིགས་སོ། ། ཧཻ།
དེ་སྐད་འདི་ནི་དཔྱོད་ལྡན་གཟུར་གནས་ཀྱི། ། འགྲོ་ཀུན་དགའ་བའི་བློ་གྲོས་བཞིན་དྭངས་པ། ། སྐལ་བཟང་བསོད་ནམས་ཅན་ཡིད་འཕྲོག་པ་དེས། ། ལེགས་བཤད་མིག་འཛུམ་སྦྲང་རྩི་སྤེལ་ཕྱིར་བཀོད། ། ཅེས་པ་འདི་ཡང་ས་སྐྱ་པ་ཤཱཀྱའི་དགེ་བསྙེན་ཐེག་པ་མཆོག་གི་རྣལ་འབྱོར་པ་སྔགས་འཆང་ངག་དབང་ཀུན་དགའ་བསོད་ནམས་ཀྱིས་བྲིས་པ་དགེ་ལེགས་འཕེལ། ཡང་སྨྲས་པ། མཎྜལ་སྒྲུབ་མཆོད་དང་འབྲེལ་བའི་ཉིན་གཉིས་པའི་སྟ་གོན་གྱི་སྐབས་སུ་མདུན་བསྐྱེད་དང་འབྲེལ་བའི་གཏོར་བསྔོ་བྱེད་དགོས་པར་འདྲ་བ་ཞིག་གོང་ཉིན་གསུམ་མ་ལ་ཁ་འཕངས་གནང་བ་ལས་ཐོན་ཡོད་ཀྱང་། ཉིན་གཉིས་མའི་རབ་གནས་སྟ་གོན་གྱི་སྐབས་སུ་མདུན་བསྐྱེད་གང་ཡང་མེད་པ་ནས། དེའི་སྔ་དྲོ་མདུན་བསྐྱེད་དང་འབྲེལ་བའི་གཏོར་བསྔོ་དགོས་རྒྱུ་མིན་པར་སྣང་ཞིང་། དེ་བཞིན་ཆོ་ག་འབྲིང་པོའི་སྐབས་སུ་ཡང་དེ་དང་འདྲ་བས་ཆོག་པར་སེམས་ལ།
རབ་གནས་དངོས་གཞིའི་གསོལ་གདབ་གང་འདི་མའི་སྐབས་སུ། སངས་རྒྱས་བཅོམ་ལྡན་འདས་འདི་རབ་ཏུ་གནས་པར་བགྱིའོ་ཞེས་པ་ཡོད་ཀྱང་། རབ་གནས་ཀྱི་བཤད་པ་རྣམས་སུ་ལོ་རྒྱུས་དང་བཅས་ཏེ། འདི་རྣམས་ཀྱིའམ། ཡང་ན་འདི་དག་གི་རབ་ཏུ་གནས་པར་བགྱིའོ་ཞེས་མང་ཚིག་བརྗོད་དགོས་པར་གསུངས་ཤིང་། སྔགས་འཆང་ཆེན་པོའི་ཕྱག་དཔེ་དངོས་ལས་ཀྱང་འདིའི་སྐབས་སུ་བྲིས་བསུབ་མཛད་དེ། འདི་དག་གི་ཞེས་བསྒྱུར་བ་གནང་འདུག་པས། རྗེས་འཇུག་བློ་ལྡན་རྣམས་ཀྱིས་དགོངས་འཚལ། ཀལྱཱ་ན་ཝརྡྷནྟུ། མངྒ་ལཾ།། །།
༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།། PAGE * MERGEFORMAT 4 ཨ་མྱེས་ཞབས། རྟེན་སྐྱེད་ཀྱི་ཡི་གེ་མ་རིག་མུན་སེལ། PAGE * MERGEFORMAT 5
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
