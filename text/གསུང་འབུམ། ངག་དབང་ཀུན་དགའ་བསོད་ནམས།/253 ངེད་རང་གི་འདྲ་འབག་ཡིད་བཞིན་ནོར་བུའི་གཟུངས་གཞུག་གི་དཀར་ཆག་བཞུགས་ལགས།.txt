གསུང་འབུམ། ངག་དབང་ཀུན་དགའ་བསོད་ནམས།
པོད ༢༥༣
ངེད་རང་གི་འདྲ་འབག་ཡིད་བཞིན་ནོར་བུའི་གཟུངས་གཞུག་གི་དཀར་ཆག་བཞུགས་ལགས།
༄༅། །ངེད་རང་གི་འདྲ་འབག་ཡིད་བཞིན་ནོར་བུའི་གཟུངས་གཞུག་གི་དཀར་ཆག་བཞུགས་ལགས།། ཨོཾ་སྭསྟི་སིདྡྷཾ། རྒྱལ་བ་ཞེས་པ་ཤིང་ཕོ་རྟ་ལོ་ཟླ་བ་བཞི་པའི་ཡར་ཚེས་ལ། ངེད་རང་གི་འདྲ་འབག་ཡིད་བཞིན་ནོར་བུ་གསར་དུ་བཞེངས་པའི་གཟུངས་བཞུགས་པ་ལ། ཐོག་མར། དབུ་གཟུངས། བར་གཟུངས། པད་གཟུངས། གནོད་སྦྱིན་འཁོར་ལོ་སོགས་ཆ་ཚང་ཞིང་བཞུགས་ཆེ་བ། བསྟན་པའི་སྦྱིན་བདག་རྣམ་རྒྱལ་རབ་བརྟན་པས་བཞེངས་པའི་སྔགས་འཆང་ཆོས་ཀྱི་རྒྱལ་པོའི་སྐུ་བརྙན་སྔགས་འཆང་ཉིད་ཀྱི་ཕྱག་ནས་བརྒྱ་ཚར་ཞུགས་པའི་བྱིན་རླབས་ཀྱི་གཟི་འོད་འབར་བ།
རྗེ་བཙུན་གོང་མའི་དམ་རྫས་ཀུན་འདུས་ཕོན་ཆེ་བ། སྔགས་འཆང་ཡབ་སྲས་གསུམ་གྱི་དམ་རྫས་སྟོང་རྡོ། བརྒྱ་རྡོ། བཅུ་རྡོ་སོགས་དང་། སྔགས་འཆང་ངག་དབང་ཀུན་དགའ་དབང་རྒྱལ་གྱི་འབུམ་རྡོ། ངེད་རང་གི་དམ་རྫས་རིལ་བུའི་བསྒྲུབ་པ་ཚར་བཅུ་གཅིག་པའི་དུས་ཀྱི་འབུམ་རྡོ་སོགས་དང་། གཞན་ཡང་རྡོ་རྗེ་འཆང་ཀུན་དགའ་བཟང་པོ། ཡོངས་འཛིན་དཀོན་མཆོག་འཕེལ་བ། རྗེ་དཀོན་མཆོག་ལྷུན་གྲུབ། རྗེ་ལྷ་མཆོག་སེངྒེ་།
ཚར་པ་ཆོས་རྗེ། རྗེ་བསོད་ནམས་ཆོས་འཕེལ་སོགས་བླ་མ་གོང་མའི་གདུང་ཚ་ཕོན་ཆེ་བ། རྗེ་བཙུན་གོང་མ་ལྔའི་སྐུ་ཐང་སྤར་མ་བྱིན་རླབས་ཅན། གྲུབ་མཆོག་བསོད་ནམས་དབང་པོ་དང་། ཡབ་རྗེ་ཆོས་ཀྱི་རྒྱལ་པོ་ལ་ལམ་འབྲས་བླ་མ་བརྒྱུད་པས་བསྐོར་བ་རྗེ་དེ་གཉིས་རང་གི་ཕྱག་ནས་མའི་བྲིས་ཐང་བྱིན་རླབས་ཀྱི་གཟི་འོད་འབར་བ། ཡང་སྔགས་འཆང་ཆོས་ཀྱི་རྒྱལ་པོ། གྲུབ་མཆོག་བསོད་ནམས་དབང་པོ། ཡབ་རྗེ་ཆོས་ཀྱི་རྒྱལ་པོ། མཁན་ཆེན་ངག་དབང་ཆོས་གྲགས་རྣམས་ཀྱི་གསུང་ཤོག་ཕྱག་བྲིས་མ་ས་བྲེ་གང་ལྷག་ཙམ། ཚེའི་རིག་འཛིན་བརྙེས་པ་རྗེ་ནགས་དགོན་པ་སྦྱིན་པ་གྲགས་པའི་སྐུ་གཟན་བུབ་མ་ཉམས་པ་སོགས་བྱིན་རླབས་ཀྱིས་ཕྱུར་བུར་གཏམས་པ་ལ་ངེད་རང་གིས་རབ་གནས་ཤིས་བརྗོད་རྒྱས་པ་སྨིན་གྲུབ་ཏུ་བགྱིས་ཏེ།
བྱང་ཕྱོགས་ནོར་འཛིན་གྱི་ཁྱོན་ན་འཁོད་པའི་སྐྱེ་དགུ་མཐའ་དག་གི་མཆོད་ཡུལ་མཚུངས་པ་མེད་པ་མུས་རྟ་མོ་གླིང་ཁ་བདེ་བ་ཅན་གྱི་གཙུག་ལག་ཁང་དུ་ལྷ་མིའི་བསོད་ནམས་ཀྱི་ཞིང་དམ་པར་བཞུགས་སུ་གསོལ་བ་འདི་འཕྲལ་དང་ཡུན་དུ་དགེ་ལེགས་སུ་གྱུར་ཅིག བདག་གི་དུས་གསུམ་དགེ་བ་འདི་ཡི་མཐུས། ། བདག་ཅག་དཔོན་སློབ་དུས་འདིར་ཚེ་རིང་ཞིང་། ། བསམ་དོན་ཀུན་འགྲུབ་བསྟན་པ་རྒྱས་པ་དང་། ། ཕྱི་མ་བདེ་བ་ཅན་དུ་སྐྱེ་བར་ཤོག ། དེ་དེ་བཞིན་དུ་གྱུར་ཅིག དེ་ལས་གཞན་དུ་ནམ་ཡང་མ་གྱུར་ཅིག སརྦ་མངྒ་ལཾ།། །། ༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།། PAGE * MERGEFORMAT 2 ཨ་མྱེས་ཞབས།
ངེད་རང་གི་འདྲ་འབག་ཡིད་བཞིན་ནོར་བུའི་གཟུངས་གཞུག་གི་དཀར་ཆག PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
