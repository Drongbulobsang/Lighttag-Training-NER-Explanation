གསུང་འབུམ། ངག་དབང་ཀུན་དགའ་བསོད་ནམས།
པོད ༡༡༠
དཔལ་གཤིན་རྗེ་གཤེད་དམར་པོའི་སྤྲོས་མེད་ཟབ་མོའི་ཁྲིད་ཀྱི་བླ་མ་བརྒྱུད་པ་རྣམས་ལ་གསོལ་བ་འདེབས་པ།
༄༅། །དཔལ་གཤིན་རྗེ་གཤེད་དམར་པོའི་སྤྲོས་མེད་ཟབ་མོའི་ཁྲིད་ཀྱི་བླ་མ་བརྒྱུད་པ་རྣམས་ལ་གསོལ་བ་འདེབས་པ་ལམ་རིམ་གྱི་སྨོན་ལམ་དང་བཅས་པ་དངོས་གྲུབ་བསམ་འཕེལ་ཞེས་བྱ་བ་བཞུགས་སོ།། ན་མོ་གུ་རུ་བཛྲ་དྷ་ར་བུདྡྷ་དྷྭ་ཛ་ཡེ། བླ་མ་དང་གཤིན་རྗེ་གཤེད་གཉིས་སུ་མེད་པ་ལ་གུས་པས་ཕྱག་འཚལ་ལོ། ། རྒྱལ་བ་ཀུན་གྱི་ཡེ་ཤེས་གཅིག་བསྡུས་ནས། ། རྒྱལ་སྲས་གཞོན་ནུའི་ཚུལ་འཛིན་འཇམ་པའི་དབྱངས། ། མ་རུང་འདུལ་ཕྱིར་ཁྲོ་བོའི་སྐུར་བསྟན་པ། ། དཔལ་ལྡན་གཤིན་རྗེའི་གཤེད་ལ་གསོལ་བ་འདེབས། ། ཤེས་བྱ་ཀུན་གཟིགས་ཤིང་རྟའི་སྲོལ་འབྱེད་ཅིང་། ། རྨད་བྱུང་ཟབ་མོའི་ལམ་གྱིས་ཐུགས་གྲོལ་ནས། ། ཕྱོགས་ལས་རྣམ་རྒྱལ་སྤྱོད་པས་ས་དྲུག་བརྙེས། །
གྲུབ་ཆེན་བིརྺ་པ་ལ༞ ཀོ་མཁན་རིགས་ལས་གྲུབ་པའི་རྗེས་འབྲངས་ཏེ། ། བརྩོན་འགྲུས་མཆོག་གིས་རབ་དགའི་སར་བཞུགས་ནས། ། ཤར་ཕྱོགས་རྒྱལ་པོ་བདེན་པའི་ལམ་ལ་བཀོད། ། ཊོམྦྷི་ཧེ་རུ་ཀ་ལ༞ དགེ་སློང་ལུས་ལ་མ་ཧེའི་ཞལ་ལྡན་པ། ། བྱིན་རླབས་སྟོབས་ཀྱིས་མྱོས་བྱེད་འོ་མར་བསྒྱུར། ། ཆོས་དབྱིངས་བདེན་པ་གཟིགས་པའི་བརྟུལ་ཞུགས་ཅན། ། སློབ་དཔོན་དཔལ་འཛིན་ཞབས་ལ༞ བློ་གྲོས་ཟབ་མོས་ཤེས་བྱའི་དེ་ཉིད་མཁྱེན། ། ལྷག་པར་གཞན་ལ་བརྩེ་བའི་ཐུགས་རྗེ་ཡིས། ། དཔག་མེད་སྐྱེ་དགུ་སྨིན་མཛད་ནུས་པར་ལྡན། ། བློ་བཟང་སྙིང་པོའི་ཞབས་ལ༞ ཕྱི་ནང་རིག་པའི་གནས་ཀུན་ལེགས་སྦྱངས་ནས། །
ངེས་དོན་རྡོ་རྗེའི་རྣལ་འབྱོར་གོམས་པའི་མཐུས། ། སྣང་གྲགས་སྒྱུ་མར་གཟིགས་པའི་པཎྜི་ཏ། ། དརྤཎ་ཨ་ཙརྻ་ལ༞ དྲི་མེད་ཤེས་རབ་སྤྱན་གྱིས་ཆོས་རྣམས་ཀུན། ། ལེགས་པར་རྟོགས་ནས་གངས་རིའི་ལྗོངས་དག་ཏུ། ། གདམས་པ་རིན་ཆེན་རྒྱས་མཛད་ལོ་ཙཱ་བ། ། མཚུངས་མེད་བློ་སྟོན་ཞབས་ལ༞ དེ་སྲས་བྱིན་རླབས་ཆུ་བོ་ཀུན་འདུས་ཤིང་། ། ཕུལ་བྱུང་བསྐྱེད་རྫོགས་ནོར་བུས་ཡོངས་སུ་གང་། ། བྱང་ཆུབ་སེམས་ཀྱི་ཉལ་འགྲོའི་བསྟི་གནས་མཆོག ། འགྲོ་མགོན་ས་པའི་ཞབས་ལ༞ རབ་འབྱམས་གཞུང་གི་དེ་ཉིད་ལེགས་དགོངས་ནས། ། མཐའ་ཡས་འགྲོ་བའི་མི་ཤེས་མུན་པ་རྣམས། །
མཁྱེན་པའི་ཚ་ཟེར་འོད་ཀྱིས་སེལ་མཛད་པ། ། མཆོག་ལྡན་ལེགས་པའི་བློ་ལ༞ སྒྲ་ཚད་རིག་པའི་ལུས་ཀྱི་སྟོབས་རྒྱས་ཤིང་། ། མང་ཐོས་རལ་པའི་ཁུར་གྱིས་རྣམ་པར་བརྗིད། ། ཡང་དག་རྟོགས་པའི་ང་རོ་ཆེར་སྒྲོགས་པ། ། དཔལ་ལྡན་སེང་གེའི་ཞབས་ལ༞ རྒྱལ་བའི་བཀའ་དང་དྲི་མེད་དགོངས་འགྲེལ་རྣམས། ། ལེགས་པར་རྟོགས་ནས་གཞན་ལ་འཆད་མཁས་པ། ། ས་གསུམ་སྨྲ་བའི་དབང་ཕྱུག་རིན་ཆེན་གྲུབ། ། བུ་སྟོན་རིན་པོ་ཆེ་ལ༞ མཁྱེན་རབ་འཆི་མེད་ལམ་གྱི་ནོར་བུ་ནི། ། ནམ་ཡང་ཐུགས་རྗེའི་མཁའ་ལ་རྟག་ཏུ་འཆར། ། འཕྲིན་ལས་རྒྱ་མཚོའི་གོས་ཅན་གསལ་མཛད་པ། །
བསོད་ནམས་རྒྱལ་མཚན་ཞབས་ལ༞ འགྲོ་བ་ཀུན་ལ་བུ་གཅིག་ལྟར་བརྩེ་བས། ། དགའ་བཞིའི་ཉམས་ལྡན་འཛུམ་མདངས་གསལ་བའི་སྐུ། ། བཀྲ་ཤིས་བདེ་ལེགས་མ་ལུས་སྩོལ་མཛད་པའི། ། ཐེག་ཆེན་ཆོས་ཀྱི་རྗེ་ལ༞ འཇམ་དབྱངས་སྒྱུ་འཕྲུལ་དྲ་བའི་ཟློས་གར་མཁན། ། ནམ་མཁའ་ལྟར་ཡངས་མཁྱེན་པས་གཞན་ཡིད་འཕྲོག ། བསྟན་པའི་རྒྱལ་མཚན་འཛིན་པའི་གྲུབ་དབང་རྗེ། ། མཁོན་སྟོན་འཇམ་དབྱངས་ཆེ་ལ༞ ཤཱཀྱའི་གསུང་རབ་རིན་ཆེན་ཁྲིར་བཀོད་ནས། ། ངེས་དོན་རང་རིག་འོད་གསལ་རྡོ་རྗེ་ཡིས། ། ལོག་རྟོག་ལྷ་མིན་ཕྱོགས་ལས་རྣམ་རྒྱལ་བའི། ། ཆོས་ཀྱི་རྒྱལ་པོའི་ཞབས་ལ༞ ཟབ་གསལ་ཡེ་ཤེས་ནོར་བུའི་ཏོག་ལྡན་ཞིང་། །
བསླབ་གསུམ་ངུར་སྨྲིག་གོས་བཟང་གྱིས་བཀླུབས་པའི། ། རྣམ་འདྲེན་བསྟན་པའི་རྒྱལ་མཚན་ལེགས་འཛིན་པ། ། ཆོས་རྗེ་ཤར་པའི་ཞབས་ལ༞ ཐུབ་དབང་བསྟན་པའི་དཔལ་ལ་དབང་བསྒྱུར་ཞིང་། ། མདོ་རྒྱུད་རྒྱ་མཚོའི་གླིང་ལ་དབང་འབྱོར་པ། ། སྙིགས་དུས་བསྟན་པའི་སྒྲོན་མེ་རྡོ་རྗེ་འཆང་། ། ཀུན་དགའ་བཟང་པོའི་ཞབས་ལ༞ ངེས་འབྱུང་དཔག་བསམ་ལྗོན་པའི་རྩ་བ་བརྟན། ། བྱམས་དང་སྙིང་རྗེའི་ལོ་འདབ་ཆེར་རྒྱས་ཏེ། ། བྱང་ཆུབ་སེམས་ཀྱི་འབྲས་བུས་རྣམ་སྤུད་པའི། ། སེམས་དཔའ་ཆེན་པོའི་ཞབས་ལ༞ ཚད་མེད་རིན་ཆེན་སྣ་བཞིའི་བ་གམ་མཛེས། ། འཆད་རྩོད་རྩོམ་པའི་རྡོ་རྗེའི་ཁོར་ཡུག་ཅན། །
སྐལ་བཟང་གདུལ་བྱ་གསེར་རིའི་དབུས་ན་བརྗིད། ། བདག་ཆེན་་་་་་བློ་གྲོས་རྒྱལ་མཚན། ཆོས་རྗེའི་ཞབས་ལ༞ རྣམ་མང་ཐོས་པའི་ཤར་གྱི་ས་འཛིན་རྩེར། ། བསམ་བྱུང་རིག་པའི་འོད་གཟུགས་དཀྱིལ་འཁོར་ནི། ། ཏིང་འཛིན་བསྒོམ་པའི་བསིལ་ཟེར་དྲ་བ་ཅན། ། ཀུན་སྤངས་ཆོས་རྗེའི་ཞབས་ལ༞ ས་སྐྱའི་རྗེ་བཙུན་སྙན་བརྒྱུད་བྱེ་བ་བརྒྱ། ། གང་གི་རྣམ་དཔྱོད་བློ་ཡིས་ལེགས་བཟུང་ནས། ། སྙིགས་མའི་དུས་ཀྱི་བསྡུད་མཛད་རྡོ་རྗེ་འཛིན། ། བློ་གསལ་རྒྱ་མཚོའི་ཞབས་ལ༞ མདོ་སྔགས་རྒྱ་མཚོའི་གཞུང་ལུགས་ཆུ་ཕྲན་སྟོང་། ། སྐྱེས་སྟོབས་བློ་གྲོས་རྒྱ་མཚོར་རོ་གཅིག་པའི། །
གང་བློ་འཇམ་པའི་རྡོ་རྗེས་ཉེར་བཟུང་བ། ། ཀླུ་སྒྲུབ་རྒྱ་མཚོའི་ཞབས་ལ༞ ། ཐོས་བསམ་བྱ་བས་ཤེས་བྱ་ཀུན་མཁྱེན་ཞིང་། ། གཅིག་ཏུ་བསྒོམས་པས་ཏིང་འཛིན་བརྟན་པ་ཐོབ། ། འཆད་རྩོད་རྩོམ་པས་ཐུབ་པའི་རྒྱལ་ས་འཛིན། ། ངག་དབང་ཆོས་གྲགས་ཞབས་ལ༞ ། དེ་ལྟར་རྩ་བརྒྱུད་བླ་མའི་ཚོགས་རྣམས་ལ། ། གསོལ་བ་བཏབ་པས་གཤིན་རྗེ་གཤེད་དཔལ་གྱི། ། སྤྲོས་མེད་ཟབ་མོའི་ལམ་གྱི་རིམ་པ་རྣམས། ། ཇི་བཞིན་རྒྱུད་ལ་འབྱོར་བར་བྱིན་གྱིས་རློབས། །
གནས་ཁང་དག་པའི་གཞལ་མེད་ཁང་གི་དབུས། ། རིན་ཆེན་ཁྲི་སྟེང་བླ་མ་རྡོ་རྗེ་འཆང་། ། བརྒྱུད་པ་དང་བཅས་མདུན་དུ་ཡི་དམ་ལྷ། ། གཡས་སུ་སངས་རྒྱས་རྒྱབ་ཏུ་དམ་པའི་ཆོས། ། གཡོན་དུ་དགེ་འདུན་མཐའ་བསྐོར་ཆོས་སྐྱོང་དང་། ། ནོར་ལྷའི་ཚོགས་ཀྱིས་བསྐོར་ནས་མངོན་སུམ་བཞུགས། ། བདག་གི་ལུས་དང་ལོངས་སྤྱོད་དགེ་བའི་ཚོགས། ། རིན་ཆེན་མཎྜལ་ཚུལ་དུ་ལེགས་བཀོད་ནས། ། དད་པའི་སེམས་ཀྱིས་དབུལ་ལོ་བཞེས་སུ་གསོལ། ། རྩེ་གཅིག་ཐུགས་ཀྱིས་མ་གཡེལ་རབ་དགོངས་ཏེ། །
འབྲལ་མེད་རྒྱུད་ལ་བྱིན་རླབས་རྒྱུན་ཞུགས་ནས། ། སྤྲོས་མེད་ཡེ་ཤེས་འཆར་བར་བྱིན་གྱིས་རློབས། ། སྤྱི་བོར་པད་ཟླའི་གདན་ལ་རྡོ་རྗེ་སེམས། ། ཤེས་རབ་སྙེམས་མའི་སྐུ་ལས་བདུད་རྩིའི་རྒྱུན། ། རབ་ཏུ་ཕབ་ནས་ཐོག་མེད་སྡིག་སྒྲིབ་དང་། ། ལས་ངན་བྱང་ཞིང་དག་པར་མཛད་དུ་གསོལ། ། རང་ལུས་ཐ་མལ་སྦྱངས་ནས་ཡེ་ཤེས་སྐུ། ། དྭངས་གསལ་རྙོག་མེད་གཤིན་རྗེའི་གཤེད་དམར་པོ། ། སྣོད་བཅུད་གཞལ་ཡས་ཁང་དང་ལྷར་གསལ་བས། ། བདག་དང་སྣང་བ་ཟུང་འཇུག་བྱིན་རློབས་ཤོག །
མདུན་གྱི་ནམ་མཁར་རིན་ཆེན་པད་ཉིའི་གདན། ། རྒྱལ་བ་ཀུན་འདུས་བླ་མ་འཇམ་པའི་དབྱངས། ། པདྨ་རཱ་ག་ལྟར་དམར་གཤིན་རྗེ་གཤེད། ། རྒྱན་དང་ཆ་ལུགས་ཡོངས་རྫོགས་གསལ་བར་བཞུགས། ། ཐུན་མོང་ཕྱི་ནང་གསང་བ་དེ་ཁོ་ནའི། ། རབ་འབྱམས་མཆོད་པ་འབུལ་ཞིང་གསོལ་བ་འདེབས། ། དགྲ་གཉེན་བདག་ཏུ་བཟུང་བའི་དངོས་པོ་དང་། ། རང་ལུས་ཐ་མལ་བདུད་རྩིར་བསྒྱུར་ཏེ་འབུལ། ། རྩ་བརྒྱུད་བླ་མ་ཡི་དམ་སངས་རྒྱས་དང་། ། བྱང་སེམས་རང་རྒྱལ་ཉན་ཐོས་ཆོས་བསྲུང་ཚོགས། །
ནོར་སྦྱིན་རིགས་དྲུག་གནོད་བྱེད་ཐམས་ཅད་ཀྱང་། ། མ་ལུས་དགེས་ཤིང་རབ་ཏུ་ཚིམ་གྱུར་ཅིག ། དཀོན་མཆོག་གསུམ་དང་དབྱེར་མེད་བླ་མ་ཡི། ། སྐུ་གསུང་ཐུགས་དང་ཡོན་ཏན་འཕྲིན་ལས་ཀྱི། ། བྱིན་རླབས་ཞུགས་ཤིང་སྒོ་གསུམ་བག་ཆགས་སྦྱངས། ། སྐུ་བཞི་ཡེ་ཤེས་ལྔ་ལྡན་ཉིད་གྱུར་ཅིག ། གསལ་སྟོང་རིག་པ་མ་འགགས་རང་རིག་པའི། ། ཡེ་ཤེས་སྐད་ཅིག་ཐོག་མཐའ་དབུས་མེད་ཅིང་། ། སྲིད་དང་མྱ་ངན་འདས་བྲལ་གཉིས་སུ་མེད། ། བདེ་ཆེན་སྤྲོས་མེད་ཡེ་ཤེས་མངོན་འགྱུར་ཤོག །
རྗེས་ཐོབ་ཆོས་རྣམས་རྨི་ལམ་སྒྱུ་མ་ལྟར། ། འགྲོ་ལ་སྙིང་བརྩེ་ཐབས་མཁས་སྤྱོད་པ་ཡིས། ། དངོས་འཛིན་ཞེན་མེད་རྒྱ་ཆེན་བསོད་ནམས་ཚོགས། ། རབ་ཏུ་འབད་པས་བསྒྲུབ་པ་ལྷུར་ལེན་ཤོག ། མ་རིག་རྣམ་རྟོག་འཁོར་བའི་རྒྱུ་ཡིན་པས། ། ཕྱི་ནང་རྟོག་པ་ཀུན་སྡོམ་སྙིང་གི་དཀྱིལ། ། འོད་ཀྱི་གོང་བུ་སྐར་མདའ་འཕོ་བ་ལྟར། ། རྒྱ་མཚོའི་མཐར་སོན་ལུས་ནི་ལས་རླུང་གིས། ། བསྐུལ་ནས་བདེ་བ་ཅན་དུ་རབ་སོན་ཏེ། ། འཁོར་འདས་མ་ལུས་མཆོད་ཅིང་སེམས་ཉིད་ཀྱང་། །
དབང་པོའི་གཞུ་ལྟར་ཡལ་ནས་ནམ་མཁའ་དང་། ། དབྱིངས་རིག་དབྱེར་མེད་འོད་གསལ་འགྲུབ་པར་ཤོག ། གསང་སྔགས་ལམ་གྱི་རྩ་བ་བླ་མ་ལ། ། ཉེས་པ་ཀུན་སེལ་ཡོན་ཏན་བསྐྱེད་པའི་གཞིར། ། ལེགས་པར་རྟོགས་ནས་རང་གི་སྤྱི་བོར་བསྒོམ། ། རྩེ་གཅིག་གསོལ་འདེབས་བདག་རྒྱུད་བྱིན་གྱིས་རློབས། ། ནམ་མཁའི་མཐའ་ཀླས་རིགས་དྲུག་སེམས་ཅན་རྣམས། ། ཕ་མར་ངེས་ནས་གནོད་བྱེད་བར་མ་དང་། ། ཚེ་འདིའི་གཉེན་སོགས་མཉམ་པར་སྙིང་རྗེའི་སེམས། ། རྒྱུན་དང་འཐད་པར་སྤེལ་མར་བསྒོམ་པར་ཤོག །
ད་ལྟའི་སྡིག་བསགས་གཏམ་ངན་འདི་དག་ཀྱང་། ། བདག་འཛིན་ཁོ་ནས་བྱས་ཀྱི་ལོགས་ཤིག་ན། ། རྐྱེན་གཞན་མེད་པས་སྡུག་བསྔལ་བདག་ལ་སྨིན། ། བདག་གི་བདེ་དགེས་འགྲོ་ཀུན་བདེ་ཐོབ་ཤོག ། སྔོན་འགྲོ་སྟོང་རས་ལུས་ཀྱི་སྐྱོན་བསལ་ནས། ། ཧ་དང་ཧཱུྃ་གིས་སྟོད་སྨད་རླུང་རོ་སྦྱངས། ། བསྲུབ་ཅིང་རྒྱ་མཚོ་བསྐྱེད་པ་ནོར་ལྷ་གཉིས། ། བརྐྱངས་བསྐུམས་སྲོག་རྩོལ་སྦྱོར་བ་མཐར་ཕྱིན་ཤོག ། དག་པའི་གཞི་མཉམ་གླ་རྩིས་ལེགས་སྦྱངས་ནས། ། ཧ་རི་ཏ་ཀ་ལ་སོགས་སྦྱར་བའི་སྨན། །
བདུད་རྩིར་བྱིན་བརླབས་རྒྱུན་དུ་བརྟན་པ་ཡི། ། བརྗོད་བྲལ་ཡེ་ཤེས་རྟོགས་པར་བྱིན་གྱིས་རློབས། ། རླུང་གི་རྣལ་འབྱོར་འབྱོངས་ནས་བརྟན་པའི་དུས། ། སྟེང་གི་སྣ་རྩེ་རྡོ་རྗེ་ནོར་བུའི་བར། ། ཀུནྡ་དབབ་ཅིང་ཟུང་ཟློག་ཁྱབ་པ་ཡིས། ། རང་ལུས་ཐབས་ལྡན་དགའ་བཞི་མངོན་གྱུར་ཤོག ། བར་ཆད་རྒྱུ་རྐྱེན་འབྱུང་དུས་སེལ་བའི་རྟགས། ། ལོག་ནོན་ལ་སོགས་མཚན་ཉིད་ཤེས་བྱས་ནས། ། ལམ་དུ་སློང་ཞིང་བསྒྲུབ་པའི་མཐུན་རྐྱེན་རྣམས། ། འབད་མེད་ལྷུན་གྱིས་འགྲུབ་པར་བྱིན་གྱིས་རློབས། །
ཞེས་དཔལ་གཤིན་རྗེ་གཤེད་དམར་པོའི་སྤྲོས་མེད་ཟབ་མོའི་ཁྲིད་ཀྱི་བླ་མ་བརྒྱུད་པ་རྣམས་ལ་གསོལ་བ་འདེབས་པ་ལམ་རིམ་གྱི་སྨོན་ལམ་དང་བཅས་པ་དངོས་གྲུབ་བསམ་འཕེལ་ཞེས་བྱ་བ་འདི་ནི། སྙིགས་དུས་ཀྱི་འདྲེན་པ་དམ་པ་མཁན་ཆེན་ཆོས་ཀྱི་རྗེ་ཐམས་ཅད་མཁྱེན་པ་ངག་དབང་ཆོས་གྲགས་རྒྱལ་མཚན་དཔལ་བཟང་པོའི་ཞལ་སྔ་ནས་ལས་བཅོམ་ལྡན་འདས་འཇམ་དཔལ་གཤིན་རྗེ་གཤེད་དམར་པོའི་སྤྲོས་མེད་ཀྱི་ཁྲིད་དང་བྱིན་རླབས་སོགས་་་་་་ཡིག་ཆ་གསར་རྙིང་རྣམས་ཀྱི་བཤད་ལུང་། ལུགས་འདིའི་ཆོས་ཚུལ་རྒྱ་མཚོའི་བཀའ་དྲིན་ནོས་པ་དཔལ་ས་སྐྱ་པ་སྔགས་འཆང་ངག་དབང་ཀུན་དགའ་བསོད་ནམས་གྲགས་པ་རྒྱལ་མཚན་དཔལ་བཟང་པོས་བོད་ཀྱི་རྡོ་རྗེ་གདན་ཆོས་གྲྭ་ཆེན་པོ་དཔལ་ལྡན་ས་སྐྱའི་བཞི་ཐོག་བླ་བྲང་གི་མཁའ་སྤྱོད་དཔལ་གྱི་ཕོ་བྲང་དུ་ལེགས་པར་སྦྱར་བའི་ཡི་གེ་པ་ནི་རབ་འབྱམས་སྨྲ་པ་ས་མུ་ཏྲའི་མིང་ཅན་དང་། ཤབ་སྟོད་པ་བཀྲ་ཤིས་དོན་གྲུབ་ཀྱིས་བགྱིས་པ་འདིས་འཕྲལ་དང་ཡུན་དུ་དགེ་ལེགས་སུ་གྱུར་ཅིག ། སརྦ་མངྒ་ལཾ།། །། ༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།། PAGE * MERGEFORMAT 2 ཨ་མྱེས་ཞབས། དཔལ་གཤེད་དམར་གྱི་སྤྲོས་མེད་ཟབ་མོའི་ཁྲིད་ཀྱི་བླ་བརྒྱུད་གསོལ་འདེབས་སྨོན་ལམ་དང་བཅས་པ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
