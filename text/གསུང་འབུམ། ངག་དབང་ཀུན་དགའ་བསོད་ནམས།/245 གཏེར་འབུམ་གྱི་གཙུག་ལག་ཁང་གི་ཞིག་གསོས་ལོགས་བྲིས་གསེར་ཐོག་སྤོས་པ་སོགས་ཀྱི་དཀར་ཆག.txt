གསུང་འབུམ། ངག་དབང་ཀུན་དགའ་བསོད་ནམས།
པོད ༢༤༥
གཏེར་འབུམ་གྱི་གཙུག་ལག་ཁང་གི་ཞིག་གསོས་ལོགས་བྲིས་གསེར་ཐོག་སྤོས་པ་སོགས་ཀྱི་དཀར་ཆག
༄༅། །འཕགས་པ་རིན་པོ་ཆེའི་ཕྱི་རྟེན་འབུམ་ཐང་གི་གཏེར་འབུམ་གྱི་གཙུག་ལག་ཁང་གི་ཞིག་གསོས་ལོགས་བྲིས་གསེར་ཐོག་སྤོས་པ་སོགས་ཀྱི་དཀར་ཆག་བཞུགས་ལགས།། ཨོཾ་སྭསྟི་སིདྡྷཾ། རྡོ་རྗེ་འཆང་དངོས་རྗེ་བཙུན་ས་སྐྱ་པའི། ། གོང་མ་རྣམས་ཀྱི་ཕྱི་རྟེན་སྐུ་འབུམ་མཆོག ། བྱིན་རླབས་ཆུ་རྒྱུན་དངོས་སུ་འབྱུང་རྣམས་ལ། ། ཉམས་གསོ་ཞབས་ཏོག་རིམ་པར་བགྱིད་རྣམས་དང་། ། ལྷག་པར་ཀུན་འཛིན་ཞེས་བྱ་བྱི་བའི་ལོ། ། དཔལ་ལྡན་འཕགས་པའི་ཕྱི་རྟེན་གཏོར་འབུམ་ཞེས། ། ཡོངས་གྲགས་དེ་ཡི་གཙུག་ལག་ཁང་ཆེན་དང་། ། མཆོད་རྟེན་ཉིད་ལ་ཉམས་གསོས་ཞབས་ཏོག་བཅས། །
སྟེང་གི་བླ་ལྡིང་གསེར་ཕིགས་མདོག་འདོན་དང་། ། ཤིང་ཆ་གསར་དུ་སྤོས་དང་ལྷན་ཅིག་ཏུ། ། ནང་གི་ལོགས་བྲིས་རྩ་བརྒྱུད་བླ་མ་ཡི། ། སྐུ་བརྙན་མཆོག་དང་འོད་དཔག་མེད་པ་ཡི། ། ཞིང་ཁམས་བདེ་བ་ཅན་གྱི་བཀོད་པ་དང་། ། སྣང་བ་མཐའ་ཡས་སྐུ་བརྙན་བརྒྱ་ཕྲག་ལྔ། ། སུམ་ཅུ་ལྔ་བཅས་སྔོན་མེད་ངོ་མཚར་གྱི། ། བཀོད་པ་གསར་དུ་བསྐྲུན་པའི་སྣང་བརྙན་འདི། ། འཁོན་གྱི་རིགས་སྐྱེས་སྔགས་འཆང་ས་སྐྱ་པ། ། ཆོས་མེད་ངག་དབང་ཀུན་དགའ་བསོད་ནམས་ཀྱིས། །
བསམ་པ་དག་ཅིང་སྦྱོར་བ་གུས་པས་བཞེངས། ། ལེགས་བྱས་འདིས་མཚོན་དུས་གསུམ་དགེ་བའི་མཐུས། ། བདག་ཅག་དཔོན་སློབ་སྒྲིབ་ཀུན་བྱང་གྱུར་ནས། ། དུས་འདིར་དོན་ཀུན་ལྷུན་གྲུབ་བསྟན་པ་རྒྱས། ། ཕྱི་མ་ལྷན་ཅིག་བདེ་བ་ཅན་སྐྱེས་ནས། ། སྤྲུལ་པས་ས་སྐྱའི་བསྟན་པ་རྒྱས་བྱེད་ཤོག ། ཁྱད་པར་གྲོགས་མཆོག་པུཎྱ་རསྨི་དེ། ། ད་ལྟ་མཁའ་སྤྱོད་དག་པའི་ཞིང་སྐྱེས་ནས། ། རྨི་ལམ་མཇལ་ཞིང་སྤྲུལ་པས་དོན་བྱེད་ཤོག ། ཅི་སྟེ་ད་ལྟ་རིགས་དྲུག་གནས་སྐྱེས་ན། །
དེ་ནས་འཕོས་འཕྲལ་དེ་མ་ཐག་ཉིད་དུ། ། དག་པའི་ཞིང་བསྒྲོད་བདག་ཅག་དཔོན་སློབ་གཉིས། ། འཕྲད་ནས་ངོ་ཤེས་སྤྲུལ་པ་དཔག་མེད་ཀྱིས། ། བསྟན་པ་སྤྱི་དང་བྱེ་བྲག་ས་སྐྱ་པའི། ། བསྟན་འདི་ནམ་ལངས་ཉི་མ་ཤར་བ་བཞིན། ། རབ་ཏུ་གསལ་བར་བྱེད་པའི་མཐུ་ལྡན་ཤོག ། དོན་དེ་དེ་བཞིན་ཉིད་དུ་ངེས་གྱུར་ཅིག ། དེ་དེ་བཞིན་དུ་གྱུར་ཅིག དེ་ལས་གཞན་དུ་ནམ་ཡང་མ་གྱུར་ཅིག ། སརྦ་མངྒ་ལཾ།
ཤུ་བྷཾ།། །། ༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།། PAGE * MERGEFORMAT 2 ཨ་མྱེས་ཞབས། གཙུག་ལག་ཁང་གི་ཞིག་གསོས་ལོགས་བྲིས་གསེར་ཐོག་སྤོས་པ་སོགས་ཀྱི་དཀར་ཆག PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
