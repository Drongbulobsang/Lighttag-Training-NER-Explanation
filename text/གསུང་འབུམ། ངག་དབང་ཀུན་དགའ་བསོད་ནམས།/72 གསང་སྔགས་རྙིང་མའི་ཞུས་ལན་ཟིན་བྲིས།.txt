གསུང་འབུམ། ངག་དབང་ཀུན་དགའ་བསོད་ནམས།
པོད ༧༢
གསང་སྔགས་རྙིང་མའི་ཞུས་ལན་ཟིན་བྲིས།
༄༅། །གསང་སྔགས་རྙིང་མའི་ཞུས་ལན་ཟིན་བྲིས་བཞུགས།། རྗེ་བཙུན་ཀུན་དགའ་བཟང་པོའི་དྲུང་དུ། གསང་སྔགས་རྙིང་མའི་སྔགས་པ་ཞིག་དྲི་བ་ཞུས་པའི་ལན་གནང་བྱུང་བ་ལ་ཆོས་རྗེ་ཀུན་བློས་ཟིན་བྲིས་སུ་བཀོད་པ་ལས་འདི་ལྟར་འབྱུང་སྟེ། ངེད་ཀྱི་ཆོས་རྗེ་ས་བཟང་འཕགས་པས་ཅིས་ཀྱང་ཉོན་གསུངས་ནས། ངས་ཀྱང་རྒྱུད་གསང་སྙིང་སོགས་དང་། ཁྲོ་བོ་དམ་པ་རྒྱན། ཞི་བ་རིན་ཆེན་དྲ་བ་ལ་སོགས་གཞུང་དུ་མ་ཉན། ཞི་བ་འདི་གསང་སྙིང་དང་། གསང་འདུས་རྩ་རྒྱུད་ལ་བརྟེན་པར་འདུག ཁྲོ་བོ་འདི་གསང་སྙིང་དང་།
སངས་རྒྱས་མཉམ་སྦྱོར་ལ་རྟེན་པར་འདུག་ཅིང་། གཞུང་འདི་གཉིས་གྲུབ་ཆེན་སངས་རྒྱས་གསང་བས་མཛད་ངེས་པར་སྣང་། ཞི་བ་རྡོ་རྗེ་ལས་རིམ་དང་། ཁྲོ་བོ་རྡོ་རྗེ་ལས་རིམ་གཉིས་ཀྱང་གཞུང་ཁྱད་དུ་འཕགས་པར་འདུག རྙིང་པོ་ཨོཾ་བོ་དྷི་ཙིཏྟ་མཧཱ་སུ་ཁ་ཛྙ་ན་དྷ་ཏུ་ཨ། ཞེས་པ་འདི་སྔགས་དོན་བཟང་པོ་རང་ཅིག་སྣང་སྟེ། ཨོཾ་སྔགས་ཀྱི་མགོ་འདྲེན། བོ་དྷི་ཙིཏྟ་བྱང་ཆུབ་ཀྱི་སེམས། མ་ཧཱ་སུ་ཁ་བདེ་བ་ཆེན་པོ། ཛྙ་ན་དྷ་ཏུ་དབྱིངས་དང་ཡེ་ཤེས་ཏེ།
དབྱིངས་དང་ཡེ་ཤེས་གཉིས་སུ་མེད་པའི་བྱང་ཆུབ་ཀྱི་སེམས་བདེ་བ་ཆེན་པོ་ཞེས་འབོད་ཅིང་། བདག་ལ་ཡང་དེ་ལྟར་རྟོགས་པ་བསྐྱེད་ཅིག་པ། ཨ་ས་བོན་ཡིན་ཚོད་དུ་འདུག ། རུ་ལུ་བསྒྱུར་རྒྱུ་མེད། གཟུངས་ཀྱི་ཚིག་ཞེས་བྱ་བ་ཡིན་ཏེ། བདེ་མཆོག་པའི་ཉེ་སྙིང་ལྟ་བུའོ། རུ་ལུ་འདི་མཉམ་སྦྱོར་གྱི་རྒྱུད་ནས་མང་དུ་གསུངས། བཛྲ་ཀཱི་ལི་ཀི་ལ་ཡ་རྡོ་རྗེ་ཕུར་པ་ཕུར་པ་ཞེས་འབོད་ཅིང་བསྐུལ། བོས་ནས་ཅི་བྱེད་ན། སརྦ་བིགྷྣན་བཾ་བགེགས་ཐམས་ཅད་ཆིངས་ཤིག
ཧཱུྃ་ས་བོན། ཕཊ྄་ཁོས་ཅིག་པ་ཡིན། སྤྱིར་ད་ལྟ་གསར་མའི་རྒྱུད་འབུམ་ནས་འབྱུང་བའི་རྒྱུད་གསང་འདུས་སོགས་སྔར་འགྱུར་གྱི་དུས་སུ་བྱུང་བའི་རྒྱུད་རྣམས་དག་ལ་རྙིང་མ་བའི་བརྡ་ཆད་ལ། སྐུའི་རྒྱུད་སངས་རྒྱས་མཉམ་སྦྱོར། གསུང་གི་རྒྱུད་ཟླ་བཟང་ཐིག་ལེ། ཐུགས་ཀྱི་རྒྱུད་གསང་བ་འདུས་པ། ཡོན་ཏན་གྱི་རྒྱུད་རྡོ་རྗེ་བདུད་རྩི། འཕྲིན་ལས་ཀྱི་རྒྱུད་ཀ་མ་ལ། ཁ་སྐོང་གི་རྒྱུད་སྒྱུ་འཕྲུལ་དྲ་བ་རྣམས་རྒྱུད་ཁྱད་དུ་འཕགས་པ་འདུག ཀརྨ་མ་ལ་ང་ཡིས་མ་མཐོང་།
སྔོན་དུས་ཁྱད་འཕགས་ཅིག་བྱུང་བར་སྣང་། ཡང་དག་འདི་ཡང་མཉམ་ཉིད་སྦྱོར་ལ་བརྟེན་པའི་མན་ངག་ཁྱད་འཕགས་ཨ་ཚི་བ་ཡིན་པར་འདུག མེ་དགུ་མ་མཉམ་སྦྱོར་གྱི་ཧེ་རུ་ཀ་རིགས་རྐྱང་ལྷ་དགུ་མ་དང་གཅིག་ཏུ་འདུག དཔྱལ་པ་འདི་པས་ཡང་དག་དང་ཀྱེ་རྡོར་ལྷ་གྲངས། ལྷའི་མིང་འདྲ་བ་དགུ་སྟེ། ཞེན་ཕོ་རུས་དེ་གཉིས་ལ་བྱེད། སྤྱིར་རྙིང་མ་བ་ཚོ་ཆང་ཅིག་འཚོས། ཡུལ་དྲོ་ན་ཁྲུ་ཀློག ། གྲང་ན་རྒྱུད་རྩོམས་ཟེར་བས་ལྷད་ཆེ། དེའི་ནང་ནས་ཀྱང་རྟ་མགྲིན་གྱི་སྐོར་འདི་ལྷད་ཆེ།
གསར་མ་བ་ལ་ཕྱག་ན་རྡོ་རྗེའི་སྐོར་ལྷད་ཆེ་བར་སྣང་། འོན་ཀྱང་ཁྱོད་རང་ས་སྐྱ་པ་དང་བྱས་པའི་སྔོན་གྱི་གསར་མ་བ་ཆེན་པོའི་རྗེས་སུ་འབྲང་པ་མ་ཡིན་པའི་དེང་སང་ཅི་ཡིན་འདི་ཡིན་མེད་པའི་གསར་མ་བ་མང་པོ་གཅིག་ཡོད། དེ་རྣམས་ལས་རྙིང་མ་ཚོ་ཆེད་ཀྱི་ཁྱད་འཕགས། བསྟན་པ་འཇིག་ཁ་རང་དུ་ཁོང་རྣམས་རྒྱུན་རིང་ཞིང་ཕན་པར་འོང་གསུངས། ཞེས་ཆོས་རྗེ་ཀུན་བློས་ཟིན་བྲིས་སུ་བཀོད་པའི་དཔེ་རྙིང་ལས་ས་སྐྱ་པ་ཀུན་དགའི་མིང་ཅན་གྱིས་ཤིན་ཏུ་དག་པར་ཞུས་དག་བགྱིས་ཏེ་བཀོད་པའོ།། །། སརྦ་མངྒ་ལཾ།། ༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།། PAGE * MERGEFORMAT 2 ཨ་མྱེས་ཞབས། གསང་སྔགས་རྙིང་མའི་ཞུས་ལན་ཟིན་བྲིས། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
