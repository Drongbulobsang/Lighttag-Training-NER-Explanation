གསུང་འབུམ། ངག་དབང་ཀུན་དགའ་བསོད་ནམས།
པོད ༢༠༢
དཀར་བདུད་ཀྱི་བསྟོད་པ་དགེ་ལེགས་ཕུན་ཚོགས།
༄། །དཀར་བདུད་ཀྱི་བསྟོད་པ་དགེ་ལེགས་ཕུན་ཚོགས་ཞེས་བྱ་བ་བཞུགས། ། བྷྱོཿ དཔལ་གྱི་བསྟན་སྐྱོང་མ་མོ་ནི། ། ཞལ་གཅིག་ཕྱག་གཉིས་སྤྱན་གསུམ་མ། ། སྐུ་མདོག་དཀར་ལ་འོད་ལྡན་ཞིང་། ། ཕྱག་གཉིས་རི་རབ་གླིང་བཞིས་བྲེལ། ། གསེར་དང་རིན་ཆེན་སྣ་ཚོགས་པས། ། རྣམ་པར་བརྒྱན་ཅིང་ཉི་ཟླ་ཡིས། ། དབུ་བརྒྱན་སྐུ་ཡི་དོ་ཤལ་བྱས། ། སྣ་ཚོགས་དར་དང་ཁྱད་པར་དུ། །
གངས་དཀར་མདོག་ཅན་ཤམ་ཐབས་གསོལ། ། ཞབས་གཉིས་མཉམ་པའི་སྟབས་ཀྱིས་བཞེངས། ། མེ་རླུང་དབུས་ན་རབ་ཏུ་བརྗིད། ། དཔལ་ལྡན་དཀར་མོ་ཁྱོད་ལ་བསྟོད། ། ཧཱུྃ་བདུད་རྣམས་ཀུན་གྱི་རྒྱལ་པོ་ནི། ། སྲིན་པོའི་གཟུགས་ཅན་མ་རུང་པ། ། བདུད་རྟ་ལ་ཞོན་གློག་ལྟར་འཁྱུག ། ལྕགས་མདུང་ཐོད་ཕྲེང་ལག་ན་བཟུང་། ། དར་ནག་མི་ལྤགས་ན་བཟའ་གསོལ། ། རྔམ་ཞིང་འཇིགས་པའི་རྒྱན་གྱིས་སྤྲས། །
རང་འདྲ་བརྒྱད་སོགས་འཁོར་གྱིས་བསྐོར། ། བསྟན་པའི་དགྲ་བོའི་གཤེད་མ་སྟེ། ། བདུད་རྒྱལ་ནག་པོ་འཁོར་བཅས་བསྟོད། ། དོན་ལ་ཆོས་ཀུན་སྤྲོས་བྲལ་ཡང་། ། རྣམ་པ་རང་སེམས་འཁྲུལ་སྣང་གི ། དམ་ཅན་སྲུང་མའི་ཐུགས་འགལ་བར། ། སེམས་ཀྱི་བདག་འཛིན་མཐོལ་ལོ་བཤགས། ། ཉམས་ཆག་ཐམས་ཅད་དག་གྱུར་ཅིག ། ཐུན་མོང་དངོས་གྲུབ་འབད་མེད་དུ། ། ཆར་ལྟར་ཕོབ་ཅིག་སྲུང་མའི་ཚོགས། །
མཆོག་གི་དངོས་གྲུབ་བདག་ཅག་གིས། ། ཚེ་འདིར་ཐོབ་པར་མཛད་དུ་གསོལ། ། ཞེས་པ་འདི་ནི་ས་སྐྱ་པ་ཤཱཀྱའི་བཙུན་པ་ངག་དབང་ཀུན་དགའི་མིང་ཅན་གྱིས་བྲིས་ནས་བཞི་ཐོག་བླ་བྲང་གི་དཀར་མོ་ཉི་ཟླའི་མགོན་ཁང་དངོས་གྲུབ་གླིང་ཞེས་བྱ་བར་དར་དཀར་ལ་བྲིས་ནས་ཕུལ་བ་ཡིན། ། ཀ་ལྱཱ་ན་ཝརྡྷནྟུ།། ༈ །།དཔལ་ས་སྐྱའི་པུ་ཏྲ་ཁང་དུ་སྤྱན་གཟིགས་ཕུལ་བའི་འཕྲིན་བཅོལ་གྱི་ཡི་གེ་བཞུགས། ། ན་མ་ཡཀྵ་པུ་ཏྲ་ཡ། རབ་བརྗིད་ནམ་མཁའི་མདོག་འདྲ་རབ་འབར་བསྐལ་མེའི་ཀློང་ན་བཞུགས། ། རབ་ཏུ་ཁྲོས་པ་རབ་ཏུ་གཏུམ་པའི་ཚོགས་རྣམས་འཇོམས་པ་པོ། ། རྒྱལ་བའི་བཀའ་ལྟར་རྒྱལ་བའི་བསྟན་པ་སྲུངས་ཤིག་གནོད་སྦྱིན་བུ། ། ས་སྐྱ་པ་ཡི་བསྟན་པ་ས་སྐྱའི་གོང་མའི་བཀའ་ལྟར་སྒྲུབས། །
དེ་ལྟར་སྔོན་གྱི་འཕྲིན་ལས་བསྐུལ་བ་དང་། ། རང་གི་བར་ཆད་ཞི་ཞིང་དོན་བསྒྲུབ་ཕྱིར། ། སྙུག་བཟང་རྒོད་སྒྲོས་བརྒྱན་ཅིང་ལྕགས་མདས་སྤྲས། ། བཙོ་མའི་མདོག་འདྲའི་ལྷབ་ལྷུབ་ཅོད་པན་འདི། ། འཁོན་གྱི་རིགས་ཅན་ཤཱཀྱའི་བཙུན་པ་གང་། ། ངག་དབང་ཀུན་དགའི་མིང་ཅན་དད་པས་འབུལ། ། སྔར་བཅོལ་ལེགས་པའི་གཏང་རག་གཉན་པོ་དང་། ། ད་བཅོལ་འབད་མེད་འགྲུབ་ཕྱིར་དགྱེས་པར་བཞེས། ། སྤྱིར་གྱི་བསྟན་དང་ཁྱད་པར་ས་སྐྱ་པའི། ། བསྟན་པ་ཡར་ངོའི་ཟླ་ལྟར་རྒྱས་པར་མཛོད། །
ཁྱད་པར་རྣལ་འབྱོར་བདག་གི་དམ་ཆོས་དང་། ། མཐུན་པའི་དོན་རྣམས་འབད་མེད་འགྲུབ་པར་མཛོད། ། སྤྱི་དང་སྒོས་དང་ཆོས་མཐུན་དོན་དག་ལ། ། ཎི་དང་ཏྲི་ལས་སྐྱེས་པའི་ལོག་འདྲེན་རྣམས། ། མྱུར་དུ་ཚར་ཆོད་ཆོས་མཐུན་འབད་མེད་སྒྲུབས། ། ཆོས་མཐུན་དོན་རྣམས་འབད་མེད་མི་སྒྲུབ་ན། ། བསྟན་པ་བསྲུང་བར་ཞལ་བཞེས་དོན་ཆུང་བས། ། གཏད་དོ་གཉེར་རོ་བསླུ་མེད་མྱུར་དུ་སྒྲུབས། ། བསྟན་འཛིན་སྐྱེས་བུ་སྐུ་ཚེ་བརྟན་པ་དང་། ། བདག་ཀྱང་ལོ་བརྒྱ་འཚོ་བར་མཛད་དུ་གསོལ། །
བདག་གི་ཆོས་མཐུན་དོན་རྣམས་ལེགས་འགྲུབ་ཅིང་། ། འཆད་རྩོད་རྩོམ་སོགས་དགེ་ལ་རབ་བརྩོན་པས། ། རྒྱལ་བསྟན་ནམ་མཁའི་ནོར་བུ་ལྟ་བུར་མཛོད། ། རང་དང་གཞན་གྱི་དོན་གཉིས་འགྲུབ་པ་དང་། ། བསམ་པ་མཐའ་རུ་འཁྱོལ་བར་མཛད་དུ་གསོལ། ། བསམ་པ་རྣམ་པར་དག་པའི་འཕྲིན་ལས་འཆོལ་བ་འདི་བསླུ་མེད་དཀོན་མཆོག་རྣམས་ཀྱི་ཐུགས་རྗེ་དང་། དམ་ཅན་པུ་ཏྲའི་མཐུ་རྩལ་དང་། བདག་གི་སྙིང་ནས་མོས་པ་ལ་བརྟེན་བསམ་དོན་འབད་མེད་དུ་འགྲུབ་པར་གྱུར་ཅིག། །། སརྦ་མངྒ་ལཾ།། །། ༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།།
PAGE * MERGEFORMAT 2 ཨ་མྱེས་ཞབས། དཀར་བདུད་ཀྱི་བསྟོད་པ་དགེ་ལེགས་ཕུན་ཚོགས། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
