གསུང་འབུམ། ངག་དབང་ཀུན་དགའ་བསོད་ནམས།
པོད ༢༧༢
ཆུ་སྦྲུལ་དུས་མདོས་ཆེན་མོ་ཞག་བདུན་དུ་སྤར་བའི་ཆོ་གའི་སྒྲིག་རིམ་སོགས་ཀྱི་ཐོ།
༄༅། །ཆུ་སྦྲུལ་དུས་མདོས་ཆེན་མོ་ཞག་བདུན་དུ་སྤར་བའི་ཆོ་གའི་སྒྲིག་རིམ་སོགས་ཀྱི་ཐོ་བཞུགས་སོ། ། དགེའོ།། ཨོཾ་སྭསྟི་སིདྡྷཾ། བླ་མདང་རྡོ་རྗེ་ནག་པོ་ཆེན་པོ་ལ་ཕྱག་འཚལ་ལོ། ། དེ་ལ་འདིར་རྣམ་རྒྱལ་ཞེས་པ་ཆུ་མོ་སྦྲུལ་ལོ་དུས་མདོས་ཆེན་མོ་སྔར་ནས་ཞག་བཞི་རེའི་རྒྱུན་འདུག་པ། ཞག་བདུན་དུ་སྤར་བའི་ཆོ་ག་སོགས་བྱ་ཚུལ་གྱི་སྒྲིག་རིམ་ལ། ཉེར་གཉིས་ཀྱི་ཉིན་བཅའ་ཧོ་སྦྱར། ཉེར་གསུམ་གྱི་གསོལ་བ་སྔ་གྲོལ་ལ་མགོན་ཁང་ནུབ་ནས་ངེད་རང་གིས་གསར་དུ་བཞེངས་པའི་འཆམ་མགོན་བཞི་སོགས་འཆམ་མགོན་བཅུ་གཅིག བན་ཚང་པ་དབྱངས་དཔོན་དང་བཅས་པས་སྤྱན་དྲངས། དེ་འཕྲལ་ཚོགས་དུང་དཀར་པོ་རྒྱང་གྲགས་གཟིམས་ཆུང་རྩེ་ནས་བཏང་།
འདུས་ཚར་བ་དང་གནས་ཡོ་བྱིན་རླབས་ནས་བཟུང་། སྔགས་འཆང་ཆོས་ཀྱི་རྒྱལ་པོས་མཛད་པའི་དེབ་སྒྲིག་ཆེན་མོའི་ནང་བཞིན་གྱི་ཉེར་དྲུག་གི་ཆོ་ག་རྣམས་ལྷག་ཆད་མེད་པ་བྱས། དེ་དགོང་དབྱངས་ཆགས་སྲིན་གཟུགས་མའི་སྡེ་ཚན་དང་གཏོར་འབུལ། གཏོར་འབུལ་གཙོ་དབྱངས་པ་རྣམས་ཀྱིས་བྱས། ཉེར་བཞིའི་སྔ་དྲོ་ནམ་ལང་ལ་ཚོགས་དུང་བཏང་སྟེ། གནས་ཡོ་བྱིན་རླབས་ནས་བཤགས་པའི་བར་དཀྱུས་བཞིན་ལ། བསྐང་གསོ་ནག་པོ་མཆོད་རྟེན་མའི་སྤྱན་འདྲེན་དབྱངས་བཅས་ཀྱི་རྗེས་སུ། ཆོས་ཉིད་མའི་སྤྱན་འདྲེན་དབྱངས་དང་བཅས་པ། དེ་ནས་གང་གི་རང་བཞིན་དང་། བྱང་ཤར་ཧ་ཧ་སོགས་འདུར་མ།
དཀར་མོ་བ་ཡི་སྤྱན་འདྲེན་དང་། བྱོན་སྐྱེམས་གཉིས་ཀྱི་མཇུག་ཏུ་ཆེམས་གསུམ་བརྡུང་གི་རྗེས་སུ་གསུམ་བརྡེག་ལེན། དེ་ནས་ནག་པོ་མཆོད་རྟེན་མ་མཆོད་དབྱངས་གཉིས་དང་འདུར་གདངས་སྤེལ་མ་ཚར་གསུམ་གྱི་རྗེས་སུ། ཆོས་ཉིད་མ་མཆོད་དབྱངས་ནས་བཟུང་སྟེ། དབྱངས་ཚོས་ཐོགས་བཅས་ཚར་གཅིག དེ་ནས་གཞན་ཡང་མ་སོགས་བསྐང་ཐུང་རྣམས་དབྱངས་མེད་པ་ཚར་གསུམ་རེ་དང་། གཏུམ་ཆེན་མ་དང་། སྐུ་དང་གསུང་ཐུགས་ཚར་བདུན་རེ་བྱས་རྗེས། གུང་སེང་བཏང་ནས་གསོལ་བ་མཛད། དེ་མཚམས་ནས་དགོང་དུང་བཏང་།
འདུས་གྲུབ་པ་དང་འཕྲིན་བཅོལ་ས་སྐྱའི་རྗེ་བཙུན་མ་ཚར་བདུན་སོང་རྗེས། ནག་པོ་མཆོད་རྟེན་གྱི་འཕྲིན་བཅོལ་དང་། བཟློག་པ་ཚར་གསུམ་རེ། བཤགས་པ་བཀའ་བསྒོ་སོགས་དཀྱུས་བཞིན་གྱི་རྗེས་སུ། ཆོས་ཉིད་མའི་བཤགས་བཟློག་ཚར་རེ། དེ་ནས་བསྟོད་པ་སྲིན་གཟུགས་མའི་སྡེ་ཚན་དབྱངས་རེས་དང་བཅས་སྔགས་འཆང་ཆོས་ཀྱི་རྒྱལ་པོས་མཛད་པའི་དེབ་སྒྲིག་ཆེན་མོའི་ནང་བཞིན་གྱི་ཉེར་བདུན་གྱི་སྔ་ཆོག་གཞུང་བསྲངས་ནས་མཛད། དེ་དགོང་དབྱངས་ཆགས་སྔོན་ཚེ་མའི་སྡེ་ཚན་དང་། གཏོར་འབུལ་གུང་པའི་དབྱངས་དཔོན་རྒྱབ་གྲལ་གཡས་པས་བྱས། ཉེར་ལྔའི་ཉིན་སྔ་དྲོ་ཚོགས་དུང་གཏོང་བ་ནས། བསྐང་གསོའི་བཤགས་པའི་བར་ཉེར་བཞིའི་ཆོ་གའི་ཁྲིགས་ལྟར་ལས་བསྟོད་པ་སྔོན་ཚེ་མའི་སྡེ་ཚན་དབྱངས་རེས་དང་བཅས་པ་སོགས་སྔགས་འཆང་ཆོས་ཀྱི་རྒྱལ་པོས་མཛད་པའི་ཉེར་བདུན་དགོང་གི་དེབ་སྒྲིག་ནང་བཞིན་ཚང་བར་བྱས།
དབྱངས་ཆགས་གང་ཐུགས་མའི་སྡེ་ཚན་དང་། གཏོར་འབུལ་སྤྱི་མཆོད་པས་བྱས་་་་་་ཉེར་བཞི་ལྔ་གཉིས་ལ་མ་གཏོགས་བསྐང་གསོ་ཆོས་ཉིད་མ་མི་མཛད། ཉེར་དྲུག་གི་སྔ་དྲོ་ཚོགས་དུང་སྔར་ལྟར་བཏང་པའི་བཤགས་པ་ཡན་དཀྱུས་བཞིན་ལ། བསྐང་གསོ་ནག་པོ་མཆོད་རྟེན་གྱི་སྤྱན་འདྲེན་དབྱངས་དང་བཅས་པ་ནས་མཆོད་དབྱངས་ནས་བརྩམ། དབྱངས་སོགས་ཉེར་ལྔ་བཞིན་སྤེལ་བ་ཚར་གསུམ། བསྐང་ཐུང་རྣམས་དབྱངས་མེད་ཚར་གསུམ་རེ། གཏུམ་ཆེན་མ་དང་སྐུ་དང་གསུང་ཐུགས་མ། ས་སྐྱའི་རྗེ་བཙུན་མ་རྣམས་ཚར་བདུན་རེ། བཤགས་པ་ལྔ། བཟློག་པ་གསུམ།
བསྟོད་པ་གང་ཐུགས་མའི་སྡེ་ཚན་དབྱངས་རེས་དང་བཅས་སྔགས་འཆང་ཆོས་ཀྱི་རྒྱལ་པོས་མཛད་པའི་དེབ་སྒྲིག་ནང་གི་ཉེར་བརྒྱད་སྔ་དྲོའི་ཆོ་ག་རྣམས་ཚང་བར་བྱས། གང་ཐུགས་མའི་སྐུའི་བསྟོད་པ་ཡན་གྱི་དབྱངས་རྣམས་སོང་མཚམས་གུང་སེང་བཏང་ནས་གསོལ་བ་མཛད། དེ་ནས་དགོང་དུང་བཏང་སྟེ་གསུང་གི་བསྟོད་པ་ནས་འཕྲོས་རྣམས་མཛད། དབྱངས་ཆགས་ལ་མ་སྐྱེས་མཁའ་ཀློང་མའི་སྡེ་ཚན་དང་། གཏོར་འབུལ་གཙོ་དབྱངས་པས་བྱས། ཉེར་བདུན་གྱི་ཉིན། སྔ་དྲོ་ཚོགས་དུང་གཏོང་བ་ནས། བསྟོད་པའི་བར་གོང་ཉེར་དྲུག་བཞིན་ལ། བསྟོད་པ་མཁའ་འགྲོ་སྤྱི་བསྟོད་ཀྱི་སྡེ་ཚན་དབྱངས་རེས་དང་བཅས་དེབ་སྒྲིག་ཆེན་མོ་ནང་གི་བསྟོད་པ་ནས། བཀྲ་ཤིས་ཀྱི་བར་ཚང་བར་བྱས།
གསོལ་གོང་དུ་ཞལ་གྱི་བསྟོད་པ་ཁྱེད་ཀྱི་བཞུགས་ཚུལ་མའི་དབྱངས་འཁོར་དང་པོ་གཙོ་དབྱངས་པས་གྲུབ་མཚམས། གུང་སེང་བཏང་ནས་གསོལ་བ་མཛད། ། དེ་ནས་དགོངས་དུང་བཏང་། བསྟོད་པ་སོགས་སྔར་གྱི་འཕྲོས་རྣམས་མཛད། དབྱངས་ཆགས་དྲིལ་བུ་དམ་ཚིག་དང་། ཚོགས་ཆེན་པོར་དགོས་པའི་ཕྱི་དབྱངས་རྣམས་དང་། གཏོར་འབུལ་་་་་འདི་ཐོག་ངེད་རང་དཔོན་སློབ་རྣམས་གཟིགས་མོའི་བཞུགས་གྲལ་ཀྱང་མཛད། ཤར་པ་རྣམས་ཀྱིས་རྒྱས་པར་བྱས། ཉེར་བརྒྱད་ཀྱི་སྔ་དྲོ་ཚོགས་དུང་སྔར་ལྟར་བཏང་། འདུས་གྲུབ་པ་དང་བཤགས་པའི་བར་དཀྱུས་བཞིན་ལ།
འདི་མཚམས་གུང་སེང་བཏང་པའི་བདུད་རྩི་ལྔ་མཆོད་ཐོག་གི་བཞུགས་གྲལ་རྣམས་ཀྱང་བསྒྲིགས། དེ་ནས་ནག་པོ་མཆོད་རྟེན་གྱི་སྤྱན་འདྲེན་དབྱངས་དང་བཅས་པ་ནས། བྱོན་སྐྱེམས་འབུལ་བའི་བར་དཀྱུས་བཞིན་ལ། བྱོན་སྐྱེམས་ཀྱི་མཇུག་ཏུ་ཆེམས་བརྡུང་རྗེས་སུ་གསུམ་བརྡེག་ལེན། དེ་ནས་འབུལ་སྔགས་ཀྱི་རྗེས་སུ། བདུད་རྩི་ལྔ་མཆོད་རྒྱས་པ་གྲུབ་རྗེས། རྡོ་རྗེ་བྲག་ཆེན་ལ་འདུར་གདངས་དང་བཅས་པ་ནས། མཆོད་དབྱངས་མེད་པའི་འདུར་གདངས་ཡོད་མེད་སྤེལ་བའི་ནག་པོ་མཆོད་རྟེན་མ་ཚར་གསུམ། གཞན་ཡང་མ་སོགས་བསྐང་ཐུང་རྣམས་མགོ་དབྱངས་དང་བཅས་པ་ཚར་གསུམ་རེ། གཏུམ་ཆེན་མ།
སྐུ་དང་གསུང་ཐུགས་མ། ས་སྐྱའི་རྗེ་བཙུན་མ་རྣམས་མགོ་དབྱངས་དང་བཅས་པ་ཚར་བདུན་རེ། བཤགས་པ་ལྔ། བཟློག་པ་གསུམ་རྣམས་མཛད་རྗེས་གུང་སེང་བཏང་སྟེ་གསོལ་བ་མཛད། དེ་ནས་དགོང་དུང་བཏང་པའི་སྔགས་དབྱངས་ནས། བསྟོད་པ་ནག་རྔམ་མ་དབྱངས་རེས་དང་བཅས་པ་སྔགས་འཆང་ཆོས་ཀྱི་རྒྱལ་པོས་མཛད་པའི་དེབ་སྒྲིག་ནང་གི་ཉེར་དགུའི་སྔ་དྲོ་ཇི་ལྟ་བ་བཞིན་དང་། དབྱངས་ཆགས་བྱ་ཁྲ་མ་སོགས་སུ་མཛད་པའི་སྤྱི་སྟབས་ནས། བཀྲ་ཤིས་ཀྱི་བར་མཛད། གཏོར་འབུལ་ནུབ་་་་་་གཟིགས་མོའི་བཞུགས་གྲལ་ཀྱང་མཛད། པས་རྒྱས་པར་བྱས།
ཉེར་དགུའི་སྔ་དྲོ་ཚོགས་དུང་སྔར་ལྟར་བཏང་པའི་བཤགས་པའི་བར་དཀྱུས་བཞིན་ལ། བཤགས་པ་ཚར་གསུམ་དང་། ནག་པོ་གནོད་སྦྱིན་མ་ཚར་ལྔ། སྐུ་དང་གསུང་ཐུགས་དང་ས་སྐྱའི་རྗེ་བཙུན་མ་ཚར་གསུམ་རེ། བཟློག་པ་གསུམ། བསྟོད་པ་རབ་འབར་མ་སྤྱི་དབྱངས་ངོས། རྡོ་རྗེ་གུར་གྱི་མགོན་པོ་སོགས་ཀྱི་འཕྲིན་བཅོལ་བསྟོད་པ་སོ་སོའི་མཇུག་ཏུ་སྦྱར་བ་རྣམས་མཛད། དེ་ནས་མཇུག་ཆོག་རྣམས་དང་། བཀྲ་ཤིས་ཀྱི་ཚིག་རྒྱས་པ་སོགས་མཛད། གསོལ་བ་གནང་ནས་དཔོན་སློབ་རྣམས་ཚོགས་ཆེན་པོར་ཕེབས་ཏེ།
རོལ་མོ་བཅས་སམ། ཤ་ས་ནའི་སྔགས་དབྱངས་ནས། སྲིད་ཞི་དཔལ་འབྱོར་མའི་བར་སྔགས་འཆང་ཆོས་ཀྱི་རྒྱལ་པོས་མཛད་པའི་ཉེར་དགུའི་དེབ་སྒྲིག་ཆེན་མོ་ནང་བཞིན་ལྷག་ཆད་མེད་པ་བྱས་དགེ་ལེགས་འཕེལ། འདིར་སྐབས་སྒོ་རུམ་དུ་གྲྭ་པ་དགུས་ཉེར་གསུམ་དང་དགུ་ལ་སྔར་རྒྱུན་བཞིན་ལ། ཉེར་བཞི་ནས་བརྒྱད་ཀྱི་བར་ལ་ཉིན་རེར་ནག་པོ་མཆོད་རྟེན་མ་བརྒྱ་ཚར་གསུམ་རེ། སྐུ་དང་གསུང་ཐུགས་མ་དང་། བཤགས་བཟློག་རྣམས་བརྒྱ་ཚར་རེ་ཞག དེ་བར་དུ་གཏུམ་ཆེན་མ་སྟོང་ཚར་འགྲོ་ངེས། བསྟོད་པ་གང་རིགས་རྣམས། ནང་སོར་གྲྭ་པ་བཞི་རེས་ཉེར་བཞི་ནས།
ཉེར་བརྒྱད་གྱི་བར་ལ་ནག་པོ་གནོད་སྦྱིན་མ་སྟོང་ཚར་འགྲོ་ངེས་དང་། ཉིན་རེར་བཤགས་བཟློག་བརྒྱ་ཚར། ཉེར་གསུམ་དང་དགུ་ལ་སྔར་རྒྱུན་བཞིན། བསྟོད་པ་ཅི་རིགས་རྣམས། ལྷ་ཁང་རྩེར་སྐུ་གཉེར་གྱིས་ཉེར་གསུམ་དང་དགུ་ལ་སྔར་རྒྱུན་བཞིན་ལ། ཉེར་བཞི་ནས་ཚེས་གཅིག་གི་བར་ལ་སྐུ་དང་གསུང་ཐུགས་མ་སྟོང་ཚར་འགྲོ་ངེས་རྣམས་བགྱིས་པ་བཀྲ་ཤིས་དང་དགེ་ལེགས་ཕྱོགས་དུས་ཀུན་དུ་འཕེལ། ། ཤུབྷཾ།། །། ༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།། PAGE * MERGEFORMAT 4 ཨ་མྱེས་ཞབས། ཆུ་སྦྲུལ་དུས་མདོས་ཆེན་མོ་ཞག་བདུན་དུ་སྤར་བའི་ཆོ་གའི་སྒྲིག་རིམ་སོགས་ཀྱི་ཐོ།
PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
