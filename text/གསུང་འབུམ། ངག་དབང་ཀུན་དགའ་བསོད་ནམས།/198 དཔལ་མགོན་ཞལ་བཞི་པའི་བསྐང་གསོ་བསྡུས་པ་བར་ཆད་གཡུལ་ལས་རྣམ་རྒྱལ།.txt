གསུང་འབུམ། ངག་དབང་ཀུན་དགའ་བསོད་ནམས།
པོད ༡༩༨
དཔལ་མགོན་ཞལ་བཞི་པའི་བསྐང་གསོ་བསྡུས་པ་བར་ཆད་གཡུལ་ལས་རྣམ་རྒྱལ།
༄། །དཔལ་མགོན་ཞལ་བཞི་པའི་བསྐང་གསོ་བསྡུས་པ་བར་ཆད་གཡུལ་ལས་རྣམ་རྒྱལ་ཞེས་བྱ་བ་བཞུགས་སོ།། ན་མོ་གུ་རུ་ཙ་ཏུརྨུ་ཁ་ཡེ། འདིར་སྟོབས་འཕྲོག་དབང་པོའི་ཐུགས་དམ་བསྐང་བར་འདོད་པས། སྤྱན་འདྲེན། བྱོན་སྐྱེམས། གཏོར་མ་སྔགས་ཀྱིས་ཕུལ་ནས་ཕྱི་ནང་གི་མཆོད་པ། འཕྲིན་འཆོལ་རྣམས་སྔོན་དུ་འགྲོ་བས། དབྱངས་དང་བཅས་པའམ། མེད་ཀྱང་རུང་སྟེ། ཧཱུྃ་ལྷ་མཆོག་མཧཱ་ཀཱ་ལ་མཐུ་བོ་ཆེ། །
ཁྱེད་ལ་མཐུན་པའི་དམ་རྫས་འབུལ་བ་ནི། ། རྟ་མཆོག་གཡག་རོག་ལུག་ནག་ཁྱི་ནག་སོགས། ། མཐིང་ནག་དར་གྱི་ཅོད་པན་མང་པོས་བརྒྱན། ། རཀྟ་དམར་ཆེན་ཁྲག་གི་ཨརྒྷྃ་དང་། ། དྲི་ལྡན་མེ་ཏོག་ལ་སོགས་ཉེར་སྤྱོད་ལྔ། ། རྐང་གླིང་ཐོད་རྔ་ལ་སོགས་རོལ་མོ་དང་། ། དམ་རྫས་བདུད་རྩིའི་རྒྱ་མཚོ་ཛ་གད་སོགས། ། མཆོད་སྤྲིན་དངོས་འབྱོར་ཡིད་སྤྲུལ་མཁའ་བཀང་འདིས། ། ལྷ་མཆོག་མཧཱ་ཀཱ་ལའི་ཐུགས་དམ་བསྐང་། ། ལྷ་ཆེན་ནག་པོ་ཞལ་བཞིའི༞ ཞིང་སྐྱོང་གཟི་ལྡན་དབང་ཕྱུག༞ བྲམ་ཟེ་གཟུགས་ཅན་དཔའ་བོའི༞ ཡུམ་ཆེན་གཡུང་མོ་ནག་མོའི༞ ལས་མཛད་གཏུམ་མོ་ལྗང་ཁུའི༞ སེར་ནག་སིངྒ་ལི་མའི༞ དམར་ནག་སྲིན་མོ་ཆེན་མོའི༞ འཁོར་གྱི་ཞིང་སྐྱོང་ཚོགས་ཀྱི༞ དྲེགས་པ་སྡེ་བརྒྱད་ཚོགས་ཀྱི་ཐུགས་དམ་བསྐང་། །
འཁོར་དང་བཅས་པའི་ཐུགས་དམ་བསྐོང་གྱུར་ནས། ། རྣལ་འབྱོར་དཔོན་སློབ་ཉམས་ཆག་སོས་གྱུར་ཅིག ། གདོང་བཞི་དྲེགས་པ་འཁོར་དང་བཅས་པ་ཡིས། ། སངས་རྒྱས་བསྟན་པ་སྲུང་ཞིང་སྐྱོང་བ་དང་། ། གནོད་བྱེད་དགྲ་བགེགས་ཐལ་བ་རྡུལ་དུ་རློགས། ། ཞི་རྒྱས་དབང་དྲག་དངོས་གྲུབ་བདག་ལ་སྩོལ། ། ཅེས་ཐུགས་དམ་བསྐངས་པའི་རྗེས་སུ། བཤག་པ། བཟློག་པ། བསྟོད་པ།
གཏོར་འབུལ་སོགས་དཀྱུས་བཞིན་བྱའོ། ། ཞེས་པ་འདི་ཡང་ཞིང་སྐྱོང་གཟི་ལྡན་དབང་པོའི་རྣལ་འབྱོར་པ་ས་སྐྱ་པ་སྔགས་འཆང་ངག་དབང་ཀུན་དགའ་བསོད་ནམས་ཀྱིས། གཉན་ལོ་ཙཱ་བས་མཛད་པའི་བསྐང་གསོ་རྙིང་པ་ནས་བཏུས་ཏེ། དཔོན་སློབ་ཉུང་ངུས་བསྐང་གསོ་སྟོང་ཚར་སོགས་བྱ་བའི་སླད་དུ། ཡོན་ཏན་རིན་པོ་ཆེ་དུ་མའི་འབྱུང་གནས་དཔལ་ས་སྐྱའི་ལྷ་ཆེན་རིག་འཛིན་ཕོ་བྲང་དུ་སྦྱར་བ་འདིས། ཆོས་སྐྱོང་བྲམ་ཟེའི་གཟུགས་ཅན་དགྱེས་པར་གྱུར་ནས། བདག་ཅག་དཔོན་སློབ་བྱང་ཆུབ་བར་དུ་འབྲལ་མེད་དུ་སྐྱོང་བར་གྱུར་ཅིག ཐམས་ཅད་བཀྲ་ཤིས། བསྐང་གསོ་བསྡུས་པ་འདི་དཔོན་སློབ་ལྔ་མན་ཆད་ཀྱིས་བརྒྱ་རྩ་སྟོང་རྩ་སོགས་བྱེད་པའི་སྐབས་མགྱོགས་པར་གྲུབ་དགོས་པའི་དགག་དགོས་ཀྱི་ཚེ་མ་གཏོགས་སྒྲུབ་པ་པོ་དེ་ལས་མང་བས་བསྐང་གསོ་བརྒྱ་ཚར་སོགས་བྱེད་པའི་ཚེ་ལས་སླའི་དབང་གིས་བསྡུས་པ་འདི་བྱས་པ་བྱུང་ན། ཞིང་སྐྱོང་དབང་པོ་ཉིད་ཀྱིས་ཚར་གཅོད་པ་དང་།
ཡང་བསྐང་གསོ་རྙིང་པ་བརྒྱ་རྩ་སྟོང་རྩ་སོགས་གང་དགོས་པའི་སྟེང་དུ། བསྡུས་པ་འདི་ཡང་སྤྲོ་བས་བྱས་པ་ལ་ཉེས་པར་མི་འགྱུར་ཞིང་དངོས་གྲུབ་བསྩལ་དུ་གསོལ། བཀྲ་ཤིས་དང་བདེ་ལེགས་ཀྱི་དཔལ་འབར་བར་གྱུར་ཅིག། །། ༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།། PAGE * MERGEFORMAT 2 ཨ་མྱེས་ཞབས། དཔལ་མགོན་ཞལ་བཞི་པའི་བསྐང་གསོ་བསྡུས་པ་བར་ཆད་གཡུལ་ལས་རྣམ་རྒྱལ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
