གསུང་འབུམ། ངག་དབང་ཀུན་དགའ་བསོད་ནམས།
པོད ༡༢
ཆོས་ཀྱི་རྗེ་སྡོམ་བརྩོན་དམ་པ་སྦྱིན་པ་གྲགས་པས་རྗེས་སུ་བཟུང་བའི་ཚུལ་གྱི་སརྒ།
༄༅། །ཆོས་ཀྱི་རྗེ་དཔལ་ལྡན་བླ་མ་དམ་པ་རྣམས་ལས་དམ་པའི་ཆོས་ཇི་ལྟར་ཐོབ་པའི་ཚུལ་ལེགས་པར་བཤད་པ་ཟབ་རྒྱས་ཆོས་ཀུན་གསལ་བའི་ཉིན་བྱེད་ཅེས་བྱ་བ་ལས་ཆོས་ཀྱི་རྗེ་སྡོམ་བརྩོན་དམ་པ་སྦྱིན་པ་གྲགས་པས་རྗེས་སུ་བཟུང་བའི་ཚུལ་གྱི་སརྒ་བཞུགས་སོ།། རྒྱ་གར་སྐད་དུ། ཤྲཱི་ཙཀྲ་སྱ་ནཱ་ཐ་དཱ་ན་ཀིརྟི་ནཱ་མ་ཏི་ཤིཀྵྱ་ཤཱི་ལེ་ན་སྱ་རུ་ཙི་ར་མ་མ་ན་མ། བོད་སྐད་དུ། དཔལ་འཁོར་ལོའི་མགོན་པོ་སྦྱིན་པ་གྲགས་པ་ཞེས་བྱ་བའི་བསླབ་གསུམ་ཁྲིམས་ཀྱིས་མཛེས་པ་དེ་ལ་བདག་འདུད་དོ། ། ཤ་ཆང་སྤངས་སོགས་ཚུལ་ཁྲིམས་རྣམ་དག་ཅིང་། ། བདག་པས་གཞན་གཅེས་འབྱོངས་པའི་སེམས་དཔའ་ཆེ། ། སྦྱིན་པ་ལ་སོགས་ཚོགས་གཉིས་མཐར་ཕྱིན་པའི། ། སྙན་པའི་གྲགས་པ་གསལ་དེར་ཕྱག་བགྱི་འོ། ། ཞེས་པའི་བསྟོད་ཡུལ་དམ་པར་གྱུར་པ་ཆོས་ཀྱི་རྗེ་སྡོམ་བརྩོན་རིགས་སྔགས་འཆང་བ་སྦྱིན་པ་གྲགས་པའི་དྲུང་དུ།
དམ་པའི་ཆོས་ཀྱི་བཀའ་དྲིན་མནོས་པའི་ཚུལ་ནི། ཐོག་མར། ༈ ཆོས་རྒྱལ་མའི་འདོན་ཐབས་སུ་གྲགས་པའི་འཇམ་དབྱངས་ས་པཎ་སྦྲགས་སྒྲུབ་ཀྱི་བླ་མའི་རྣལ་འབྱོར་ཐོབ་པའི་བརྒྱུད་པ་ནི། ཆོས་རྗེ་ས་སྐྱ་པཎྜི་ཏ། མཁན་ཆེན་གཡག་ཕྲུག་སངས་རྒྱས་དཔལ། རོང་སྟོན་ཤེས་བྱ་ཀུན་རིག ཀུན་མཁྱེན་སངས་རྒྱས་འཕེལ། ཆོས་རྗེ་ཀུན་དགའ་ཆོས་བཟང་། རྗེ་ནོར་བུ་ཕུན་ཚོགས། རྗེ་ལྷ་དབང་བློ་གྲོས།
ཆོས་རྗེ་བློ་གྲོས་རབ་ཡངས། ཆོས་རྗེ་སངས་རྒྱས་རྒྱ་མཚོ། སྡོམ་བརྩོན་དམ་པ་སྦྱིན་པ་གྲགས་པ། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། ཆོས་རྗེ་སངས་རྒྱས་རྒྱ་མཚོས་མཛད་པའི་འཇམ་དབྱངས་ས་པཎ་སྦྲགས་སྒྲུབ་ཀྱི་ཡིག་ཆའི་ལུང་ཡང་ཐོབ། ༈ །མ་ཅིག་གྲུབ་པའི་རྒྱལ་མོ་ལུགས་ཀྱི་ཚེ་དབང་བྱིན་རླབས་ཟབ་མོ་ཐོབ་པའི་བརྒྱུད་པ་ནི། ཚེ་དཔག་མེད། མ་ཅིག་གྲུབ་པའི་རྒྱལ་མོ། ཏི་ཕུ་བ། རས་ཆུང་བ།
མི་ལ་རས་པ། དྭགས་པོ་ལྷ་རྗེ། མཐའ་ཙ་བ། འབྲི་ཁུང་པ། སྤྱན་སྔ་བ། ཡང་དགོན་པ། སྤྱན་སྔ་རིན་ཆེན་དཔལ། རྗེ་ཟུར་ཕུག་པ། འབའ་ར་བ་རྒྱལ་མཚན་དཔལ། ཆོས་རྗེ་བདེ་ལེགས་རིན་ཆེན།
ཀུན་དགའ་དཔལ་བཟང་། དབུ་མ་པ་དཔལ་ལྡན་བཟང་པོ། དྲིན་ཅན་དཔལ་ལྡན་མགོན་པོ། ཆོས་རྗེ་སངས་རྒྱས་རིན་ཆེན། ས་ལོ་འཇམ་པའི་རྡོ་རྗེ། ངོར་ཆེན་དཀོན་མཆོག་ལྷུན་གྲུབ། རྗེ་སངས་རྒྱས་སེང་གེ རྗེ་ཀུན་དགའ་ལུང་རིགས། སྡོམ་བརྩོན་དམ་པ་སྦྱིན་པ་གྲགས་པ། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། །
ཡང་ན། རྗེ་སངས་རིན། རྗེ་དཀོན་མཆོག་ལྷུན་གྲུབ། ཤྲཱི་བ་བློ་གྲོས་རྒྱལ་མཚན། སྡོམ་བརྩོན་དམ་པ་སྦྱིན་པ་གྲགས་པ། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། ཡང་ན་ས་ལོ། པཎ་ཆེན་ལྷ་དབང་བློ་གྲོས། ནུབ་དགོན་པ་སངས་རྒྱས་གྲགས་པ། སྡོམ་བརྩོན་དམ་པ་སྦྱིན་པ་གྲགས་པ།
དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཀྱཻ་རྡོ་རྗེ་མན་ངག་ལུགས་ཀྱི་རས་བྲིས་ཀྱི་དཀྱིལ་འཁོར་དུ་དབང་བསྐུར་བ་ཐོབ་པའི་བརྒྱུད་པ་ནི། འོག་མིན་ཆེན་པོར་སངས་རྒྱས་རྡོ་རྗེ་འཆང་། ། ཟག་མེད་སྒྱུ་མར་རྡོ་རྗེ་བདག་མེད་མ། ། སོ་ཝ་ན་ཐར་རྣལ་འབྱོར་དབང་ཕྱུག་ཆེ། ། ཨུ་ཙ་ཡ་ནར་བརྟུལ་ཞུགས་ནག་པོ་པ། ། ཀན་པ་གླིང་དུ་གྲུབ་ཆེན་ཌ་མ་རུ། ། མཁའ་འགྲོ་རྫོང་དུ་ཨ་ཝ་དྷུ་ཏི་པ། ། ཁ་རག་ཐོད་བུར་ག་ཡ་དྷ་རའི་ཞབས། ། མུ་གུ་ལུང་དུ་སྒྲ་བསྒྱུར་འབྲོག་མི་རྗེ། །
མཁར་ཆུ་ཆུ་ཁར་སེ་སྟོན་ཀུན་རིག་ཞབས། ། སག་ཐང་དིང་དུ་ཞང་སྟོན་དགོན་པ་བ། ། ཁ་གདང་གནས་སུ་བླ་ཆེན་ས་སྐྱ་པ། ། ཆུ་མིག་རྫིང་ཁར་བླ་ཆེན་བསོད་ནམས་རྩེ། ། སྒོ་རུམ་གནས་སུ་རྗེ་བཙུན་གྲགས་པའི་ཞབས། ། བྱང་ངོས་སྤྲུལ་སྡེར་ས་སྐྱ་པཎྜི་ཏ། ། ལྷ་ཁང་ལྷོ་རུ་འཕགས་པ་རིན་པོ་ཆེ། ། སྐྱེད་འཕྲང་གནས་སུ་ཞང་སྟོན་དཀོན་མཆོག་དཔལ། ། ན་བཟའ་བྲག་ཕུག་དགོན་པར་བསོད་ནམས་དཔལ། ། བསམ་ཡས་དཀར་པོར་འགྲོ་མགོན་བསོད་ནམས་མཚན། །
བྱང་ཆུབ་རྫོང་དུ་མཚུངས་མེད་བློ་གྲོས་བརྟན། ། ཤར་སྟོད་གནས་སུ་དཔལ་ལྡན་ཚུལ་ཁྲིམས་ཞབས། ། ཞེ་དགོན་གོང་མར་གྲུབ་ཆེན་བུདྡྷ་ཤྲཱི། ། ཨེ་ཝྃ་དགོན་པར་ཀུན་མཁྱེན་ཀུན་དགའི་མཚན། ། བསམ་གཏན་ཕུག་ཏུ་མུས་ཆེན་སེམས་དཔའ་ཆེ། ། བྱང་ཆུབ་གླིང་དུ་རྗེ་བཙུན་ཀུན་དབང་པ། ། ཨེ་ཝྃ་ཐར་རྩེར་རྗེ་བཙུན་དཀོན་མཆོག་འཕེལ། ། བདེ་བ་ཅན་དུ་སངས་རྒྱས་རིན་ཆེན་ཞབས། ། དཔལ་ལྡན་ས་སྐྱར་འཇམ་དབྱངས་ཆོས་ཀྱི་རྗེ། ། ཨེ་ཝྃ་གནས་སུ་དཀོན་མཆོག་ལྷུན་གྲུབ་མཚན། །
ཐར་པ་རྩེ་རུ་སངས་རྒྱས་སེང་གེའི་ཞབས། ། ཡོལ་དགོན་གནས་སུ་བློ་གྲོས་ཆོས་འཕགས་པ། ། མངའ་རིས་དགོན་པར་ཀུན་དགའ་ལུང་རིགས་ཞབས། ། དབེན་གནས་ནགས་དགོན་ཡང་རྩེར་སྦྱིན་པ་གྲགས། ། དེ་ཡིས་རྗེས་བཟུང་ངག་དབང་ཀུན་བསོད་དོ། ། ཡང་ན་ཆོས་རྗེ་ས་སྐྱ་པཎ་ཆེན་ནས། ། སྤྱི་མོ་ལུང་དུ་ཚོགས་བསྒོམ་ཀུན་དགའ་དཔལ། ། ཉན་པོ་གོང་མར་ཉན་ཆེན་བསོད་ནམས་བརྟན། ། དཀར་པོ་བྲག་ཏུ་རིན་ཆེན་སེང་གེའི་ཞབས། ། བླ་མ་དཔལ་ལྡན་པ་མན་གོང་དང་འདྲ། །
ཡང་ན། མུས་ཆེན། འཇམ་དབྱངས་ཤེས་རབ་རྒྱ་མཚོ། མཁས་གྲུབ་དཔལ་ལྡན་རྡོ་རྗེ། གསུམ་ཀས་རྗེས་སུ་བཟུང་བ་དཀོན་མཆོག་འཕེལ། རྗེ་ལྷ་མཆོག་སེང་གེ ངོར་ཆེན་དཀོན་མཆོག་ལྷུན་གྲུབ་མན་འདྲ། ཡང་ན་མུས་ཆེན། ཀུན་མཁྱེན་གཉིས་ཀས་རྗེས་སུ་བཟུང་བ་དཀོན་མཆོག་འཕེལ་བ། རྗེ་བཙུན་སངས་རྒྱས་རིན་ཆེན།
ས་ལོ་འཇམ་པའི་རྡོ་རྗེ། ངོར་ཆེན་དཀོན་མཆོག་ལྷུན་གྲུབ་མན་འདྲ། ཡང་ན་མུས་ཆེན། གྲུབ་ཆེན་དཀོན་མཆོག་བློ་གྲོས། རྗེ་བཙུན་སངས་རྒྱས་རིན་ཆེན་མན་འདྲ། ཡང་ན། ངོར་ཆེན། མུས་ཆེན། རྒྱལ་ཚབ་ཀུན་དབང་། མཁན་ཆེན་བསོད་ནམས་ལྷུན་གྲུབ།
ས་ལོ་འཇམ་པའི་རྡོ་རྗེ། རྗེ་དཀོན་མཆོག་ལྷུན་གྲུབ་མན་འདྲ། ཡང་ན། སེམས་དཔའ་ཆེན་པོ། བདག་ཆེན་རྡོ་རྗེ་འཆང་བློ་གྲོས་རྒྱལ་མཚན། རྡོ་རིང་ཀུན་སྤངས་ཆོས་ཀྱི་ཉི་མ། ཚར་ཆེན་བློ་གསལ་རྒྱ་མཚོ། མཁས་པའི་དབང་པོ་ཀླུ་སྒྲུབ་རྒྱ་མཚོ། སྡོམ་བརྩོན་དམ་པ་སྦྱིན་པ་གྲགས་པ། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། །
ཡང་ན་རྒྱལ་ཚབ་ཀུན་དབང་། གློ་བོ་མཁན་ཆེན་བསོད་ནམས་ལྷུན་གྲུབ། རྗེ་ཀུན་དགའ་གྲོལ་མཆོག མང་ཐོས་ཀླུ་སྒྲུབ་རྒྱ་མཚོ་མན་འདྲ། ཡང་ན། རྗེ་དཀོན་མཆོག་ལྷུན་གྲུབ། བློ་གྲོས་རྒྱལ་མཚན། སྡོམ་བརྩོན་དམ་པ་སྦྱིན་པ་གྲགས་པ། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །དཔལ་ཀྱཻ་རྡོ་རྗེའི་རྩ་བའི་རྒྱུད་བརྟག་པ་གཉིས་པ།
རྗེ་བཙུན་གྱི་དག་ལྡན། ཤར་ཆེན་གྱི་དག་ལྡན་གོ་སླ་དང་བཅས་པའི་སྟེང་ནས་ཚུལ་བཞི་སྔོན་དུ་འགྲོ་བའི་བཤད་བཀའ་རྒྱས་པར་ཐོབ་པའི་བརྒྱུད་པ་ནི། རྡོ་རྗེ་འཆང་། བདག་མེད་མ། རྣལ་འབྱོར་དབང་ཕྱུག་བིརྺ་པ། ཌོམྦྷི་ཧེ་རུ་ཀ ཨ་ལ་བཛྲ། དཔལ་ལྡན་ནགས་ཁྲོད་པ། གརྦྷ་རི་པ། བསོད་སྙོམས་པ་ཛ་ཡ་ཤྲཱི།
སློབ་དཔོན་སྦྱངས་དཀའ་ཟླ་བ། དེ་ལ་སློབ་མའི་མཆོག་དཔའ་བོ་རྡོ་རྗེ། སེང་གེ་རྡོ་རྗེ། སྒྲ་གཅན་འཛིན་དང་གསུམ་ལས། འདིར་དགེ་སློང་དཔའ་བོ་རྡོ་རྗེ། དེས་ལོ་ཙཱ་བ་ཆེན་པོ་ཤཱཀྱ་ཡེ་ཤེས་ལ་གནང་། དེ་ལ་འཁོན་དཀོན་མཆོག་རྒྱལ་པོ། མངའ་རིས་པ་གསལ་བའི་སྙིང་པོ། སེ་མཁར་ཆུང་བ་ཀུན་རིག འཁྱིན་ལོ་ཙཱ་བ་འོད་ཀྱི་སྣང་བ་དང་བཞི་ལས།
འཁོན་དཀོན་མཆོག་རྒྱལ་པོ། རྗེ་ས་ཆེན། ཡང་ན་བླ་མ་མངའ་རིས་པ། འཁོན་སྒྱི་ཆུ་བ། དགྲ་ལྷ་འབར། རྗེ་ས་སྐྱ་པ་ཆེན་པོ། ཡང་ན་སེ་འཁར་ཆུང་བ། འཁོན་དཀོན་མཆོག་རྒྱལ་པོ། རྗེ་ས་ཆེན། འཁྱིན་ལོ་ཙཱ་བ།
འཁོན་དཀོན་མཆོག་རྒྱལ་པོ། རྗེ་ས་སྐྱ་པ་ཆེན་པོའོ། ། དེ་ལྟར་བརྒྱུད་པའི་བཀའ་བབ་བཞི་དང་ལྡན་པའི་བླ་མ་ས་སྐྱ་པ་ཆེན་པོས། སློབ་དཔོན་རིན་པོ་ཆེ་བསོད་ནམས་རྩེ་མོ། ཚུལ་ཁྲིམས་གྲགས། གཙུག་ཏོར་རྒྱལ་པོ་གསུམ་ལ་གནང་། དེ་གསུམ་ཀས་རྗེ་བཙུན་གྲགས་པ་རྒྱལ་མཚན། དེས་ཆོས་རྗེ་ས་སྐྱ་པ་པཎྜི་ཏ་ཆེན་པོ་ལ། དེས་འཕགས་པ་རིན་པོ་ཆེ་ལ། དགའ་ལྡན་པ་བཀྲ་ཤིས་དཔལ།
ཆོས་རྗེ་བྲག་ཕུག་པ་བསོད་ནམས་དཔལ། བླ་མ་བློ་གྲོས་བརྟན་པ། བླ་མ་དཔལ་ལྡན་ཚུལ་ཁྲིམས། ཆོས་རྗེ་ཡེ་ཤེས་རྒྱལ་མཚན། རྡོ་རྗེ་འཆང་ཀུན་དགའ་བཟང་པོ། རྗེ་ཀུན་དགའ་དབང་ཕྱུག འདྲེན་མཆོག་དཀོན་མཆོག་འཕེལ། མུས་ཆེན་སངས་རྒྱས་རིན་ཆེན། ས་ལོ་འཇམ་པའི་རྡོ་རྗེ། པཎ་ཆེན་ནམ་མཁའ་དབང་ཕྱུག
ཆོས་རྗེ་གྲགས་པ་མཐའ་ཡས། མུས་ཆེན་རྡོ་རྗེ་འཆང་སངས་རྒྱས་རྒྱལ་མཚན། སྡོམ་བརྩོན་དམ་པ་སྦྱིན་པ་གྲགས། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། ཡང་ན་དཀོན་མཆོག་ལྷུན་གྲུབ། རྗེ་དཀོན་མཆོག་རྒྱ་མཚོ། རྡོ་རྗེ་འཆང་སངས་རྒྱས་རྒྱལ་མཚན་མན་འདྲ། ཡང་ན། ངོར་ཆེན། མུས་ཆེན་སེམས་དཔའ་ཆེན་པོ་གཉིས་ཀ་ལ།
རྒྱལ་ཚབ་དམ་པ་ཀུན་དགའ་དབང་ཕྱུག་པ་དང་། ཀུན་མཁྱེན་བསོད་ནམས་སེང་གེ དེ་གཉིས་ཀ་ལ་འདྲེན་མཆོག་རཏྣ་ཝརྡྷ། འཇམ་པའི་དབྱངས་དཀོན་མཆོག་ལྷུན་གྲུབ་མན་འདྲ། ཡང་ན་ངོར་ཆེན། ས་པཎྜི་ཏ། གློ་བོ་མཁན་ཆེན་བསོད་ནམས་ལྷུན་གྲུབ། ས་ལོ་འཇམ་པའི་རྡོ་རྗེ། རྗེ་རཏྣ་ནི་ར་བྷོ་ཥ་མན་འདྲ། རྒྱུད་སྡེ་སྤྱི་རྣམ་རྗེ་བཙུན་རྩེ་མོས་མཛད་པ།
རྗེ་བཙུན་གྲགས་པ་རྒྱལ་མཚན་གྱི་མཛད་པའི་ལྗོན་ཤིང་། སྟོང་ཐུན་ས་བཅད། རྒྱུད་སྡེའི་དུམ་བུ། ཡབ་ཡུམ་གྱི་བསྟོད་པ་གཉིས། བདག་མེད་བསྟོད་པའི་འགྲེལ་པ་ས་པཎ་གྱིས་མཛད་པ། ཀྱེ་རྡོར་རྒྱུད་ཀྱི་བྱུང་ཚུལ་ངོར་ཆེན་རྡོ་རྗེ་འཆང་ཀུན་བཟང་གིས་མཛད་པ། ཚུལ་བཞིའི་རྣམ་གཞག་གློ་བོ་མཁན་ཆེན་པས་མཛད་པ། འགྲེལ་པ་དག་ལྡན། དག་ལྡན་ཁ་སྐོང་། དག་ལྗོན་ལུང་འགྲེལ་ཤར་པས་མཛད་པ།
བརྒྱུད་འདེབས་ཚུལ་གསུམ་མཛེས་རྒྱན། ལྗོན་ཤིང་མཛེས་རྒྱན་རྗེ་དཀོན་མཆོག་ལྷུན་གྲུབ་ཀྱི་མཛད་པ་རྣམས་ཀྱི་ལུང་ཐོས་སོ། ༈ །གཉན་སྒྲོལ་ཡན་ལག་དྲུག་པའི་རྗེས་གནང་མཚན་བརྒྱ་རྩ་བརྒྱད་པའི་ལུང་དང་བཅས་པ་ཐོབ་པའི་བརྒྱུད་པ་ནི། འཕགས་པ་ཀླུ་སྒྲུབ། སངས་རྒྱས་ཡེ་ཤེས་ཞབས། མར་མེ་མཛད། དཔལ་བདེ། དྲི་མེད་སྦས་པ། རཏྣ་བཛྲ། རཏྣ་ཀིརྟི།
རི་སུལ་གྱི་རྣལ་འབྱོར་མ། གཉན་ལོ་ཙཱ་བ། བླ་མ་གནམ་ཁ་འུབ་པ་ཆོས་ཀྱི་རྒྱལ་མཚན། ས་ཆེན། རྗེ་བཙུན། བྱང་ཆུབ་དཔལ། བདེ་བ་དཔལ། གྲགས་པ་གཞོན་ནུ། བསོད་ནམས་གྲགས་པ། གྲགས་པ་ཚུལ་ཁྲིམས།
ཤེས་རབ་རྡོ་རྗེ། རྒྱལ་བཟང་པ། མཁན་ཆེན་བྱང་ཆུབ་སེང་གེ ཤར་པ་ཡེ་རྒྱལ། རྡོ་རྗེ་འཆང་ཀུན་དགའ་བཟང་པོ། རྗེ་ཀུན་དགའ་དབང་ཕྱུག འདྲེན་མཆོག་དཀོན་མཆོག་འཕེལ། རྗེ་ལྷ་མཆོག་སེང་གེ རྗེ་སངས་རྒྱས་སེང་གེ རྗེ་ཀུན་དགའ་ལུང་རིགས།
སྡོམ་བརྩོན་དམ་པ་སྦྱིན་པ་གྲགས་པ། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། སྒྲུབ་ཐབས་ཡན་ལག་དྲུག་པ་རྗེ་བཙུན་གྱིས་མཛད་པ་ཐོས། ༈ །ཡང་བླ་མ་ཆོས་ཀྱི་རྗེ་དེ་ཉིད་ཀྱི་དྲུང་དུ། ཕྱག་ན་རྡོ་རྗེ་གཏུམ་པོ་ཁྱུང་ཆེན་ཐོབ་པའི་བརྒྱུད་པ་ནི། རྡོ་རྗེ་འཆང་། གསང་བའི་བདག་པོ། ཀླུ་སྒྲུབ་ཞབས། པཎྜི་ཏ་འབར་བའི་གཙོ། གྲུབ་ཆེན་ཞིང་གི་རྡོ་རྗེ།
རྔོག་ལོ་ཆེན་པོ་ཤེས་རབ་གྲགས། སྲས་སློབ་དཔོན་བྷ་ཝ། གཙང་སྟོན་སྨྲ་བའི་སེང་གེ རྣལ་འབྱོར་དབང་ཕྱུག་མདོ་སྡེ་སེང་གེ གྲུབ་སྟོན་ཤཱཀྱ་གཞོན་ནུ། ལྕེ་བློ་ལྡན་སེང་གེ ལྕེ་བཙུན་བསོད་ནམས་དཔལ། སྤྲུལ་སྐུ་དབང་ཕྱུག་རྡོ་རྗེ། དེའི་སྲས་རྡོ་རྗེ་སེང་གེ དེའི་སྲས་རིན་ཆེན་སེང་གེ
དེའི་སྲས་ཤཱཀྱ་སེང་གེ ལྕེ་བཙུན་གྲུབ་པའི་དབང་ཕྱུག་སངས་རྒྱས་སེང་གེ ཐམས་ཅད་མཁྱེན་པ་མཁྱེན་བརྩེ་དབང་ཕྱུག རྗེ་ཀུན་དགའ་ལུང་རིགས། སྡོམ་བརྩོན་དམ་པ་སྦྱིན་པ་གྲགས་པ།་་་་་ འདི་ནི་ཕྱག་རྡོར་གཏུམ་ཆེན་ལྷ་ཉེར་གཅིག་གི་དབང་གི་བརྒྱུད་པ་བཞིན་བྲིས་པ་ཡིན་ལ། རྗེས་གནང་རྐྱང་པའི་བརྒྱུད་པ་ཞིག་ད་དུང་བཙལ་བར་བྱའོ། ། འདིའི་གོང་གི་བརྒྱུད་པ་འགའ་ཞིག་བརྟག དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །མི་གཡོ་བ་སྔོན་པོའི་རྗེས་གནང་ཆུ་སྲུང་དང་བཅས་པ་ཐོབ་པའི་བརྒྱུད་པ་ནི།
ཕྱག་ན་རྡོ་རྗེ། ཛེ་ཏ་རི། རྡོ་རྗེ་གདན་པ་མཆེད། བ་རི་བ། ས་ཆེན། རྗེ་བཙུན་བསོད་རྩེ། རྗེ་བཙུན་གྲགས་པ། ཆོས་རྗེ་པཎྜི་ཏ། ཆོས་རྒྱལ་འཕགས་པ། ཞང་དཀོན་མཆོག་དཔལ།
བྲག་ཕུག་པ། དཔལ་ལྡན་བློ་གྲོས་བརྟན་པ། དཔལ་ཚུལ་བ། ཤར་ཆེན་ཡེ་རྒྱལ། ངོར་ཆེན་ཀུན་བཟང་། རྒྱལ་ཚབ་ཀུན་དབང་། འདྲེན་མཆོག་དཀོན་མཆོག་འཕེལ། རྗེ་ལྷ་མཆོག་སེང་གེ རྗེ་སངས་རྒྱས་སེང་གེ རྗེ་ཀུན་དགའ་ལུང་རིགས།
སྡོམ་བརྩོན་དམ་པ་སྦྱིན་པ་གྲགས་པ། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །མི་གཡོ་བ་དཀར་པོའི་སྒྲུབ་ཐབས་ཡོན་ཏན་ཁྲིས་མཛད་པའི་གསལ་བྱེད་ཡར་ཀླུང་པ་སེང་གེ་རྒྱལ་མཚན་གྱིས་མཛད་པ་ལ་སེམས་དཔའ་གསུམ་བརྩེགས་ཀྱི་སྒོམ་ཚུལ་བོགས་འདོན་སྡིགས་མཛུབ་ཀྱི་སྦྱོར་བ། ལེབ་རྒན་དར་གྱི་སྦྱོར་བ། བསྙེན་སྒྲུབ་ཀྱི་བར་ཆད་བསལ་བ། གྲིབ་སེལ། རྩོད་པ་ལས་རྒྱལ་ཐབས་ཀྱི་ལས་ཚོགས་རྣམས་ཀྱི་ཡི་གེའི་ལུང་ཐོབ་པའི་བརྒྱུད་པ་ནི། མི་གཡོ་བ། འོད་བྱེད་འབྱུང་གནས་དཔལ། ཁ་ཆེ་པཎ་ཆེན་དཱ་ལ་ཤི་ལ།
མཁས་པ་ཡོན་ཏན་ཁྲི། འདུལ་འཛིན་བྱང་སེམས་པ། རྒྱལ་ཚ་ཆོས་དབང་བ། རྒྱལ་ཚ་གཞོན་ནུ་གྲགས། མཁན་ཆེན་ཕྱོགས་ལས་རྣམ་རྒྱལ། གཡག་སྟོན་སངས་རྒྱས་དཔལ་བ། རོང་སྟོན་ཤེས་བྱ་ཀུན་རིག པཎྜི་ཏ་གྲགས་པ་རྒྱལ་མཚན། མཁན་ཆེན་ལེགས་པའི་འབྱུང་གནས། ས་ལོ་འཇམ་པའི་རྡོ་རྗེ།
ངོར་ཆེན་དཀོན་མཆོག་ལྷུན་གྲུབ། ཤྲཱི་བ་བློ་གྲོས་རྒྱལ་མཚན། སྡོམ་བརྩོན་དམ་པ་སྦྱིན་པ་གྲགས་པ། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། དཱ་ན་ཤཱི་ལས་མཛད་པའི་སྒྲུབ་ཐབས་དང་། སྒྲུབ་ཐབས་བསྟོད་པ་སོགས་མཁས་པ་ཡོན་ཏན་ཁྲིས་མཛད་པ་རྣམས་ཀྱི་ལུང་ཡང་ཐོས་སོ། ༈ །རི་ཁྲོད་མ་ལོ་མ་གྱོན་མའི་སྒྲུབ་ཐབས་བུམ་ཆོག་དང་བཅས་པ་ཆོས་རྒྱལ་འཕགས་པས་མཛད་པ། དེ་ལ་བརྟེན་ནས་གྲོང་ཁྱེར་དུ་རིམས་ནད་གཅོད་པའི་མན་ངག་དགའ་ལྡན་པ་ཀུན་བསོད་ཀྱིས་མཛད་པའི་ལུང་ཐོབ་པའི་བརྒྱུད་པ་ནི། སངས་རྒྱས། ཕྱག་ན་རྡོ་རྗེ།
ཛེ་ཏཱ་རི། རྡོ་རྗེ་གདན་པ་ཆེ་བ། ཆུང་བ། བ་རི་ལོ་ཙཱ་བ། བླ་མ་ས་སྐྱ་པ་ཆེན་པོ། སློབ་དཔོན་རིན་པོ་ཆེ་བསོད་ནམས་རྩེ་མོ། རྗེ་བཙུན་རིན་པོ་ཆེ་གྲགས་པ་རྒྱལ་མཚན། ཆོས་རྗེ་ས་སྐྱ་པཎྜི་ཏ། འཕགས་པ་རིན་པོ་ཆེ། བྲག་ཕུག་པ་བློ་གྲོས་བརྟན་པ།
བླ་མ་དཔལ་ལྡན་པ། ཤར་པ་སྐུ་མཆེད། ངོར་ཆེན། མུས་ཆེན། ཀུན་མཁྱེན། བླ་མ་རི་ཁྲོད་པ། དཀོན་མཆོག་ལྷུན་གྲུབ། རྗེ་སངས་རྒྱས་སེང་གེ རྗེ་ཀུན་དགའ་ལུང་རིགས། སྡོམ་བརྩོན་དམ་པ་སྦྱིན་པ་གྲགས་པ།
དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཡང་འཇམ་དབྱངས་སྨྲ་སེང་གི་རྗེས་གནང་ཐོབ་པའི་བརྒྱུད་པ་ནི། འཇམ་དབྱངས། དམ་པ་རྒྱ་གར་བ། ཁ་ཆེ་གུ་ཧྱ་པ། རླན་བསྒོམ་ཡབ་སྲས། སློབ་དཔོན་འོད་ཤཱཀ་པ། ལོ་ཙཱ་བ་མཆོག་ལྡན། སྐྱི་སྟོན། ཀུན་མཁྱེན་ཇོ་ནང་པ།
ས་བཟང་མ་ཏི། ས་བཟང་འཕགས་པ། ངོར་ཆེན་ཀུན་བཟང་། པཎྜི་ཏ་གྲགས་པ་རྒྱལ་མཚན། མཁན་ཆེན་ལེགས་པའི་འབྱུང་གནས། ས་ལོ་འཇམ་པའི་རྡོ་རྗེ། ངོར་ཆེན་དཀོན་མཆོག་ལྷུན་གྲུབ། རྗེ་སངས་རྒྱས་སེང་གེ རྗེ་བློ་གྲོས་ཆོས་འཕགས། རྗེ་ཀུན་དགའ་ལུང་རིགས།
སྡོམ་བརྩོན་དམ་པ་སྦྱིན་པ་གྲགས་པ། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། ཡང་འཇམ་དབྱངས་སྨྲ་བའི་སེང་གེ་དམར་པོའི་རིགས་གཏད་ཐོབ་པའི་བརྒྱུད་པ་ནི། འཇམ་དབྱངས། དྷཱི་ར་པཱ་ལ། རྔོག་ལོ་བློ་ལྡན། ཁྱུང་སྟོན་རིན་ཆེན་གྲགས། རྒྱ་དམར་དབང་ཕྱུག་གྲགས་པ་ཆོས་ཀྱི་སེངྒེ་། གཙང་ནག་བརྩོན་འགྲུས་སེངྒེ་། དན་བག་དར་སེང་།
གཉལ་ཞིག་འཇམ་རྡོར། ཟད་པ་དར་ཚུལ། དགེ་བཤེས་གྲ་ཐང་པ། བླ་མ་དམ་པ་བསོད་ནམས་རྒྱལ་མཚན། ཡང་རྩེན་རིན་ཆེན་སེངྒེ་། བུ་སྟོན་རིན་པོ་ཆེ། མཁན་ཆེན་རིན་རྣམ་པ། བླ་མ་བཀྲས་རིན། རྡོ་རྗེ་འཆང་ཀུན་དགའ་བཟང་པོ། པཎྜི་ཏ་གྲགས་པ་རྒྱལ་མཚན།
མཁན་ཆེན་ལེགས་པའི་འབྱུང་གནས། ས་ལོ་འཇམ་པའི་རྡོ་རྗེ། ངོར་ཆེན་དཀོན་མཆོག་ལྷུན་གྲུབ། རྗེ་སངས་རྒྱས་སེངྒེ། རྗེ་བློ་གྲོས་ཆོས་གྲགས། རྗེ་ཀུན་དགའ་ལུང་རིགས། སྡོམ་བརྩོན་དམ་པ་སྦྱིན་པ་གྲགས་པ། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། རྗེ་བཙུན་ས་སྐྱ་པ་གོང་མ་ལྔའི་བཀའ་འབུམ་ཕལ་ཆེར་གྱི་ལུང་ཐོས་པའི་བརྒྱུད་པ་ནི། ས་ལོ་ཐམས་ཅད་མཁྱེན་པ།
ངོར་ཆེན་དཀོན་མཆོག་ལྷུན་གྲུབ། ཆོས་རྗེ་སངས་རྒྱས་སེངྒེ་། རྗེ་ཀུན་དགའ་ལུང་རིགས། རྗེ་ནགས་དགོན་པ། སྦྱིན་པ་གྲགས། ས་སྐྱ་པ་ངག་དབང་ཀུན་དགའ་བསོད་ནམས་ལའོ། ༈ །ཡང་ཆོས་ཀྱི་རྗེ་དེ་ཉིད་ཀྱི་དྲུང་དུ། བླ་མ་ཆོས་ཀྱི་རྗེ་རྡོ་རྗེ་འཆང་ཀུན་དགའ་བཟང་པོའི་བཀའ་འབུམ་ཐོབ་པའི་ཆོས་ཀྱི་རྣམ་གྲངས་ལ། རྩ་བའི་བླ་མ་རྣམས་ལ་བསྟོད་པ། ཤར་ཆེན་ལ་བསྟོད་པ་ལྔ།
གྲུབ་ཆེན་བུདྡྷ་ཤྲཱི། ས་བཟང་འཕགས་པ། མཁན་ཆེན་བཀྲ་ཤིས་རིན་ཆེན། ལོ་ཆེན་རིན་ཆེན་བཟང་པོ། རྗེ་ས་སྐྱ་པ་ཆེན་པོ་རྣམས་ལ་བསྟོད་པ། སྡོམ་གསུམ་བླ་མ་བརྒྱུད་པ་ལ་ཕྱག་འཚལ་བ། ལམ་ཟབ་བརྒྱུད་པའི་གསོལ་འདེབས། ལམ་འབྲས་ཕྱག་མཆོད་ཀྱི་ཁ་སྐོང་། ལམ་འབྲས། བསམ་མི་ཁྱབ།
ལྷན་ཅིག་སྐྱེས་གྲུབ། མཆོད་རྟེན་དྲུང་ཐོབ། ཡི་གེ་མེད་པ། པདྨ་བཛྲའི་ལམ། གཏུམ་མོ་ལམ་རྫོགས། ཡོན་པོ་བསྲང་བ། ཨིནྡྲ་བྷུ་ཏིའི་ལམ། བདེ་མཆོག་རིམ་ལྔ། རྩ་དབུ་མའི་རིང་བརྒྱུད། བདེ་མཆོག་དཀར་པོ།
མཧཱ་མ་ཡའི་སྤྲོས་མེད། གསང་འདུས་རིམ་ལྔ་འགོས་ལུགས། ར་རྩེ་སེམས་འཛིན། ཤིན་ཏུ་སྤྲོས་མེད། སྤྱོད་འཇུག ཞེན་པ་བཞི་བྲལ་རྣམས་ཀྱི་བླ་མ་བརྒྱུད་པའི་གསོལ་འདེབས། རྡོ་རྗེ་རྣལ་འབྱོར་མ། ཤེས་ཕྱིན་དཀར་མོ། འཇམ་པའི་རྡོ་རྗེའི་དཀྱིལ་ཆོག འདོད་རྒྱལ།
ཚོགས་བདག འཆི་བདག་འཇོམས་པའི་དཀྱིལ་ཆོག གཙུག་ཏོར། ནོར་རྒྱུན་མའི་དཀྱིལ་ཆོག་གི་ཆོ་ག ས་སྐྱ་པའི་བཀའ་སྲུང་རྣམས་ལ་བསྟོད་པ། ཡན་ལག་བདུན་པའི་ཆོ་ག ས་སྐྱ་པཎྜི་ཏ། གྲུབ་ཆེན་བུདྡྷ་ཤྲཱི། ས་བཟང་འཕགས་པ་རྣམས་ཀྱི་རྣམ་ཐར། གསན་ཡིག་ཆེན་མོ།
ལམ་འབྲས་ཆོས་འབྱུང་རྩོམ་འཕྲོ། བཤད་ཐབས་གསང་བའི་སྒོ་འབྱེད། ཞུས་ལན་གསང་བའི་ས་བཅད། དབང་བཞིའི་རྟོགས་བསྐྱེད། མངོན་རྟོགས་ཚུལ་བཞིའི་སྡོམ་ཚིག ཕྱི་ནང་གི་བསྐྱེད་རིམ་དབང་དང་བཅས་པའི་སྡོམ་ཚིག ནང་གི་བླ་མའི་རྣལ་འབྱོར། བིར་བསྲུང་བར་ཆད་ཀུན་སེལ། སྐུའི་རྣམ་འགྱུར་དྲུག་གི་ཟིན་བྲིས། བིར་བསྲུང་ཐུན་མོང་མ་ཡིན་པའི་བྱིན་རླབས་བྱ་ཚུལ།
དེའི་ཉམས་ལེན། དེ་དང་ལམ་འབྲས་མཚན་མཚོན་སྦྱར་བ། བིར་བསྲུང་གསར་མ། ལུས་དཀྱིལ་རྩོད་སྤོང་ཆེ་ཆུང་། རྒྱུད་གསུམ་གནོད་འཇོམས་རྩ་འགྲེལ། ཟུང་འཇུག་རྡོ་རྗེ་འཆང་གི་ས་མཚམས་བཤད་པ། ཀྱཻ་རྡོ་རྗེའི་རྒྱུད་ཀྱི་བྱུང་ཚུལ་དང་། བླ་མ་བརྒྱུད་པའི་རྣམ་ཐར། བརྟག་གཉིས་ཀྱི་འགྱུར་ཆད་བསབས་པ་ཤླཽ་ཀ་གཉིས། བརྟག་གཉིས་འགྲེལ་པའི་དཀར་ཆག
ཀྱཻ་རྡོར་ཌོམྦྷི་ལུགས་ཀྱི་སྒྲུབ་ཐབས། འཕྲིན་ཡིག་དབང་པོའི་རྡོ་རྗེ། གཞལ་ཡས་ཁང་གི་ཚད་རྣམ་པར་བཞག་པ། འཕར་མ་གཉིས་ཀྱི་དོན་བཤད་པ། མཚོ་སྐྱེས་དང་ཌོམྦྷི་ལུགས་ཀྱི་ཐོ་ཡིག སྒྲུབ་ཐབས་མཚོ་སྐྱེས་ཀྱི་བསྡུས་དོན། བསྟོད་པ་ཉི་ཤུ་པའི་འགྲེལ་པ། མཚོ་སྐྱེས་ལུགས་ཀྱི་མཎྜལ་མཆོད་ཆོག བསྐྱེད་རིམ་གནད་ཀྱི་ཟླ་ཟེར། གཏོར་ཆོག་གི་འགྲེལ་པ།
འདོད་རྒྱལ་གྱི་སྒྲུབ་ཐབས། ཤེས་ཕྱིན་དཀར་མོའི་སྒྲུབ་ཐབས། གུར་རིགས་བསྡུས་ཀྱི་སྦྱིན་སྲེག གར་གྱི་ཤན་འབྱེད། སངས་རྒྱས་ཀྱི་གར། ཕྱོགས་བཞི་གཏོར་མའི་བཏང་ཐབས། ཆོས་སྐྱོང་གི་མན་ངག་རྣམས་ཀྱི་དཀར་ཆག མགོན་རྐྱང་གི་སྒྲུབ་ཐབས་རྒྱུད་འགྲེལ་ལས་ཕྱུང་བ། ལྷ་བརྒྱད་ཀྱི་རྗེས་གནང་། གཏོར་ཆོག་དགྲ་ལས་རྣམ་རྒྱལ།
གཏོར་སྒྲུབ་ཀྱི་མན་ངག ཐུགས་དམ་བསྐངས་པའི་ཆོ་ག ཀྱཻ་རྡོར་བཅུ་བདུན་མའི་སྒྲུབ་ཐབས། སམྦྷུ་ཊ་རྡོ་རྗེ་དབྱིངས་ཀྱི་སྒྲུབ་ཐབས། གཏོར་ཆོག མཆོད་ཕྲེང་། དཀྱིལ་ཆོག སྦྱིན་སྲེག བཀྲ་ཤིས། ཚོགས་འཁོར་གསང་བ་ཀུན་རྒྱན།
ཚོགས་འཁོར་ཀུན་བཟང་རྣམ་རོལ། བདེ་མཆོག་བླ་མ་མཆོད་པའི་ཆོ་ག བདེ་མཆོག་ཕོ་བྲང་གི་རྣམ་གཞག རིལ་བུ་ལ་བརྟེན་ནས་མཁའ་སྤྱོད་བསྒྲུབ་པ། ནཱ་རོ་མཁའ་སྤྱོད་ཀྱི་སྒྲུབ་ཐབས་དང་། བདེ་མཆོག་དཀར་པོའི་སྒྲུབ་ཐབས་བྱིན་རླབས་ཆོ་ག་དང་བཅས་པ། རྡོ་རྗེ་ལྷ་མོའི་ཚེ་སྒྲུབ། ལ་ཝ་པ་བཅུ་གསུམ་མའི་མངོན་རྟོགས་ཀྱི་ཐོ། རྡོ་རྗེ་མཁའ་འགྲོའི་སྒྲུབ་ཐབས་ཀྱི་ཐོ། ཟ་བྱེད་རྡོ་རྗེ་མཁའ་འགྲོའི་སྦྱིན་སྲེག
མཁའ་འགྲོ་རྒྱ་མཚོའི་དཀྱིལ་འཁོར་ཡོངས་རྫོགས་ཀྱི་སྒྲུབ་ཐབས། གཙོ་བོ་ཡབ་ཡུམ་གྱི་སྒྲུབ་ཐབས། སྔགས་ཕྲེང་མཆན་མ། དཀྱིལ་ཆོག མཆོད་ཕྲེང་། གསང་འདུས་མི་བསྐྱོད་པའི་སྒྲུབ་ཐབས། ཤིན་ཏུ་རྣལ་འབྱོར་གྱི་ཁྱད་པར། གཏོར་ཆོག མཆོད་ཕྲེང་། རྡོ་རྗེ་སེམས་དཔའི་མཆོད་ཆོག
དཀྱིལ་ཆོག སྦྱིན་སྲེག རབ་གནས། བཀྲ་ཤིས། རྡོ་རྗེ་ཕྲེང་བའི་ས་བཟུང་གི་ཆོ་ག དགྲ་ནག་གི་རྒྱུད་ནས་གསུངས་པའི་ཆར་འབེབས། འཇིགས་བྱེད་ཀྱི་གཏོར་ཆོག འཇིགས་བྱེད་ཀྱི་རྫོགས་རིམ། གཤེད་དམར་ལྷ་ལྔའི་སྒྲུབ་ཐབས། དེའི་དག་པ།
སྒྲུབ་ཐབས་ཀྱི་ལུང་སྦྱོར། དཀྱིལ་མཆོག་སྤྲོས་མེད་མཛེས་རྒྱན། ཀུན་རིག་དཀྱིལ་འཁོར་ཡོངས་རྫོགས་ཀྱི་སྒྲུབ་ཐབས། གཞན་ཕན་མཐའ་ཡས་རྡུལ་ཚོན་ཁ་སྐོང་། ཆ་གསུམ་གཏོར་མ། དཀྱིལ་འཁོར་སྒོ་སྦྲགས་ཀྱི་བཤད་པ། སྤྱོད་རྒྱུད་སྤྱི་རྣམ། བྱ་རྒྱུད་སྤྱི་རྣམ། མི་འཁྲུགས་པའི་སྒོ་ནས་གཤིན་པོ་རྗེས་འཛིན། འོད་ཟེར་དྲི་མེད་ཀྱི་དཀྱིལ་ཆོག
དྲི་མེད་ལྷ་ཉི་ཤུ་རྩ་ལྔའི་སྒྲུབ་ཐབས། ཨ་ར་པ་ཙ་ནའི་རྗེས་གནང་། འོད་དཔག་མེད་ཀྱི་ཚེ་སྒྲུབ། སེང་གེ་སྒྲ། སྣ་ཚོགས་ཡུམ། རྨ་བྱ་ཆེན་མོ། སོ་སོར་འབྲང་མ། འབྱུང་པོ་འདུལ་བྱེད། རྟ་མགྲིན་རྣམས་ཀྱི་སྒྲུབ་ཐབས། སྨན་བླའི་མཆོད་ཆོག
སེམས་བསྐྱེད་རང་གིས་བླང་པའི་ཆོ་ག མཆོད་སྦྱིན་ཆེན་པོའི་ཟིན་བྲིས། གཏོར་ཆེན་གྱི་ལྷན་ཐབས། གསེར་སྐུ་རྡོ་རྗེ་འཆང་བཞེངས་ཚུལ། གནོད་སྦྱིན་འཁོར་ལོའི་སྔགས་ལ་ཞུས་དག་མཛད་པ། རགས་སྡོམ་བཅུའི་འབྲུ་འགྲེལ། བཀའ་འགྱུར་རོ་ཅོག་གི་དཀར་ཆག བསྟན་འགྱུར་གྱི་དཀར་ཆག་མདོར་བསྡུས་ཤིག རྡོ་རྗེ་ཐེག་པའི་བསྟན་འགྱུར་གྱི་དཀར་ཆག མཚན་ཉིད་བསྟན་འགྱུར་གྱི་དཀར་ཆག
རྗེ་བཙུན་གོང་མ་གསུམ་གྱི་བཀའ་འབུམ་གྱི་དཀར་ཆག རང་གི་གྲྭ་ས་སྤྱི་ལ་གདམས་པ། ས་བཟང་པ་བསོད་ནམས་དཔལ། ལོ་ཙཱ་བ་རྡོ་རྗེ་དཔལ། དགེ་འདུན་མགོན། ཨ་མོ་གྷ། བླ་ཆེན་ཆོས་རིན་པ། གླིང་འོད་ཟེར་རྒྱལ་མཚན། བླ་མ་བསམ་འགྲུབ་རྒྱལ་མཚན། སློབ་དཔོན་ས་བཟང་།
དབུ་མ་པ་ཤེས་རབ་རྒྱ་མཚོ། མདོ་སྟོད་པ་དགེ་བཟང་རྣམས་ཀྱི་དྲིས་ལན། སྡེ་སྣོད་འཛིན་པ་རཏྣ་ཤྲཱི་ལ་གདམས་པ། གསང་སྔགས་པ་ཀུན་དགའ་གཞོན་ནུ་ལ་གདམས་པ། བླ་མ་སངས་རྒྱས་རྒྱལ་མཚན་ལ་གདམས་པ་གཉིས། བྱང་ཆུབ་སེམས་དཔའ་བསོད་ནམས་རིན་ཆེན་ལ་གདམས་པ་ཤླཽ་ཀ་གཅིག རྒྱ་རོང་པ་བཀྲ་ཤིས་དཔལ་ལ་གདམས་པ། སྒྲུབ་པ་པོ་བློ་བཟང་ལ་གདམས་པ་གཉིས། ཉག་རེ་སངས་གྲགས་ལ་གདམས་པ། པཎྜི་ཏ་ནགས་ཀྱི་རིན་ཆེན་ལ་སྤྲིངས་པ།
བལ་ཡུལ་ཡེ་རང་གི་པཎྜི་ཏ་ཤྲཱི་མ་ནོ་བོ་དྷི་ཡབ་སྲས་ལ་སྤྲིངས་པ། དཔོན་པོ་རྒྱལ་མཚན་དཔལ་ཡབ་ཡུམ་སྲས་བཅས་ལ་གདམས་པ། ཡ་ཚེ་རྒྱལ་པོ་ཧསྟི་རཱ་ཛ་ཡབ་ཡུམ་སྲས་བཅས་ལ་གདམས་པ། དེའི་བློན་པོ་ལ་གདམས་པའི་ཤླཽ་ཀ་གཅིག ཨ་ཡ་དབང་ཕྱུག་བཀྲ་ཤིས་ལ་གདམས་པ། དཔོན་རྒན་ཐར་པ་ཡེ་ཤེས་ལ་གདམས་པ། སློབ་དཔོན་བཟོད་ཆེན་ལ་བསྟོད་པ། ཕྱི་ནང་གི་ཡས་གཏམ། ཐེག་པ་ཆེན་པོའི་སྨོན་ལམ། གསེར་འོད་དམ་པ་ལས་བཏུས་པའི་སྨོན་ལམ།
དེར་མ་ཐུས་པ་ཆོས་རྗེ་ཤར་པའི་རྣམ་ཐར། མངོན་བྱང་གི་བཤད་པ། བདེ་མཆོག་དྲིལ་བུ་པའི་རྣམ་བཤད། རྣལ་འབྱོར་རྒྱུད་ཀྱི་སྤྱི་རྣམ་རྩོམ་འཕྲོ། ཀྱཻ་རྡོ་རྗེའི་མངོན་རྟོགས་བསྡུས་པ། བཀའ་ཤོག་ཐོར་བུ་བ་ཁ་ཡར་རྣམས་ཐོབ་པའི་བརྒྱུད་པ་ནི། རྡོ་རྗེ་འཆང་ཀུན་དགའ་བཟང་པོ། རྒྱལ་ཚབ་དམ་པ་ཀུན་དགའ་དབང་ཕྱུག ཡོངས་འཛིན་དཀོན་མཆོག་འཕེལ། རྒྱལ་བ་ལྷ་མཆོག་སེང་གེ
རྗེ་སངས་རྒྱས་སེང་གེ རྗེ་ཀུན་དགའ་ལུང་རིགས། སྡོམ་བརྩོན་དམ་པ་སྦྱིན་པ་གྲགས་པ། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། ཡང་ན། ཡོངས་འཛིན་དཀོན་མཆོག་འཕེལ། ས་ལོ་འཇམ་པའི་རྡོ་རྗེ། ངོར་ཆེན་དཀོན་མཆོག་ལྷུན་གྲུབ། སྔགས་འཆང་ཆོས་ཀྱི་རྒྱལ་པོ། ངག་དབང་ཀུན་དགའ་རིན་ཆེན།
འཇམ་མགོན་གྲུབ་པའི་དཔའ་བོ་བསོད་ནམས་དབང་པོ། ཤྲཱི་དྷརྨཱ་སྭ་མི། བི་ཀྵུ་ཀུ་ས་ལི་པ་ལས་ཀྱང་ཞིབ་ཏུ་ཐོས་སོ། ༈ །ཡང་མཁྱེན་རབ་ཀྱི་དབང་ཕྱུག་མཁན་ཆེན་བསོད་ནམས་ལྷུན་གྲུབ་ཀྱི་བཀའ་འབུམ་དཀར་ཆག་ནང་བཞིན་ཐོབ་པའི་རྣམ་གྲངས་ལ། ལམ་འབྲས་བླ་མ་བརྒྱུད་པའི་རིམ་པ་གྲུབ་མཐའ་ཤན་འབྱེད་ཅུང་ཟད་དང་བཅས་པ། ཡང་ལམ་འབྲས་བླ་བརྒྱུད་གཅིག ས་ཆེན་ཡབ་སྲས་གསུམ་གྱི་བསྟོད་པ་རེ་རེ། ཡང་རྗེ་བཙུན་བསོད་ནམས་རྩེ་མོ་ལ་བསྟོད་པ། ས་པཎ་གྱི་བསྟོད་པ་གཉིས། ཕན་མཛད་མ།
འཕགས་པའི་བསྟོད་པ། རྗེ་རྡོ་རྗེ་འཆང་ལ་བསྟོད་པ། རྒྱལ་ཚབ་དམ་པ་ལ་བསྟོད་པ་ཚན་པ་གསུམ། ཀུན་མཁྱེན་ལ་བསྟོད་པ། འདྲེན་མཆོག་ལ་བསྟོད་པ་གཉིས། པཎྜི་ཏ་གྲགས་པ་རྒྱལ་མཚན་ལ་བསྟོད་པ་གསུམ། ཕུར་པའི་བརྒྱུད་རིམ། ཆོས་རྗེ་ཡོན་ཏན་ཆོས་རྒྱལ་ལ་བསྟོད་པ། རྭ་སྟོན་ཡོན་ཏན་དཔལ་བཟང་ལ་བསྟོད་པ་གཉིས། ཆོས་རྗེ་དཔལ་ལྡན་པ་ལ་བསྟོད་པ།
ཆོས་རྗེ་ཚུལ་ཁྲིམས་རྒྱལ་མཚན་ལ་བསྟོད་པ་གཉིས། མཁྱེན་བརྩེ་མ་རྒྱུད་ཀྱི་གསོལ་འདེབས། འཇམ་དབྱངས་ཀུན་དགའ་བསོད་ནམས་ལ་བསྟོད་པ། ཆོས་རྗེ་དབང་ཕྱུག་གྲུབ་པ་ལ་བསྟོད་པ། རྗེ་ཐུགས་རྗེ་དཔལ་བཟང་ལ་བསྟོད་པ། ཆོས་རྗེ་མགོན་པོ་དབང་ཕྱུག་ལ་བསྟོད་པ། བདེ་ལེགས་རྒྱལ་མཚན་ལ་བསྟོད་པ། བཤེས་གཉེན་དམ་པ་རབ་བརྟན་བཟང་པོ་ལ་བསྟོད་པ། བླ་མ་ཀུན་བརྩོན་པ་ལ་བསྟོད་པ། ཆོས་རྗེ་གང་བ་བཟང་པོ་ལ་བསྟོད་པ།
མཁན་ཆེན་དཀོན་མཆོག་ཆོས་སྐྱབས་ལ་བསྟོད་པ། བླ་མ་ཚུལ་ཁྲིམས་དཔལ་ལ་བསྟོད་པ། རབ་འབྱམས་པ་རྒྱལ་རིན་ལ་བསྟོད་པ། བདེ་མཆོག་འཁོར་ལོའི་ལྷ་ཚོགས་ལ་བསྟོད་པ། སྒྲུབ་ཐབས་བརྒྱ་རྩའི་ལྷ་ཚོགས་ལ་བསྟོད་པ། ཤེར་ཕྱིན་དཀར་མོ་ལ་བསྟོད་པ། ཁྲོ་ཕུ་དང་དགའ་བ་གདོང་གི་བྱམས་པ་ལ་བསྟོད་པ། སྒྲོལ་མ་ཡིད་བཞིན་འཁོར་ལོའི་བསྟོད་པ་དངོས་གྲུབ་ཀྱི་ཕོ་ཉ་་་་་་བདུད་རྩིའི་ཆུ་རྒྱུན། འདོད་པའི་འབྲས་བུ་སྩོལ་བ། ཐུགས་རྗེ་རྒྱུན་ལྡན་མ།
འོ་མཚོ་མ། མཚན་བརྒྱ་རྩ་བརྒྱད་ཀྱི་བསྡུས་དོན། དུས་གསུམ་རྒྱལ་བ་མ། འདོད་དོན་གསོལ་གདབ། སོགས་སྒྲོལ་མའི་བསྟོད་པ། གཎྜིའི་བསྟོད་པ། ཨེ་ཝྃ་གི་བཀོད་པའི་བསྟོད་པ། སྒོ་རུམ་གྱི་མགོན་པོའི་བསྟོད་པ། ཡང་མགོན་པོའི་བསྟོད་པ་གཅིག རྣམ་སྲས་ལ་བསྟོད་པ།
སྐྱེ་རབས་ཀྱི་ཕྲེང་བ་ཚིགས་སུ་བཅད་པ། བསམ་འགྲུབ་གླིང་གི་ལོགས་རིས་ལ་བསྟོད་པ། རྗེ་རྡོ་རྗེ་འཆང་གི་སྐུ་འདྲ་ལ་བསྟོད་པ། བདེ་བ་ཅན་གྱི་ཞིང་བཀོད་ལ་བསྟོད་པ། ལམ་འབྲས་བླ་བརྒྱུད་ཀྱི་བྲིས་ཡིག རྒྱལ་ཚབ་དམ་པའི་ཐུགས་དམ་བྲིས་ཡིག ཡིན་ཐང་ལ་ཞིབ་ཏུ་གཟིགས་པའི་བྲིས་ཡིག རྒྱལ་ཚབ་དམ་པའི་རྣམ་ཐར། མཁས་པའི་དབང་པོ་བསོད་ནམས་སེང་གེའི་རྣམ་ཐར། ཆོས་རྗེ་ཚུལ་ཁྲིམས་རྒྱལ་མཚན་གྱི་རྣམ་ཐར།
རྗེ་ཉིད་ཀྱི་རྣམ་ཐར་ཞུས་ལན་མ། ཆོས་རྗེ་ཤར་པའི་གདུང་བརྒྱུད་ཀྱི་བྱོན་ཚུལ། སྤྱི་རྣམ་གསལ་བྱེད། ལྗོན་ཤིང་གསལ་བྱེད། འོག་མའི་སྟུག་པོ་བཀོད་པའི་རྒྱན། གནོད་སྦྱིན་ཁ་པ་རའི་ལོ་རྒྱུས། མངོན་པར་རྟོགས་པའི་ཐོ་ཡིག ཆོས་སྣ་སོ་དགུའི་གྲངས་འདྲེན་ཚུལ། རྒྱུ་དུས་ཀྱི་དབང་གི་སྔོན་དུ་གསུངས་པའི་གསུང་རྒྱུན། རྣལ་འབྱོར་མ་ཀུན་སྤྱོད་ཀྱི་འཆད་ཐབས།
དཔལ་མངོན་པར་རྟོགས་པའི་ས་བཅད། མཧཱ་མ་ཡའི་བསྡུས་དོན། རྟོག་པ་བདུན་པའི་བསྡུས་དོན། རྣམ་རྒྱལ་གྱི་རྟོག་པ་ཆེ་བའི་བསྡུས་དོན། རྒྱུད་སྡེ་བདུན་ཅུ་རྩ་གཉིས་ཀྱི་དཀར་ཆག རྣལ་འབྱོར་མ་ཡི་བཀྲ་ཤིས། ལམ་ཟབ་བླ་མའི་རྣལ་འབྱོར་གྱི་ངག་འདོན། ཀྱཻ་རྡོར་མངོན་རྟོགས་བསྡུས་པ། ཕུར་པའི་སྒྲུབ་ཐབས། ཀུ་རུ་ཀུལླེའི་སྒྲུབ་ཐབས།
དེའི་དཀྱིལ་ཆོག མངོན་རྟོགས་ཡན་ལག་དྲུག་པའི་དཀའ་གནས་བསྡུས་པ། འཇིགས་བྱེད་བཅུ་བདུན་མ། ལ་ཝ་པ། བོང་ཞལ་ཅན། དྲག་པོ་སྒྲོལ་དབང་། དགྲ་གདོང་། འཁོར་ཆེན། གདོང་དྲུག་རྣམས་ཀྱི་དབང་གི་ཐོ་རེ་རེ། སྤྲོས་མེད་རྒྱུན་གྱི་རྣལ་འབྱོར།
སྤྲོས་མེད་ཀྱི་ཁྲིད་ཡིག གདུགས་དཀར་ཅན་གྱི་མངོན་རྟོགས། ཕྱིར་བཟློག སོ་འབྲང་གི་མངོན་རྟོགས། གདུགས་དཀར་ཅན། ཚེ་དཔག་མེད། གཟའ་ཡུམ། ཀྱཻ་རྡོར་ནག་པོ་པ་རྣམས་ཀྱི་དབང་གི་ཐོ་རེ་རེ། གདུགས་དཀར་ཅན་གྱི་གཏོར་ཆོག བསྲུང་བ་ལྔ་ཡི་དབང་ཐོ།
འོད་ཟེར་ཅན་གྱི་དབང་ཐོ། བཅུ་གཅིག་ཞལ་གྱི་སྒྲུབ་ཐབས། སྤྱན་རས་གཟིགས་ཀྱི་སྒོམ་ཐབས་ཆུང་བ། དོན་ཞགས་དཔའ་གཅིག་གི་རྗེས་གནང་། ཆབ་གཏོར་གྱི་ཐོ། སོ་འབྲང་གི་རྗེས་གནང་གི་ཐོ། སེང་གེ་སྒྲའི་གདོན་འགྲོལ། མཆོད་རྟེན་བསྒྲུབ་པའི་ཐོ། གཉན་སྒྲོལ་ཡན་ལག་དྲུག་པའི་མངོན་རྟོགས་ཉིན་ཞི་མཚན་ཁྲོའི་འདོན་ཐབས། སྒྲོལ་མ་གསེར་མདོག་ཅན་གྱི་སྒྲུབ་ཐབས།
དུག་སེལ་མ་ཡི་སྒྲུབ་ཐབས། རྣམ་རྒྱལ་གྱི་རྗེས་གནང་བྱེད་ཚུལ། ཕྱག་རྡོར་ཨུ་ཙརྻའི་མངོན་རྟོགས་བླ་མ་བརྒྱུད་པ་དང་བཅས་པ། ཨུ་ཙའི་རྗེས་གནང་། ཕྱག་རྡོར་འགྲོ་བཟང་ལུགས་ཀྱི་མངོན་རྟོགས། ཕྱག་རྡོར་གྱི་མངོན་རྟོགས་འབྲིང་པོ། རྣམ་སྲས་ཀྱི་རྗེས་གནང་། རྣམ་འཇོམས། མ་ཎི་བཛྲ་གྱི་གཏོར་འབུམ། ཕྱག་རྡོར་གཏུམ་པོའི་སྒོམ་བཟླས།
འབྱུང་པོ་འདུལ་བྱེད་ཀྱི་རྗེས་གནང་། མི་གཡོ་བའི་རྗེས་གནང་། སྒྲུབ་ཐབས། ཤ་ཝ་རིའི་རྗེས་གནང་། འཇམ་དབྱངས་དམར་སེར་གྱི་རྗེས་གནང་། འཇམ་དབྱངས་སྨྲ་སེང་གི་རྗེས་གནང་། གང་བློ་མའི་རྗེས་གནང་། སངས་རྒྱས་ཀླུ་དབང་གི་རྒྱལ་པོའི་སྒྲུབ་ཐབས། གུར་ནས་གསུངས་པའི་ཁྲོ་བཅུའི་གཏོར་འབུལ། འཁོར་ལོ་བྲི་ཚུལ།
ཟ་བྱེད་རྡོ་རྗེ་མཁའ་འགྲོའི་སྦྱིན་སྲེག གུར་གྱི་མགོན་པོའི་མངོན་རྟོགས། གཏོར་མ་བརྒྱ་རྩ་བྱེད་ཚུལ། བསྙེན་པ་ཁ་གསོ་བྱེད་ཚུལ། རྟ་མགྲིན་གྱི་གཏོར་འབུལ། ཀྱཻ་རྡོར་ཞི་བའི་སྦྱིན་སྲེག འཕགས་པ་ཟ་མ་ཏོག་གི་སྙིང་པོ། ཞིབ་མོ་རྣམ་དག ནོར་བུ་ཆུ་ཤེལ། ཡུལ་ཆེན་སོ་བདུན་གྱི་ངོས་འཛིན་འཁྲུལ་མེད་གསལ་བ།
ཙ་རི་དང་དེ་ཝི་ཀོ་ཊའི་དགག་སྒྲུབ། བདེ་གཤེགས་སྙིང་པོའི་གསལ་བྱེད། སྡོམ་པ་སྒྲག་བཟུང་གི་འཐད་ཀྱི་གསུང་རྒྱུན། སེམས་བསྐྱེད་ཀྱི་ཆོ་ག ནཱ་རོ་པ་ནས་བརྒྱུད་པའི་དབང་གི་སྔོན་འགྲོའི་སེམས་བསྐྱེད་ཀྱི་ཆོ་ག ཡས་གཏམ་རིན་ཆེན་རྣམ་སྤེལ། རིག་གཏེར་གྱི་ཉེར་མཁོ་མཐའ་གཉིས་གསལ་བ། འགྲེལ་བཤད་རིག་པའི་འཇུག་སྒོ་ཕྱོགས་སྔ་བཤད་པའི་རིགས་ལམ་གསལ་བྱེད། ཆོས་རྗེ་རྣམ་རྒྱལ་གྱི་དྲིས་ལན་སྔ་ཕྱི་གསུམ། སློབ་དཔོན་ཡོན་ཏན་འབྱུང་གནས་ཀྱི་གནས་གསུམ་གསལ་བྱེད་ལས་འཕྲོས་པའི་དྲིས་ལན།
དྲིས་ལན་དོན་གསུམ་གསལ་བྱེད། བྱང་པ་མཆོད་གནས་ཀྱི་དྲིས་ལན། འཚོ་བྱེད་ཆོས་སྐྱོང་དཔལ་བཟང་གི་དྲིས་ལན། མིའི་དབང་པོ་མགོན་པོ་རྒྱལ་མཚན་གྱི་དྲིས་ལན་གསུམ། ཀུན་དགའ་དཔལ་བཟང་གྲོགས་མཆེད་ཀྱི་དྲིས་ལན། རྗེ་ཉིད་ཀྱིས་ཞ་ལུ་ལོ་ཙཱ་བ་ལ་དྲི་བ་མཛད་པ། ཞྭ་ལུ་ལོ་ཙཱ་བ་ལ་སྤྲིངས་པ། དགེ་སློང་དཔལ་ལྡན་གྲགས་ལ་སྤྲིངས་ཡིག་གཉིས། རིན་པོ་ཆེའི་བསྟན་བཅོས། བླ་མ་དཔལ་སྐྱབས་ལ་གནང་བའི་བློ་སྦྱོང་།
རྒྱལ་སྲས་ལམ་བཟང་གི་འཆད་ཐབས་གཉིས། དེ་ཡི་མདོ་བཤད་རིན་པོ་ཆེའི་གཏེར་སྒྲུང་འགྲེལ། ཆོས་དབྱིངས་བསྟོད་པའི་རྣམ་བཤད་སྙིང་པོ་དོན་གསལ། ཕ་རོལ་ཕྱིན་པའི་ས་ལམ་གྱི་རྣམ་གཞག བསླབ་བཏུས་ཀྱི་ལེ་འགྲེལ། སྒོམ་རིམ་བར་མའི་ས་བཅད། ཡུམ་གྱི་འགྲེལ་རྐང་། མདོ་ཀུན་ལས་བཏུས་པའི་ས་བཅད། ས་པཎ་ལ་ཞུ་འཕྲིན་དུ་གསོལ་བ། རྗེ་ཉིད་ཀྱི་ཐུགས་ལ་འཁྲུངས་པའི་ཚིགས་བཅད།
མི་ལའི་བཞེད་བཀོད་འཁྲུལ་མེད་གནང་བ། རང་ལ་བསྐུལ་བའི་ཚིག་ཟུར་བརྒྱད་པ། རབ་འབྱམས་པ་ཡེ་ཤེས་དབང་ཕྱུག་གྲོགས་མཆེད་ཀྱི་ཞུས་ལན། བདག་པོ་ཆོས་རྒྱལ་ནོར་བུ་ལ་གདམས་པ་གསུམ། མི་དབང་བཀྲ་ཤིས་མགོན་ལ་ཕུལ་བ། ཨ་སེང་རྡོ་རྗེ་བརྟན་པ་ལ་ཕུལ་བ་སྔ་ཕྱི་བདུན། མངའ་བདག་གྲགས་པ་རྒྱལ་མཚན་ལ་ཕུལ་བ། ལྷ་བླ་མ་ཡེ་ཤེས་འོད་ཀྱི་གདུང་རྒྱུད་གུ་གེ་ཐར་པོ་ལ་ཕུལ་བ་གཉིས། བདག་ཆེན་ཀུན་དགའ་བསོད་ནམས་ལ་ཕུལ་བ་ཞུས་ལན་ཅུང་ཟད་དང་བཅས་པ། དབང་ཕྱུག་རྒྱལ་མཚན་དང་།
བླ་མ་དཔལ་སྐྱབས་ལ་གདམས་པ་རེ་རེ། དྲུང་བློ་བ་ལ་གདམས་པ་བཞི། ཡིད་འབྱུང་བའི་ཚིགས་བཅད། རྡོ་རྗེ་འཛིན་དབྱངས་ལས་བཏུས་པ། ཨ་སེང་ལ་ཕུལ་བ་གཉིས། རྗེའི་མཛད་འཕྲིན་གྱི་མཆོད་བརྗོད། བླ་མ་བཟང་པོ་བ་ལ་གདམས་པ། ཡང་དགོངས་རྫོགས་ཀྱི་མཆོད་བརྗོད། ཆོས་རྒྱལ་བཀྲ་ཤིས་མགོན་གྱི་དགོངས་རྫོགས་ཀྱི་མཆོད་བརྗོད། བསྟན་རྩིས་དང་བཅས་པ།
ཡང་དེ་ཉིད་ཀྱིས་དཔལ་ལྡན་ས་སྐྱར་བསྒྲུབས་པའི་དགོངས་རྫོགས་ཀྱི་མཆོད་བརྗོད། གུར་རྒྱལ་གྱི་བརྒྱད་སྟོང་པའི་དཀར་ཆག ཨ་སེང་རྡོ་རྗེ་བརྟན་པའི་མདོ་མང་གི་དཀར་ཆག མིའི་དབང་པོ་བདེ་ལེགས་རྒྱ་མཚོའི་བརྒྱད་སྟོང་པ་ཡི་མཚོན་བྱེད། དབུ་དུམ་བརྟག་གཉིས་ཀྱི་མཚོན་བྱེད། བདག་མོ་སངས་རྒྱས་སྒྲོན་གྱི་གདུང་ཆོས་བརྒྱད་སྟོང་པའི་མཚོན་བྱེད། ཐུབ་ཆེན་གྱི་འཕན་གྱི་མཚོན་བྱེད། རྨ་བྱ་ཆེན་མོའི་རིའི་སྡོམ། བསམ་འགྲུབ་གླིང་། ངམ་རིང་།
ཡང་བསམ་འགྲུབ་གླིང་གི་ལམ་འབྲས། ཡང་ངམ་རིང་། ཁྲོ་ཕུ་བྱམས་པ་རྣམས་ཀྱི་འཕན་གྱི་ཚིགས་བཅད་རེ་རེ། བསམ་འགྲུབ་གླིང་གསེར་ཁང་གི་དཀར་ཆག བརྒྱད་སྟོང་པ་གསུམ་འབིགས་ཀྱི་དཀར་ཆག དཔོན་པོ་ཁྲོ་བོའི་བརྒྱད་སྟོང་པའི་མཚོན་བྱེད། ཆོས་ཟོམ་འདུ་ཁང་གི་ལྷ་ཚོགས་ཀྱི་དཀར་ཆག དཔོན་པོ་ཚེ་བཟང་གི་ཤེས་ཕྱིན་སྟོང་ཕྲག་ཉི་ཤུ་ལྔ་པའི་མཚོན་བྱེད། ཕུན་ཚོགས་བསམ་གཏན་གླིང་པའི་གསེར་ཁང་དཀར་ཆག བླ་མ་སྐྱེ་རྩ་པས་ས་སྐྱ་བཀའ་འབུམ་བཞེངས་པའི་མཚོན་བྱེད།
ཡང་ལམ་འབྲས་བླ་བརྒྱུད། སྤྲོས་མེད་བླ་བརྒྱུད། ལམ་ཟབ་བླ་བརྒྱུད་རྣམས་ཀྱི་མཚོན་བྱེད། སངས་རྒྱས་སྐྱབས་པའི་མདོ་མང་དཀར་ཆག ནང་སོ་དཔལ་བསྲུང་གི་བརྒྱད་རྟོག་གསེར་གསུམ་གྱི་མཚོན་བྱེད། ལོ་གསར་པའི་དུས་སུ་ཕུལ་བའི་བཀྲ་ཤིས་ཀྱི་ཚིགས་སུ་བཅད་པ། མཁར་སྤེ་རབ་འབྱམས་པ་བློ་གྲོས་རབ་གསལ་གྱི་དྲིས་ལན། བདག་ཆེན་ཆོས་རྗེའི་དྲིས་ལན། དཔྱལ་པའི་ཕག་མོ་སྐོར་གསུམ་གྱི་བྱིན་རླབས་མཚན་བརྗོད་འདོན་ཐབས། རིགས་གསུམ་སྤྱི་ཡི་དབང་གི་ཐོ།
རྣལ་འབྱོར་མ་ཡི་བྱིན་རླབས་ཀྱི་ཐོ། བདག་ཆེན་ངག་པའི་བསྙེན་པའི་ཞུས་ལན། ཀུན་རིག་གི་བསྙེན་པ་བྱེད་ཚུལ། དེར་མ་ཐུས་པ་ལ་བརྒལ་ལན་ཚིག་དོན་མུན་སེལ། བསྟན་བཅོས་སྡོམ་གསུམ་རབ་དབྱེའི་དྲིས་ལན་ལུང་གི་ཚད་མ། མཁས་པ་རྣམས་འཇུག་པའི་སྒོའི་རྣམ་པར་བཤད་པ་རིག་གནས་གསལ་བྱེད། བླ་མ་དམར་ཆོས་ཀྱི་རྒྱལ་པོའི་རྣམ་ཐར། གྲུབ་སྟོན་ཡོན་ཏན་དཔལ་དང་། ལ་རུ་བ་བསོད་ནམས་སེང་གེའི་རྣམ་ཐར་སོགས་བཀའ་འབུམ་དཀར་ཆག་ནང་བཞིན་ཐོབ་པའི་བརྒྱུད་པ་ནི། མཁན་ཆེན་བསོད་ནམས་ལྷུན་གྲུབ།
ཆོས་རྗེ་བློ་གྲོས་བཟང་པོ། རྗེ་ཀུན་དགའ་ལུང་རིགས། སྡོམ་བརྩོན་དམ་པ་སྦྱིན་པ་གྲགས་པ། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། ཡང་ན་ཆོས་རྗེ་བློ་གྲོས་བཟང་པོ། རྗེ་ཐར་རྩེ་པ་ནམ་མཁའ་དཔལ་བཟང་། འཇམ་དབྱངས་ཀུན་དགའ་བསོད་ནམས་ལྷུན་གྲུབ། རྗེ་ནམ་མཁའ་སངས་རྒྱས། རྗེ་དྷརྨཱ་བ། མ་ཧོ་པདྷྱ་ཡ།
དེས་བདག་ལའོ། ༈ །བུ་སྟོན་རིན་པོ་ཆེས་མཛད་པའི་བསྟན་པ་སྤྱིའི་ཆོས་འབྱུང་ཆེན་མོ། རང་གི་སློབ་མ་ལ་གདམས་པའི་བུ་སྟོན་སྙིང་ཐུར། རྒྱུད་སྡེ་སྤྱི་རྣམ་ཆེན་མོ་རྣམས་ཐོབ་པའི་བརྒྱུད་པ་ནི། བུ་སྟོན་རིན་པོ་ཆེ། ཐུགས་སྲས་ལོ་ཙཱ་བ། བླ་མ་ཆོས་དཔལ། མཁས་པ་ཙནྡྲ་པ། རྗེ་ཚུལ་ཁྲིམས་རྒྱལ་མཚན། སྐུ་ཞང་མཁྱེན་རབ་རྗེ།
ཆོས་རྗེ་རིན་ཆེན་རྒྱལ་པོ། བླ་མ་དོན་གྲུབ་རྒྱལ་མཚན། རྗེ་བྱང་གླིང་པ། རྗེ་ཀུན་དགའ་ལུང་རིགས། སྡོམ་བརྩོན་དམ་པ་སྦྱིན་པ་གྲགས་པ། དེས་བདག་ས་སྐྱ་པ་ངག་དབང་ཀུན་དགའ་བསོད་ནམས་ལའོ། ། ཡང་ན་རྗེ་བྱང་གླིང་པའི་རྗེས་སུ། ཐར་རྩེ་ནས་ནམ་མཁའ་དཔལ་བཟང་། རྗེ་ནམ་མཁའ་སངས་རྒྱས། བིཀྵུ་པཎྜཻ་པ་དྷརྨཱ་སྭ་མི་ལས་ཀྱང་ཞིབ་ཏུ་མནོས་སོ། །
འདིར་སྨྲས་པ། སརྡྷ་ཤྭ་ར་དཱ་ན་ཀིརྟི་ཡ་ན་མ།་་་་་ གྲུབ་པའི་དབང་ཕྱུག་སྦྱིན་པ་གྲགས་ལ་འདུད། ། ཨ་ཧཾ་ཏེ་པྲ་པཱ་དོ་ད་དྷ།་་་་་ བདག་ཀྱང་ཁྱེད་ཀྱི་བཀའ་དྲིན་ཆུ་གཏེར་ལས། ། རྻུ་བ་ནཱརྫ་ས་དཱ་ཛ་ར།་་་་་ ལང་ཚོའི་འདམ་སྐྱེས་ནམ་ཡང་མ་རྒུད་ཅིང་། ། ཤ་གནྡྷསཏྲ་སྷ་བྷ་ཥ་ཏུ།་་་་་ ལེགས་བཤད་དྲི་བསུང་པད་ཚལ་ཁྱབ་པ་ལགས། ། སླར་ཡང་སྦྱིན་སོགས་ཐུན་མོང་ཉམས་ལེན་དང་། །
རྨད་བྱུང་སྔགས་ཀྱི་ལམ་གྱིས་རང་གི་རྒྱུད། ། གྲོལ་ནས་གྲགས་པ་གསལ་ལྡན་ས་སྐྱ་པའི། ། བསྟན་འཛིན་གསུང་གི་འཕྲིན་ལས་སྤེལ་བར་ཤོག ། སྦྱིན་བྱ་དབང་བཞི་རྒྱུད་པ་རྣམ་དག་ལས། ། ལེགས་འོངས་སྨིན་གྲོལ་ཉམས་ལེན་མཐར་ཕྱིན་ཅིང་། ། སྙན་པར་རབ་གྲགས་སྐྱེས་བུ་དམ་པ་ཡི། ། རྣམ་ཐར་འཛིན་པ་ཁྱེད་འདྲར་བདག་གྱུར་ཅིག ། ཆོས་ཀྱི་རྗེ་དཔལ་ལྡན་བླ་མ་དམ་པ་རྣམས་ལས་དམ་པའི་ཆོས་ཇི་ལྟར་ཐོས་པའི་ཚུལ་ལེགས་པར་བཤད་པ་ཟབ་རྒྱས་ཆོས་ཀུན་གསལ་བའི་ཉིན་བྱེད་ཅེས་བྱ་བ་ལས། རྗེ་ནགས་དགོན་པ་སྡོམ་བརྩོན་དམ་པ་སྦྱིན་པ་གྲགས་པའི་ཞལ་སྔ་ནས་རྗེས་སུ་བཟུང་བའི་སྐབས་ཏེ་བདུན་པའོ།། །། མངྒ་ལཾ།།
༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།། PAGE * MERGEFORMAT 16 ཨ་མྱེས་ཞབས། ཆོས་ཀྱི་རྗེ་སྡོམ་བརྩོན་དམ་པ་སྦྱིན་པ་གྲགས་པས་རྗེས་སུ་བཟུང་བའི་ཚུལ་གྱི་སརྒ། PAGE * MERGEFORMAT 15
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
