གསུང་འབུམ། ངག་དབང་ཀུན་དགའ་བསོད་ནམས།
པོད ༢༦༧
དྲུག་པ་ཚེས་བཞིའི་དགེ་རྩའི་ཆོས་སྤྱོད་སྒྲིགས་རིམ།
༄༅། །དྲུག་པ་ཚེས་བཞིའི་དགེ་རྩའི་ཆོས་སྤྱོད་སྒྲིགས་རིམ་བཞུགས།། དགེ་ཚ་ཚེས་བཞིའི་ཉིན་ཚོགས་འཕྲལ་དཀར་ཆ་བཞི་མཛད། དེ་ནས་བླ་མཆོད་ཀྱི་སྟེང་དུ་དཔལ་མཆོག་མ། གང་དྲིན་མ། དུས་འཁོར་བརྒྱུད་འདེབས། མགོན་པོའི་བརྒྱུད་འདེབས། ཡོངས་འཛིན། མཁན་ཆེན་བསོད་ནམས་ལྷུན་གྲུབ། རྗེ་སངས་རིན་པ། ཞ་ལུ་ལོ་ཆེན་རྣམས་ཀྱི་སྐུ་བསྟོད་རྒྱས་པ།
རབ་མཛེས་མ་གདངས་མ་ཐུང་ཙམ་ལ། ལེགས་བཤད་ནོར་བུ་ནས་ཐུང་དུ་བཏོང་། སྔགས་འཆང་ཆེན་པོའི་བླ་མ་སོ་སོའི་སྐུ་བསྟོད་རྣམས་དང་། བྱིན་རླབས་ཆར་འབེབས་ལ། ཤེས་བྱ་ཀུན་ལ་མ་བརྒྱ་ཚར་འགྲོ་ངེས་དང་གདངས་རིང་དང་བཅས་པ། རྒྱལ་བ་རྒྱ་མཚོ་མ་གདངས་མ། ། བྱམས་པའི་དཔལ་མངའ་མ་བརྒྱ་ཚར་འགྲོ་ངེས། གྲགས་པས་མཁའ་ཁྱབ་མ་བརྒྱ་ཚར་འགྲོ་ངེས། ལེགས་པའི་འབྱུང་གནས་མ་གདངས་མ། སྐུ་མཆེད་རྣམས་ཀྱི་བསྟོད་པ་རྒྱས་བསྡུས་རྣམས་དང་།
རྗེ་མུས་ཆེན་གྱི་སྐུ་བསྟོད་བརྒྱ་ཚར། སྐུ་བསྟོད་རྒྱས་པ་གདངས་མ། སྤྱན་སྔ་རིན་པོ་ཆེའི་སྐུ་བསྟོད་རྣམས། སྨོན་ལམ་བཀྲ་ཤིས་དཀྱུས་བཞིན་གྲུབ་རྗེས་གུང་སངས་མཛད། ཇ་དང་པོ་ཞོགས་ཇ་ལ་སྐལ་བཟང་མ། ཇ་གཉིས་པ་མང་ཇ་ཆེན་མོ་ཡོད་ན་ཧེ་རུ་ཀ་པ། མང་ཇ་ཆེན་མོ་མེད་ན་གཉིས་པ་སྐོར་ཇ་གཅིག་གཏོང་། དེ་ནས་གུང་སེང་བསྡུས་ལ་བླ་མཆོད་གཞུང་བསྲང་ལ་མཎྜལ་སོགས་དང་། ཐོས་རྒྱ་མ་གདངས་རིང་སོགས་དཀྱུས་མ་བཞིན་དང་། གསང་ཆེན་མའི་རྗེས་ལ།
ཕྱག་འཚལ་བ་དང་སོགས་ཡན་ལག་བདུན་པའི་རྗེས་སུ། བྱང་ཕྱོགས་སྐྱོང་བའི་སོགས་ཀྱི་བཀྲ་ཤིས་དང་། གུང་སེང་མཛད། གུང་སེང་བསྡུས་ནས་དེ་འཕྲལ་ཚ་ཇ་ལ་ཇ་མཆོད་གང་རིགས་དང་། གསོལ་བ་ཆོས་སྤྱོད་ཚན་བརྒྱ་མགོ་མཇུག་གི་སྒྲིགས་རིམ་རྣམས་དང་བཅས་པ་དང་། རྒྱལ་བའི་མཁྱེན་བརྩེ་མ་སོགས་སྔགས་འཆང་ཆེན་པོའི་བླ་མ་རྣམས་ཀྱི་སྐུ་བསྟོད་དང་། སྔགས་འཆང་ཡབ་སྲས་གསུམ་དང་། སྐུ་མཆེད་གསུམ་དང་། རྗེ་མུས་ཆེན་སོགས་ཀྱི་སྐུ་བསྟོད་རྒྱས་པ། གསང་ཆེན་མ་དང་།
ཕྱག་འཚལ་བ་དང་། སོགས་དང་། སྨོན་ལམ་དང་བཀྲ་ཤིས་མདོར་བསྡུས་མཛད་ནས། གསོལ་བ་མཛད་བར་ལ། གསོལ་ཁྲུང་དང་། གསོལ་ཞོ་ཞུ། དེ་ནས་སྐོར་ཇ་སོང་རྗེས་གསོལ་བསྡུ། གུང་སེང་མཛད། དེ་ནས་གུང་སེང་བསྡུས་ལ། ལམ་འབྲས་ཕྱག་མཆོད་གདངས་མ་དང་།
གསོལ་གཏིང་མ་ལ་ཇ་མཆོད་ཨོཾ་ལས་མ། མཎྜལ་དང་། གང་གི་མཆོད་རྫས་མ་གདངས་མ། དེ་ནས་དེང་ནས་བྱང་ཆུབ་སོགས་དང་། བདག་གིས་ཐོག་མེད་དུས་སོགས་ལམ་འབྲས་ཕྱག་མཆོད་འབྲེལ། སྨོན་ལམ་ཚིགས་བཅད་མ་དང་། ཕྱོགས་བཅུ་དུས་གསུམ་མ་དང་། དཔལ་ལྡན་རྩ་བའི་བླ་མ་རིན་པོ་ཆེ་སོགས་ཐོས་རྒྱ་མ་གདངས་མེད། སྨོན་ལམ་མདོར་བསྡུས་དང་། སེམས་བརྩེ་མ་གདངས་མེད་གཅིག་དང་།
གདངས་མ་གཅིག གདངས་མེད་གཅིག དེ་བཞིན་གཤེགས་པ་སོགས་དང་། ཁྱེད་ལ་བསྟོད་ཅིང་སོགས་མཛད། བྱམས་པའི་བསྟོད་པ་བྱམས་པའི་དཀྱིལ་འཁོར་ཚིག་བཅད་གཅིག་དང་། འཇམ་དབྱངས་ལ་གང་གི་བློ་གྲོས་མ་དང་། ཕན་བདེ་འབྱུང་བའི་གནས་སོགས་དང་། དཀོན་མཆོག་རིན་ཆེན་དང་། བླ་མ་སྐུ་ཁམས་བཟང་བ་སོགས་དང་། སྐུ་བསོད་རི་བོ་སོགས་དང་།
དེ་ནས་རྒྱན་དྲུག་མཆོག་གཅིག ལོ་ཙཱ་བ། རྒྱལ་མེས་དབོན་རྣམས་གསུམ་གྱི་བསྟོད་པ་རྣམས་མཛད་པའི་རྒྱན་དྲུག་སོགས་ཀྱི་བསྟོད་པ་གདངས་མ་ཁོ་ན་མཛད། དེ་ནས་ཨ་ལ་ལ་ཏེ་མ། དད་ཆུ་མ། དཀོན་མཆོག་རྒྱལ་པོའི་བསྟོད་པ། ཚངས་དབང་གདངས་མ། སྲིད་དྲལ་མ་ཤུར་མ་གཉིས་དང་གདངས་མ་གཅིག་མཛད་པ་ལ་བར་མ་ལ་གདངས་མཛད། ཆོས་རྣམས་མ་བརྒྱ་ཚར། ཆོས་རྒྱལ་མའི་གདངས་རིང་ཚར་བ་དང་།
འཕགས་བསྟོད་ཆེ་ཆུང་། བླ་མ་དམ་པ། ཐེག་ཆེན་པ། གཡག་རོང་རྣམས་ཀྱི་བསྟོད་པ་དང་། རྒྱ་ཆེན་མ། རབ་མཛེས་མ་སོགས་སྔགས་འཆང་ཆེན་པོའི་བླ་མ་སོ་སོའི་སྐུ་བསྟོད། ཤེས་བྱ་མ་སོགས་ཡབ་སྲས་གསུམ་དང་། མུས་ཆེན། སྤྱན་སྔ་རིན་པོ་ཆེ་རྣམས་ཀྱི་སྐུ་བསྟོད་ཤླཽ་ཀ་རེ། ཡོན་ཏན་ཚད་མེད་མ།
དཀོན་མཆོག་རིན་ཆེན་གསུམ་གྱི་སོགས་དང་། བླ་མ་སྐུ་ཁམས་སོགས་དང་། སྐུ་བསོད་རི་བོ་མཛད་ནས་གུང་སེང་མཛད། གསོལ་བ་གྲོལ་མན་ཇ་རྒྱབ་ལ་ཞོ་དང་ཆང་འགྲིམ་ཤལ་ཞུ། གུང་སེང་བསྡུས་ནས་རྒྱུད་ཇ་ལ་ཇ་མཆོད་མདོར་ན་མ་སོགས་གང་རིགས་དང་། དད་པའི་རྦ་རླབས་མ་གདངས་མ། ཐུབ་བསྟན་གསེར་ཁང་མ། རྒྱ་ཆེན་མ་ཚར་གསུམ། སྐྱེ་བ་ཀུན་དུ་སོགས་དང་། རྒྱལ་བའི་རིགས་བདག་མ་དང་།
སངས་རྒྱས་ཀུན་གྱི་གཅིག་ཡོངས་རྫོགས། ཟབ་ཡངས་མ་གདངས་མ། དུས་གསུམ་རྒྱལ་བའི་སོགས་སྔགས་འཆང་ཆེན་པོའི་བླ་མ་རྣམས་ཀྱི་སྐུ་བསྟོད། ཤེས་བྱ་མ། རྒྱལ་བ་རྒྱ་མཚོ་མ། དུས་ཕྱིས་སྐུ་མཆེད་གཉིས་ཀྱི་བསྟོད་གསར་གདངས་མ་རེ་མཛད། ལེགས་པའི་འབྱུང་གནས་མ་རྣམས་དང་། སྐུ་མཆེད་གསུམ་གྱི་སྐུ་བསྟོད། མུས་ཆེན། སྤྱན་སྔ་རིན་པོ་ཆེ་རྣམས་ཀྱི་སྐུ་བསྟོད་དཀོན་མཆོག་རིན་ཆེན་སོགས་གོང་བཞིན་སྨོན་ལམ་བཀྲ་ཤིས་མཛད་ནས་གུང་སེང་མཛད།
དེ་ནས་དྲོ་ཇ་ཐོག་དཀར་སྤྲོ་བཞུགས་གྲལ་མཛད། གུང་སེང་བསྡུས་ནས་དགོང་ཇའི་སྟེང་ཇ་མཆོད་ཇི་ལྟར་རིགས་པ་དང་། སྨོན་ལམ་རྣམ་བཞིའི་ལྟུང་བཤགས། མི་མཇེད་མ་བཟང་སྤྱོད། འགྲོ་ལ་བདེ་སྐྱིད་མ། སྨོན་ལམ་དང་། བཀྲ་ཤིས་སྐོར་རེ་མ་མཛད། མི་མཇེད་མ་དང་། འགྲོ་ལ་བདེ་སྐྱིད་མ་ལོ་རེ་བཞིན་གདང་རེ་མོས་གང་ཡོད་དེ་མཛད་ཅེས་པ་འདི་ནི་ས་སྐྱ་པ་སྔགས་འཆང་ངག་དབང་ཀུན་དགའ་བསོད་ནམས་ཀྱིས་སྦྱར་བའོ། ། བཀྲ་ཤིས།།
༈ །།དགེ་རྩའི་སྐབས་ཀྱི་འཇིམ་པ་བྱིན་རླབས་བྱེད་ཚུལ་བཞུགས། པད་ཟླའི་སྟེང་དུ་འཇིམ་པ་བྱང་ཆུབ་ལས་རིན་པོ་ཆེའི་ཕུང་པོར་གྱུར། བདག་གི་ཐུགས་ཀའི་འོད་ཟེར་འོག་མིན་རྣམ་སྣང་ལ་ཕོག་སྟེ་གསོལ་བ་བཏབ། དེ་ཡི་ཐུགས་ཁའི་འོད་ཀྱིས་སེམས་ཅན་གྱི་རྒྱུད་སྦྱངས་ཤིང་། འཇིམ་པ་དེ་བཞིན་གཤེགས་པའི་ཡེ་ཤེས་ཀྱི་རང་བཞིན་དུ་བྱིན་གྱིས་བརླབས་པར་གྱུར། ཨོཾ་ན་མོ་བྷ་ག་ཝ་ཏེ་བཻ་རོ་ཙ་ན་པྲ་བྷ་རཱ་ཛ་ཡ། ཏ་ཐཱ་ག་ཏ་ཡ། ཨརྷ་ཏེ་སམྱཀ་སཾ་བུདྡྷ་ཡ། ཏདྱ་ཐ་སུཀྵྨེ་སུཀྵྨེ་ས་མ་ཡེ་ཤནྟེ་དནྟེ། ས་མ་རོ་བེ།
ཨ་ན་ལཾ་བྷེ། ཏ་རཾ་བྷ་ཡ་ཤྭ་བ་ནི་མཧཱ་ཏེ་ཛ་ནི་ར་ཀུ་ལེ། ནི་ར་བྷ་ནེ་སརྦ་བུདྡྷ་ཨ་དྷིཥྛི་ཏེ་སྭཱཧཱ། ཞེས་ཉེར་གཅིག་བརྗོད་ཅིང་བྱིན་གྱིས་བརླབ་བོ། ། སྔགས་བཟླས་བར་ལ་ལག་པ་གཉིས་ཀའི་མཐེ་ཆུང་མཐེ་བོས་མནན། གུང་མཛུབ་སྲིན་ལག་གསུམ་གཤིབ་ཏེ་བསྒྲེང་པ་ཁ་སྦྱར་བའི་རྩེ་མོ་འཇིམ་པའི་ཕུང་པོ་ལ་རེག་ཅིང་རེག་ཐེང་ལན་ཉི་ཤུ་རྩ་གཅིག་བྱའོ་ཞེས་པ་འདི་ཡང་ངག་དབང་ཀུན་དགས་སྨྲས་སོ། ། སརྦ་མངྒ་ལཾ།། །། ༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།། PAGE * MERGEFORMAT 2 ཨ་མྱེས་ཞབས། དྲུག་པ་ཚེས་བཞིའི་དགེ་རྩའི་ཆོས་སྤྱོད་སྒྲིག་རིམ།
PAGE * MERGEFORMAT 3
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
