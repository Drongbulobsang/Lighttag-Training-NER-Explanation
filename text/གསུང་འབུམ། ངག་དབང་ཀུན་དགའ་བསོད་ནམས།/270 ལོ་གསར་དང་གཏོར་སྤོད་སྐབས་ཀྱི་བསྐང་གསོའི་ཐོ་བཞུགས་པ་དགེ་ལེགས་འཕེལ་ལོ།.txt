གསུང་འབུམ། ངག་དབང་ཀུན་དགའ་བསོད་ནམས།
པོད ༢༧༠
ལོ་གསར་དང་གཏོར་སྤོད་སྐབས་ཀྱི་བསྐང་གསོའི་ཐོ་བཞུགས་པ་དགེ་ལེགས་འཕེལ་ལོ།
༄༅། །ལོ་གསར་དང་གཏོར་སྤོད་སྐབས་ཀྱི་བསྐང་གསོའི་ཐོ་བཞུགས་པ་དགེ་ལེགས་འཕེལ་ལོ།། རྒྱལ་ཟླ་བའི་ལོ་གསར་གྱི་ཚེས་གཅིག་སྔ་དྲོ་མངའ་གསོལ་སྐབས། བྱོན་སྐྱེམས་ཕུལ་རྗེས་རོལ་མོ་གསུམ་བརྡེག་ལན་ཅན་དང་། ཚོགས་བྱིན་རླབས་གྲུབ་མཚམས་རོལ་མོ་བཅམས་ལ། བཅོམ་ལེན་གཉིས་ཀྱི་རྗེས་སུ་ཉི་ཤུ་རྩ་གཅིག་བརྡེག དེ་རྗེས་ཆུང་བ་གཅིག་དང་ཆེ་བ་གཅིག་ཡང་ཆུང་བ་དང་ཆེ་བ་གོང་བཞིན་བྱས་ལ་བཞག་གོ ། དེ་ནས་དམིགས་མེད་མཁའ་ལྟར་དག་ཅིང་ཁྱབ་པའི་སྐུ། སོགས་ཀྱི་སྤྱན་འདྲེན་ལ། བཻཌཱུར་སྔོན་མོའི་དབྱངས་ཧཱུྃ་འདྲེན་དང་བཅས་པ་བཅུག རྗེས་རོལ་མོ་བཅོམ་ལེན་གཉིས་དང་།
ཉེར་གཅིག་གི་མཇུག་ཏུ་ཆོམས་བརྡུང་རྗེས་སུ་ཆེ་བ་གཅིག་བརྡེག་གོ ། ཟླ་བ་དེ་ནང་གི་ཚེས་བཅོ་ལྔ་ཡན་གྱི་གཟའ་སྐར་བཟང་བ་ལ། དཔོན་སློབ་ཉེར་གཅིག་ཙམ་གྱིས་ངེད་རང་གི་གཟིམ་ཆུང་གཏོར་སྤོད་སྐབས་ཐུགས་དམ་གྱི་རིམ་པ་ལ་དད་རིང་སོ་རིང་སོགས་མེད་པའི་ནག་པོ་མཆོད་རྟེན་དང་། བསྐང་གསོ་གཞན་ཐམས་ཅད་དགུ་ལུགས་ལ་སྟོབས་འཕྲོག་མ་་་་་་ཞལ་དང་པུ་དྲ་གཉིས་ལ་དབྱངས་རྒྱས་པ་བྱེད། དང་བཅས་པ། ནག་པོ་གནོད་སྦྱིན་མ། གཏུམ་ཆེན་མ། སྐུ་དང་གསུང་ཐུགས་མ། ས་སྐྱ་པའི་རྗེ་བཙུན་མ། བཤགས་བཟློག་རྣམས་ཚར་བདུན་རེ་བསྟོད་པ་རབ་འབར་མ་དང་བཅས་པ་མཛད།
སྒོ་རུམ་དུ་ནག་པོ་མཆོད་རྟེན་འཇུག་དུས། དཔོན་སློབ་ཉེར་གཅིག་སྐོར་གྱིས་དད་རིང་སོ་རིང་སོགས་མེད་པའི་ནག་པོ་མཆོད་རྟེན་མཆོད་དབྱངས་གཅིག་དང་། མཛེས་པའི་སྤུ་སྡུག་མ་དབྱངས་བཅས། གཞན་མ་འདུར་གདངས་ཡོད་མེད་སྤེལ་བ་ཚར་བདུན་གྱི་ནག་པོ་མཆོད་རྟེན་མ་རེའི་མཇུག་ཏུ་སྐུ་དང་གསུང་ཐུགས་མ་དགུ་རེ་སྦྱར་བ་བདུན་གྱི་བར་ལ་སྟོང་རྭ་ཆེན་འགྲོ་ངེས་ཀྱི་དགུ་ཚར་རྟིང་མ་གཉིས་ལྟབ་གཅིག་ཏུ་བྱས་པའི་དགུ་ཚར་རྟིང་མའི་སྔ་མ་ལ་སྐུ་དང་གསུང་ཐུགས་མ་རང་གི་འདུར་གདངས་རོལ་མོ་དང་བཅས་པ་མཛད། བསྐང་ཐུང་གཞན་རྣམས་རྫོགས་ནས་སྐུ་དང་གསུང་ཐུགས་མ་ཚར་གསུམ་དང་། ས་སྐྱའི་རྗེ་བཙུན་མ་བཤགས་བཟློག་དང་བཅས་པ་ཚར་བདུན་རེ། བསྟོད་པ་ཧཱུྃ་ཡིག་མ། གཏོར་འབུལ་སྟེང་དུ་མཛད། ནང་སོར་ཟུར་བརྒྱད་པ་བདུན་འཛུགས་སྐབས། ནག་པོ་མཆོད་རྟེན་གྱི་སྤྱན་འདྲེན་ལ་གདངས་ཐུང་།
གཞན་རྣམས་ལ་འདུར་གདངས། གང་གི་རང་བཞིན་དང་། བྱང་ཤར་ཧ་ཧ་སོགས་ལ་རང་དབྱངས། བསྐང་ཐུང་རྣམས་དང་། གཏུམ་ཆེན་མ། སྐུ་དང་གསུང་དང་ཐུགས་དང་། ས་སྐྱའི་རྗེ་བཙུན་མ། བཤགས་བཟློག་རྣམས་ཚར་བདུན་རེ། པུ་ཏྲ་ལ་སྤྱན་འདྲེན་ནས་བཟུང་དབྱངས་ཚེས་ཐོགས་རྒྱས་པ། དཔོན་སློབ་ཉེར་གཅིག་ཙམ་གྱིས།
རྣམ་དག་ཚོགས་གཏོར་མ་ཚར་རེའི་མཇུག་ཏུ་ནག་པོ་གནོད་སྦྱིན་ལ་དྲུག་རེ་སྦྱར་བ་ལན་བཅུ་གཅིག་གིས་སྟོང་ཚར་འགྲོ་ངེས་ཀྱི་དྲུག་ཚར་རྟིང་མ་གཉིས་སྟབས་གཅིག་ཏུ་བྱས་པའི་དྲུག་ཚར་རྟིང་མའི་སྔ་མ་ལ་ནག་པོ་གནོད་སྦྱིན་མ་རང་དབྱངས་རོལ་མོ་དང་བཅས་པ་མཛད། འདིར་སྐབས་ཀྱི་རྣམ་དག་ཚོགས་གཏོར་མ་དང་དམག་ཟོར་མའི་བཅུ་གཅིག་རྣམས་ལ་དབྱངས་རིང་བ་བཅུག་པ་རྣམས་ཀྱི་བར་ཐམས་ཅད་ལ་འདུར་གདངས་ཁོ་ན་མཛད། བསྟོད་པ་སངས་རྒྱས་བསྟན་བསྲུང་མ་བསྡུས་པ། ལས་མགོན་ལ་རྒྱས་པ་དབྱངས་དང་བཅས་པ། གཏོར་སྐྱོང་སྟེང་དུ་མཛད། ། ལྷ་ཁང་རྩེ་དང་བདེ་མཆོག་་་་་་བདེ་མཆོག་ཏུ་སྔ་དྲོ་བསངས་རྒྱས་པ་རེ་བྱེད། གཉིས་སུ་ནག་པོ་མཆོད་རྟེན་འཛུགས་སྐབས། དཔོན་སློབ་ཉེར་གཅིག་ཙམ་གྱིས་ནག་པོ་མཆོད་རྟེན་དད་རིང་སོ་རིང་སོགས་མེད་པའི་དགུ་ལུགས་ཚར་བདུན་གྱི་བརྒྱ་ཚར་འགྲོ་ངེས། གཞན་མ་བསྐངས་གསོ་ཐམས་ཅད་དགུ་ལུགས་ལ་ནག་པོ་གནོད་སྦྱིན་མ། གཏུམ་ཆེན་མ།
སྐུ་དང་གསུང་ཐུགས་མ། ས་སྐྱའི་རྗེ་བཙུན་མ། བཤགས་བཟློག་རྣམས་ཚར་བདུན་རེ། བསྟོད་ཐུང་གང་རིགས། གཏོར་འབུམ་སྟོང་དུ་མཛད། ། བསམ་གླིང་དུ་འཛུགས་གཏོར་ཆེན་མོ་གཉིས་སྤོད་དུས། ནག་པོ་མཆོད་རྟེན་མའི་སྤྱན་འདྲེན་ལ་དབྱངས་ཐུང་དང་བཅས་པ་ཚར་གཅིག་གི་རྗེས་སུ་ལྷ་མཆོག་མ། དེ་ནས་དཔོན་སློབ་ཉེར་གཅིག་ཙམ་གྱིས་དམག་ཟོར་མའི་སྒོས་བསྐང་རྒྱས་པ་ཚར་གཅིག་དང་། བསྡུས་པའི་བསྐང་བཤགས་རེ་རེའི་མཇུག་ཏུ་གཞན་ཡང་མ་དྲུག་རེ་སྦྱར་བ་ལན་བཅུ་གཅིག་གིས་སྟོང་རྭ་ཆེན་འགྲོ་ངེས་ཀྱི་དྲུག་ཚར་རྟིང་མ་གཉིས་ལྟབ་གཅིག་ཏུ་བྱས་པའི་དྲུག་ཚར་རྟིང་མའི་སྔ་མ་ལ་གཞན་ཡང་མ་དབྱངས་རོལ་མོ་དང་བཅས་པ་མཛད། དེ་ནས་ཆོས་དབྱིངས་སྤྲོས་བྲལ་མ་ཚར་གསུམ།
ནག་པོ་གནོད་སྦྱིན་མ། གཏུམ་ཆེན་མ། སྐུ་དང་གསུང་ཐུགས་མ་རྣམས་ཀྱང་ཚར་གསུམ་རེ་ས་སྐྱའི་རྗེ་བཙུན་མ་དང་། སྒོས་བསྐང་གི་བཟློག་པ་རྒྱས་བསྡུས་ཚར་བདུན་རེ། བསྟོད་པ་སངས་རྒྱས་བསྟན་སྲུང་བསྡུས་པ། ལྷ་མོ་ལ་སྒོས་བསྟོད་རྒྱས་པ་དབྱངས་དང་བཅས་པ། གཏོར་འབུལ་སྟེང་དུ་མི་མཛད། དངོས་གྲུབ་གླིང་དུ་གཏོར་སྤོད་དང་། ནག་པོ་མཆོད་རྟེན་གྱི་སྤྱན་འདྲེན་ལ་དབྱངས་ཐུང་དང་བཅས་པ་ཚར་གཅིག་དང་། དེ་རྗེས་གཞན་ཡང་མ་ཚར་གཅིག
དེའི་རྗེས་སུ་ལྷ་མཆོག་མ་ཚར་གཅིག དེ་ནས་སྤྱན་འདྲེན་ལ། ཆེ་བའི་ཆེ་མཆོག་ཧེ་རུ་ཀ ། དེ་ཡི་སྤྲུལ་པ་སྲུང་མའི་གཙོ། ། དཔལ་མོ་ལྕམ་དྲལ་ཐུགས་དམ་བཞིན། ། གནས་འདི་ཉིད་དུ་སྤྱན་འདྲེན་གཤེགས། ། དད་པ་དང་ནི་དམ་ཚིག་བཅས། ། དམ་རྫས་མཆོད་སྤྲིན་རྒྱ་མཚོ་ཡིས། ། ཉེ་བར་བརྒྱན་པའི་གནས་འདི་རུ། ། འཁོར་བཅས་སྤྱན་འདྲེན་གཤེགས་སུ་གསོལ། །
མཐུ་སྟོབས་རྫུ་འཕྲུལ་མཐུ་རྩལ་ཅན། ། དཔལ་ལྡན་མ་ཡི་ཀུན་ཁྱབ་ཅིང་། ། བདུད་པོ་མཐུ་རྩལ་ལྡན་པ་ཡང་། ། གནས་འདི་ཉིད་དུ་གཤེགས་སུ་གསོལ། ། ཅེས་པའི་ཤོ་ལོ་ཀ་གསུམ་ལ། དེ་ཝི་ཀོ་ཊ་མའི་དབྱངས་བཅུག་པ་མཛད། ། དཀར་བདུད་ལ་བསྐང་གསོ་རྒྱས་པ་དབྱངས་ཡོད་མེད་སྤེལ་བ་རེའི་མཇུག་ཏུ་ངེད་རང་གིས་བྱས་པའི། དཔལ་གྱི་བསྟན་སྐྱོང་མ་མོ་ནི། ། སོགས་པ་འདུར་དབྱངས་དང་བཅས་པ། སྦྱར་བ་ཚར་བདུན་དང་།
དཀར་ཆུང་ཚར་བཞི། ནག་པོ་གནོད་སྦྱིན་མ། གཏུམ་ཆེན་མ། སྐུ་དང་གསུང་ཐུགས་མ་རྣམས་ཚར་གསུམ་རེ། ས་སྐྱའི་རྗེ་བཙུན་མ་ཚར་བདུན་རྣམས་མཛད། བསྟོད་པ་ནག་རྔམ་མ། དཀར་མོ་བའི་བསྟོད་པ་ལ། སྤྱན་འདྲེན་གྱི་དབྱངས་ཐུང་ཙམ། བདུད་རྒྱལ་ལ་བསྐང་གསོའི་དམ་ཚིག་ཆེན་མོའི་དབྱངས་རོལ་མོ་དགུ་བརྡེག་དང་བཅས་པ། ཕུར་སྲུང་ལ་སངས་རྒྱས་བསྟན་སྲུང་མའི་དབྱངས་ཐུང་མཇུག
ཚོགས་བྱིན་རླབས་གྲུབ་མཚམས་རོལ་མོ་རྣམས་བཅམས་ལ། བཅོམ་ལེན་གཉིས་ཀྱི་རྗེས་སུ་ཆེ་བ་དགུ་དང་ཆུང་བ་བཞི། ཡང་ཆེ་བ་དང་ཆུང་བ་གོང་བཞིན། དེ་ནས་ཆེ་བ་དགུའི་རྗེས་སུ་ཆུང་བ་གཅིག ཡང་ཆེ་བ་གཅིག་དང་ཆུང་བ་གཅིག དེ་ནས་ཆེ་བ་གཅིག་བརྡེག་གོ ། སྤྱན་འདྲེན་ལ་བཻཌཱུར་སྔོན་མའི་དབྱངས་མཇུག་བསྡུད་བྱས་པ་བཅུག་ལ། རོལ་མོ་གོང་བཞིན་གྱི་དགུ་བརྡུང་རྗེས་མའི་མཇུག་ཏུ་ཆེམས་བརྡུང་དང་། དེ་ནས་ཆེ་བ་གཉིས་བརྡེག་གོ ། གཏོར་འབུལ་སྟེང་དུ་མཛད།
ཅེས་པ་འདི་ཡང་ས་སྐྱ་པ་སྔགས་འཆང་ངག་དབང་ཀུན་དགའ་བསོད་ནམས་ཀྱིས་རྗེས་འཇུག་རྣམས་ཕྱག་ལེན་ངེས་པའི་ཆེད་དུ་བཀོད་པའོ། ། སརྦ་མངྒ་ལཾ།། །། ༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།། PAGE * MERGEFORMAT 2 ཨ་མྱེས་ཞབས། ལོ་གསར་དང་གཏོར་སྤོད་སྐབས་ཀྱི་བསྐང་གསོའི་ཐོ་བཞུགས་པ། PAGE * MERGEFORMAT 3
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
