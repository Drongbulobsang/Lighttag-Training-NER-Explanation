གསུང་འབུམ། ངག་དབང་ཀུན་དགའ་བསོད་ནམས།
པོད ༢༨༡
དཔལ་ས་སྐྱ་པ་སྔགས་འཆང་ངག་དབང་ཀུན་དགའ་བསོད་ནམས་ལ་བསྟོད་པ་རྗེ་དབང་ཕྱུག་རབ་བརྟན་པས་མཛད་པ།
༄༅། །དཔལ་ས་སྐྱ་པ་སྔགས་འཆང་ངག་དབང་ཀུན་དགའ་བསོད་ནམས་ལ་བསྟོད་པ་རྗེ་དབང་ཕྱུག་རབ་བརྟན་པས་མཛད་པ་བཞུགས་སོ།། ན་མོ་གུ་རུ་བྷྱ། དཔལ་ལྡན་རིགས་བརྒྱའི་རྣམ་རོལ་ཀུན་དགའི་མཚན། ། གངས་ཅན་སྐྱེ་དགུའི་མངའ་བདག་ཁྱོད་གཅིག་པུ། ། བདག་ཅག་རྣམས་ཀྱི་མགོན་ཁྱོད་བསྐལ་བརྒྱའི་བར། ། ཞབས་པད་བརྟན་པར་བཞུགས་ལ་བྱིན་གྱིས་རློབས། ། བསྐལ་བཟང་སྒྲོན་མེ་བཞི་པ་ཐུབ་དབང་གི ། རྒྱལ་བའི་རྒྱལ་ཚབ་དེང་སང་ཁྱོད་མིན་སུ། ། བསམ་བཞིན་བཀའ་དྲིན་ཅན་ཁྱོད་བསྟན་འགྲོའི་དཔལ། ། བསྐལ་བརྒྱར་བརྟན་བཞུགས་ཐུབ་བསྟན་ཉིན་མོར་མཛོད། །
ཁྱད་པར་འཛམ་གླིང་མངའ་བདག་ས་སྐྱ་པའི། ། བསྟན་པའི་ཉི་མ་བདག་ཆེན་ཆོས་ཀྱི་རྗེ། ། རྡོ་རྗེ་གདན་འདིར་མི་ནུབ་སྲིད་གཉིས་ཀྱི། ། བསྟན་པ་རྒྱས་ཤིང་བསྐལ་བརྒྱར་ཞབས་བརྟན་ཤོག ། མཐོང་བས་ཡིད་ཀྱི་གདུང་སེལ་འཇམ་པའི་དབྱངས། ། བརྩེ་བས་འཁོར་བའི་འཕྲང་སྒྲོལ་སྤྱན་རས་གཟིགས། ། མཐུ་སྟོབས་ནུས་པའི་འགྲན་བྲལ་རྡོ་རྗེ་འཛིན། ། མཁྱེན་བརྩེའི་མངའ་བདག་བསྐལ་བརྒྱར་ཞབས་བརྟན་ཤོག ། རྩ་བརྒྱུད་བླ་མ་སྲུང་མའི་བྱིན་རླབས་དང་། ། རྣལ་འབྱོར་རིགས་སྔགས་གྲུབ་པའི་བདེན་སྟོབས་ཀྱིས། །
བསྟན་པའི་གཙོ་བོ་དཔལ་ལྡན་ས་སྐྱ་པའི། ། ལུགས་གཉིས་དགེ་ལེགས་དཔལ་འབྱོར་ཡར་འཕེལ་ཤོག ། ཅེས་པ་བདག་གི་བླ་མ་ངག་དབང་ཀུན་དགའི་མཚན་ཅན་ལ་བསྟོད་པ་གདན་བཞུགས་དང་བཅས་པ་འདི་ནི། རྗེ་བཙུན་ས་སྐྱ་པ་ཡབ་སྲས་རྣམས་ལ་མི་ཕྱེད་པའི་དད་པ་དང་ལྡན་པ་ཚར་ཆེན་ཡབ་སྲས་ཀྱི་ཞབས་རྡུལ་སྤྱི་བོས་ལེན་པ་ཐེག་པ་མཆོག་གི་རྣལ་འབྱོར་པ་དགེ་སློང་རྡོ་རྗེ་འཛིན་པ་དབང་ཕྱུག་རབ་བརྟན་བསྟན་པའི་རྒྱལ་མཚན་དཔལ་བཟང་པོས་གུས་པའི་སེམས་ཀྱིས་ལེགས་པར་སྦྱར་བ་བསྟན་པ་དང་འཕྲིན་ལས་མཁའ་ཁྱབ་ཏུ་འབར་ཞིང་རྒྱུན་རིང་དུ་བརྟན་པར་གྱུར་ཅིག ཡི་གེ་པ་ནི་རྗེ་ཉིད་ཀྱི་བཀའ་དྲིན་ཁོ་ནས་འཚོ་ཞིང་གསུང་ལས་སྐྱེས་ཤིང་། སྲིད་ཞུ་བ་རྣམ་སྲས་གླིང་པ་འཇམ་དབྱངས་ཀྱིས་གུས་པས་བྲིས་སོ།། །། སརྦ་མངྒ་ལཾ།། ༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།། PAGE * MERGEFORMAT 2 ཨ་མྱེས་ཞབས། བསྟོད་པ་རྗེ་དབང་ཕྱུག་རབ་བརྟན་པས་མཛད་པ།
PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
