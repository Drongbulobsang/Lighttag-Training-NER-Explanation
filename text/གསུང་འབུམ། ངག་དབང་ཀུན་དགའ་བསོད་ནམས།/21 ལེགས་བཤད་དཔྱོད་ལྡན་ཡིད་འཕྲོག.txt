གསུང་འབུམ། ངག་དབང་ཀུན་དགའ་བསོད་ནམས།
པོད ༢༡
ལེགས་བཤད་དཔྱོད་ལྡན་ཡིད་འཕྲོག
༄༅། །ལེགས་བཤད་དཔྱོད་ལྡན་ཡིད་འཕྲོག་ཅེས་བྱ་བ་བཞུགས།། བུདྡྷ་རཏྣ་ནིརྨྨ་ཎ། སངས་རྒྱས་རྒྱལ་མཚན་ལ་ཕྱག་འཚལ་ལོ། ། འདིར་སྨྲས་པ། སྟོན་པ་འདས་ནས་མི་ལོ་སུམ་སྟོང་དང་། ། དྲུག་ཏུ་སླེབས་པ་ཆུ་མོ་གླང་གི་ལོ། ། དཀོན་མཆོག་རྒྱལ་པོ་བཞི་བཅུ་བཞེས་པའི་ཚེ། ། གདན་ས་ཆེན་པོ་དཔལ་ལྡན་ས་སྐྱ་བཏབ། ། བཏབ་ནས་མེ་ཕོ་འབྲུག་ལོ་འདི་ཡན་ལ། ། བརྒྱ་ཕྲག་ལྔ་དང་བཞི་བཅུ་རྩ་ལྔ་ལོན། །
འགྲོ་མགོན་གཤེགས་ནས་སུམ་སྟོང་བཞི་བརྒྱ་དང་། ། ཉག་གཅིག་སླེབས་པ་ས་ཕོ་འབྲུག་ལོ་ལ། ། ས་སྐྱའི་ལྷ་ཁང་ཆེན་མོར་གྲགས་འདི་བྱོན། ། དེ་ཚེ་ཆོས་རྒྱལ་འཕགས་པ་སོ་བཞི་བཞེས། ། དེ་ནས་སུམ་བརྒྱ་བཞི་བཅུ་རྩ་དགུ་ལོན། ། འདས་པའི་ལོ་ནས་སུམ་སྟོང་ལྔ་བརྒྱ་དང་། ། དྲུག་བཅུ་རྩ་གཉིས་ས་མོ་བྱ་ཡི་ལོ། ། ངོར་ཆེན་ཀུན་བཟང་ཞེ་བརྒྱད་བཞེས་པའི་ཚེ། ། ཆོས་གྲྭ་ཆེན་པོ་ཨེ་ཝྃ་ཆོས་ལྡན་བཏབ། ། དེ་ནས་བརྒྱ་དང་བརྒྱད་བཅུ་རྩ་བརྒྱད་ལོན། །
རྒྱལ་བ་འདས་ནས་སུམ་སྟོང་ལྔ་བརྒྱ་དང་། ། དྲུག་བཅུ་རྩ་དགུར་སླེབས་པའི་མེ་འབྲུག་ལ། ། ན་ལེནྡྲ་བྱོན་དེ་ཚེ་རོང་སྟོན་གྱི། ། དགུང་ལོ་བཅུ་ཕྲག་བདུན་ཉིད་ལོན་ཞེས་གྲགས། ། དེ་ནས་བརྒྱ་དང་བརྒྱད་ཅུ་རྩ་གཅིག་གོ ། རྣམ་འདྲེན་གཤེགས་ནས་སུམ་སྟོང་ལྔ་བརྒྱ་དང་། ། བརྒྱད་ཅུ་རྩ་གཉིས་ས་མོ་སྦྲུལ་གྱི་ལོ། ། བྱམས་ཆེན་རབ་འབྱམས་སོ་དགུ་བཞེས་པའི་ཚེ། ། འབྲས་ཡུལ་སྐྱིད་མོས་ཚལ་བྱོན་དེ་བྱོན་ནས། ། བརྒྱ་ཕྲག་གཅིག་དང་དྲུག་བཅུ་རྩ་བརྒྱད་ལོན། །
ཉག་མ་གཉིས་དང་སུམ་སྟོང་བརྒྱ་ཕྲག་དྲུག ། སངས་རྒྱས་འདས་ནས་ལོན་པའི་ས་གླང་ལ། ། གསེར་མདོག་ཅན་བཏབ་དེ་དུས་པཎྜི་ཏ། ། ཤཱཀྱ་མཆོག་ལྡན་ཞེ་གཉིས་བཞེས་ཞེས་བཤད། ། དེ་ནས་བརྒྱ་དང་བཞི་བཅུ་ཞེ་བརྒྱད་ལོན། ། འགྲོ་བའི་བླ་མ་འདས་ནས་དྲུག་བརྒྱ་དང་། ། སུམ་སྟོང་ཉག་དྲུག་ཆུ་མོ་སྦྲུལ་གྱི་ལོ། ། ཀུན་མཁྱེན་བསོད་སེང་ཞེ་ལྔ་བཞེས་པའི་ཚེ། ། ཐུབ་བསྟན་རྣམ་པར་རྒྱལ་བའི་ཆོས་གྲྭ་བྱོན། ། བྱོན་ནས་བརྒྱ་དང་བཞི་བཅུ་རྩ་བཞི་ལོན། །
ཆོས་ཀྱི་རྒྱལ་པོ་གཤེགས་ནས་ཉེར་གཉིས་དང་། ། སུམ་སྟོང་དྲུག་བརྒྱ་ལོན་པའི་ས་བྱ་ལ། ། གཉན་ཡོད་བྱ་གཤོང་ལེགས་བཏབ་དེ་དུས་སུ། ། འབུམ་ཕྲག་གསུམ་པས་ལྔ་བཅུ་རྩ་བདུན་བཞེས། ། དེ་ནས་བརྒྱ་དང་ཉི་ཤུ་རྩ་བརྒྱད་ལོན། ། ཐུབ་བསྟན་བྱ་གཤོང་བཏབ་ནས་ཉག་མ་གསུམ། ། འདས་ནས་བཞི་པ་བྱི་ལོ་ཡངས་ཅན་བཏབ། ། ཟས་གཙང་སྲས་པོ་འདས་ནས་སུམ་སྟོང་དང་། ། ལྔ་བརྒྱ་བཅུར་སླེབས་བུདྡྷ་ཤྲཱི་ཡིས། ། ལྔ་བཅུ་རྩ་གཅིག་བཞེས་པའི་མེ་སྦྲུལ་ལ། །
ག་ཡ་དྷ་རས་ལུང་བསྟན་ཞེ་དགོན་བྱོན། ། དེ་ནས་བརྒྱ་དང་བཅུ་ཕྲག་དྲུག་ལོན་ནོ། ། སྒྱུ་འཕྲུལ་སྲས་ཉིད་གཤེགས་ནས་སུམ་སྟོང་དང་། ། བརྒྱ་ཕྲག་ལོན་པ་མེ་མོ་སྦྲུལ་ལོ་ལ། ། གླིང་དགའ་བདེ་བ་ཅན་གྱི་དགོན་གནས་བྱོན། ། དེ་ཚེ་སེམས་དཔའ་ཆེན་པོས་ལྔ་བཅུ་བཞེས། ། དེ་ནས་བརྒྱ་དང་བཅུ་ཕྲག་བརྒྱད་ལོན་ཞིང་། ། འདི་འཕྲོ་ཕྱིས་ནས་རིམ་བཞིན་འཆད་པར་སྤྲོ། ། ཚུལ་འདིའང་སྔོན་བྱོན་མཁས་པ་ཡི། ། ལེགས་བཤད་རྒྱ་མཚོ་ལ་བརྟེན་ནས། །
བློ་གྲོས་རབ་གསལ་ས་སྐྱ་པ། ། བཙུན་པ་ངག་དབང་ཀུན་བསོད་ཀྱིས། ། རང་ལོ་བཅུ་ཕྲག་གཉིས་ལོན་ཚེ། ། བྲིས་འདིས་དཔྱོད་ལྡན་ཀུན་དགེས་ཤོག ། སརྦ་མངྒ་ལཾ།། །། ༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།། PAGE * MERGEFORMAT 2 ཨ་མྱེས་ཞབས། ལེགས་བཤད་དཔྱོད་ལྡན་ཡིད་འཕྲོག PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
