གསུང་འབུམ། ངག་དབང་ཀུན་དགའ་བསོད་ནམས།
པོད ༡༧༢
མུ་གུ་ལུང་གི་ཕུག་པ་བཅུ་གསུམ་གྱི་ངོས་འཛིན།
༄༅། །མུ་གུ་ལུང་གི་ཕུག་པ་བཅུ་གསུམ་གྱི་ངོས་འཛིན་བཞུགས།། ན་མོ་གུ་རུ་བུདྡྷ་དྷྭ་ཛ་ཡེ། ཨོཾ་སྭསྟི་སིདྡྷི། རྗེ་བཙུན་འབྲོག་མི་ལོ་ཙཱ་བ་དེ་ཉིད་ཀྱི་ལམ་འབྲས་སོགས་གདམས་པ་ཟབ་མོ་དར་བར་མཛད་ནས་འགྲོ་བ་མང་པོ་སྨིན་གྲོལ་ལ་བཀོད་པའི་གནས་མཆོག་དམ་པ་མུ་གུ་ལུང་ཞེས་པ་ནི། རྗེ་ག་ཡ་དྷ་ར་ལྷ་རྩེའི་བྲག་ཕུག་ཏུ་བཞུགས་པའི་ཚེ། གཙང་ཆབ་ཀྱི་སྒྲ་ལ་མུག་ཏི་ཞེས་པ་ཡང་ཡང་བྱུང་བས། སྒྲ་དེ་གང་ནས་བྱུང་བརྟག་པ་མཛད་པས་མུ་གུ་ལུང་གི་ཆུ་ལས་བྱུང་བ་དགོངས་པས་ངོ་མཚར་གསུངས་ཤིང་འབྲོག་མི་དང་མཇལ་བའི་རྟེན་འབྲེལ་འགྲིགས། མུག་ཏི་ཞེས་པ་རྣམ་པར་གྲོལ་ཅེས་འབྱུང་བའི་གསང་སྔགས་ཀྱི་གནས་ཁྱད་པར་ཆེ་བ་དེ་ལ། སྒྲ་དེས་ག་ཡ་དྷ་ར་ལ་ལུང་བསྟན་པས་མུ་གུ་ལུང་ཟེར་བ་ཡིན་ཚོད་དུ་གདའ། བསྒྲུབ་གནས་དངོས་ལ་ཕུག་ཆེན་ངོ་མཚར་ཅན་བཅུ་གསུམ་ཡོད་དེ།
དཔོན་སློབ་ལམ་འབྲས་གནང་བའི་ཐོག་མར་འབྲེལ་བརྟག་པའི་ཚེ། དང་པོ་རྗེ་ག་ཡ་དྷ་རའི་གཟིམ་ཁང་ཀརྨ་ཕུག གཉིས་པ་དེའི་འོག་རྗེ་འབྲོག་མིའི་གཟིམ་ཕུག་བདེ་གསལ་མི་རྟོག་ཕུག གསུམ་པ་གསང་བདག་ཕྱག་ན་རྡོ་རྗེས་འབྲོག་མི་ལ་ཞལ་དངོས་སུ་བསྟན་ནས་གསང་སྔགས་ཀྱི་བདག་པོར་བྱིན་གྱིས་བརླབས་པའི་གནས་ཕྱག་ན་རྡོ་རྗེ་ཕུག བཞི་པ་སློབ་དཔོན་དཔའ་བོ་རྡོ་རྗེས་རྒྱ་གར་ནས་ཉི་ཟེར་ལ་ཆིབས་ནས་བྱོན་ཏེ་ལོ་གསུམ་བཞུགས་ནས་རིན་ཆེན་འབར་བ་བརྩམས་པའི་གནས་དཔའ་བོ་རྡོ་རྗེ་ཕུག ལྔ་པ་རྣམ་སྲས་ཕྱག་མཛོད་ཕུག དྲུག་པ་བཙུན་མོ་རྒྱུ་ལམ་ཕུག བདུན་པ་ཆང་ར་བདུད་རྩི་ཕུག བརྒྱད་པ་གཡོས་ར་ནག་ཚང་ཕུག དགུ་པ་གུར་བརྟག་གསང་གསུམ་སོགས་རྒྱུད་ཀྱི་རྒྱལ་པོ་དུ་མ་དང་།
བསྟན་བཅོས་རྣམ་པར་དག་པ་བསམ་གྱིས་མི་ཁྱབ་པའི་འགྱུར་མཛད་པའི་གནས་ཏེ་སྒྲ་བསྒྱུར་ལོ་ཙཱ་ཕུག བཅུ་པ་པཎ་ཆེན་ག་ཡ་དྷ་ར་དང་། འབྲོག་མི་ལོ་ཙཱ་བ་གཉིས་ཀྱིས་གསང་སྔགས་ཀྱི་ཁྱད་ཆོས་སྨིན་བྱེད་ཀྱི་དབང་ལམ་ཐམས་ཅད་ཀྱི་གཙོ་བོར་མཛད་ནས་དབང་བཞི་ཡོངས་སུ་རྫོགས་པར་བསྐུར་བའི་གནས་ཏེ་དབང་བསྐུར་བྱིན་རླབས་ཕུག ཕུག་པ་རྣམས་ཀྱི་ནང་ནས་འདི་མཆོག་ཏུ་འཛིན་ནོ། ། བཅུ་གཅིག་པ་རྒྱུད་མན་ངག་རྣམས་ཀྱིས་སྐལ་ལྡན་གྱི་གདུལ་བྱ་སྨིན་གྲོལ་ལ་འགོད་པའི་འཆད་ཉན་མཛད་པའི་གནས་ཏེ་ཆོས་སྒྲ་སྒྲོགས་པ་ཕུག བཅུ་གཉིས་པ་མཁའ་སྤྱོད་བདེ་ལྡན་ཕུག བཅུ་གསུམ་པ་ཕྱག་ཆེན་བཀྲ་ཤིས་ཕུག་གོ ། འདི་ལ་དབུས་པ་གྲོད་པ་ཕུག་ཀྱང་ཟེར། དེ་ལྟར་ཕུག་པ་བཅུ་གསུམ་གྱི་ངོས་འཛིན་འདི། འཇམ་དབྱངས་ས་ལོའི་གསུང་བཞིན་དཔལ་ས་སྐྱ་པ་ཆེན་པོ་སྔགས་འཆང་ངག་གི་དབང་པོ་ཀུན་དགའ་རིན་ཆེན་གྱིས་མུ་གུ་ལུང་ཞིག་གསོས་མཛད་དུས་ཕུག་པ་རྣམས་ལ་ཁ་བྱང་དུ་གནས་དེ་ཉིད་དུ་འདེབས་པར་མཛད་པ་ལས།
སླར་ཡང་ས་སྐྱ་པ་སྔགས་འཆང་ངག་དབང་ཀུན་དགའ་བསོད་ནམས་ཀྱིས་བར་སྐབས་སུ་དཔེ་མ་དག་པ་རྒྱ་འབྱམས་སུ་སོང་འདུག་པ་ལ་ཞུས་དག་བགྱིས་པ་ལགས།། །། དགེའོ།། །། ༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།། PAGE * MERGEFORMAT 2 ཨ་མྱེས་ཞབས། མུ་གུ་ལུང་གི་ཕུག་པ་བཅུ་གསུམ་གྱི་ངོས་འཛིན། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
