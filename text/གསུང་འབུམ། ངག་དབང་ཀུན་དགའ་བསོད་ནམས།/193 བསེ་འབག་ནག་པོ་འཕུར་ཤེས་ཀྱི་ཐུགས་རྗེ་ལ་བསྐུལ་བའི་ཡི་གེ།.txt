གསུང་འབུམ། ངག་དབང་ཀུན་དགའ་བསོད་ནམས།
པོད ༡༩༣
བསེ་འབག་ནག་པོ་འཕུར་ཤེས་ཀྱི་ཐུགས་རྗེ་ལ་བསྐུལ་བའི་ཡི་གེ།
༄། །བསེ་འབག་ནག་པོ་འཕུར་ཤེས་ཀྱི་ཐུགས་རྗེ་ལ་བསྐུལ་བའི་ཡི་གེ་བཞུགས། ན་མོ་བུདྡྷ་དྷྭ་ཛ་ཡེ། ཁྱོད་རྒྱལ་བའི་འཕྲིན་ལས་དྲག་པོའི་སྐུ། ། དཔལ་མཧཱ་ཀཱ་ལ་གུར་མགོན་ཞེས། ། ཡོངས་འཛིན་མའི་ཕྱོགས་ཀུན་ཁྱབ་པ་དེའི། ། སྐུ་དངོས་དང་མཚུངས་པའི་བསེ་མགོན་ཆེ། ། རིག་སྔགས་འཆང་བདག་ལ་དགོངས་སུ་གསོལ། ། དུས་ངན་པ་དིང་སང་སྐབས་འདི་ན། ། སྤྱིར་སངས་རྒྱས་བསྟན་པ་ཉམས་རེ་དམའ། ། སྒོས་ས་སྐྱ་པའི་བསྟན་པ་འཇིག་ལ་ཐུག །
དུས་འདི་ལ་བློ་ལྡན་ཁོ་བོ་སོགས། ། བསྟན་གསལ་བར་འདོད་པའི་གང་ཟག་རྣམས། ། ཐབས་ཇི་ལྟར་བྱས་ཀྱང་ངལ་བ་འདི། ། བསྟན་རིན་ཆེན་འཕེལ་བའི་བར་ཆད་ལགས། ། རྒྱུ་དེས་ན་མཁྱེན་བརྩེ་ནུས་ལྡན་པའི། ། ཁྱེད་ཡེ་ཤེས་མགོན་པོའི་ཐུགས་རྗེ་ཡིས། ། ཆོས་མཐུན་པའི་དོན་གྱི་ལོག་པའི་ཕྱོགས། ། འདི་ཐམས་ཅད་མྱུར་དུ་ཞི་བར་མཛོད། ། བསྟན་བསམ་པའི་སྐྱེ་བོ་གསེར་བས་དཀོན། ། དེ་དུས་རྣམས་རྟག་ཏུ་ངལ་བ་འདི། །
ཁྱེད་བསྟན་སྲུང་ཐུགས་ཀྱིས་ཕོད་ལགས་སམ། ། རྗེ་གོང་མའི་དམ་ཚིག་དྲན་པར་མཛོད། ། མི་བདག་གི་བསམ་པའི་དོན་འདི་དག ། སྣ་གཅིག་ཉིད་མ་ལུས་མཐར་ཕྱིན་ཏེ། ། སྤྱི་བྱེ་བྲག་བསྟན་པ་རིན་པོ་ཆེ། ། དཔེ་དབྱར་མཚོ་བཞིན་དུ་རྒྱས་པར་མཛོད། ། བློ་གཏད་དོ་གཉེར་རོ་སྲུང་མའི་ཚོགས། ། ཐུགས་མ་གཡེལ་མ་གཡེལ་མཧཱ་ཀཱ་ལ། ། དུས་དེང་སང་སྐབས་ཀྱི་སྐྱེ་བོ་རྣམས། ། ཕལ་ཆེ་བ་བསྟན་པ་འཕེལ་འདོད་མེད། །
རྒྱུ་དེས་ན་བདག་གི་མཐུན་གྲོགས་ཉུང་། ། འདི་བསམ་གྱིན་ཡེ་ཤེས་མགོན་པོ་དྲན། ། ཐུགས་མ་བརྗེད་བརྩེ་བའི་ཀློང་ནས་གཟིགས། ། དུས་འདུ་འབྲལ་མེད་པར་བསྐྱང་དུ་གསོལ། ཁྱེད་བསྟན་པ་བསྲུང་བར་ཞལ་བཞེས་ཤིང་། ། བདག་བསྟན་པ་འཛིན་པར་འདོད་པའི་ཕྱིར། ། ཆོས་ཕན་ཚུན་རྟེན་འབྲེལ་ཕུན་སུམ་ཚོགས། ། རྒྱུ་དེས་ན་ནམ་ཡང་འབྲལ་མེད་ཟུངས། ། བདག་རྣལ་འབྱོར་ནནྡ་འཁོར་དང་བཅས། ། དུས་རྟག་ཏུ་ནད་མེད་ཚེ་རིང་ཞིང་། །
ཆོས་ལུགས་གཉིས་བྱ་བ་མཐར་ཕྱིན་ཏེ། ། སྤྱི་བྱེ་བྲག་བསྟན་པ་རིན་པོ་ཆེ། ། རབ་འཕེལ་ཞིང་ཡུན་དུ་གནས་པར་མཛོད། ། དེ་ལྟར་འཕྲིན་ལས་བཅོལ་བ་འདིས་ཀ་ལྱཱ་ན་ཝརྡྷནྟུ།། །། ༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།། PAGE * MERGEFORMAT 2 ཀླུ་སྒྲུབ། བསེ་འབག་ནག་པོ་འཕུར་ཤེས་ཀྱི་ཐུགས་རྗེ་ལ་བསྐུལ་བའི་ཡི་གེ PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
