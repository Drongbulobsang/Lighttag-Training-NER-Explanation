གསུང་འབུམ། ངག་དབང་ཀུན་དགའ་བསོད་ནམས།
པོད ༡༩༦
གསོལ་འདེབས་བར་ཆད་ཀུན་སེལ།
༄། །གསོལ་འདེབས་བར་ཆད་ཀུན་སེལ་བཞུགས་སོ།། ཨོཾ་སྭསྟི་སིདྡྷྃ། རང་གི་སྤྱི་བོའི་ཐད་ཀྱི་ནམ་མཁར་རྩ་བརྒྱུད་ཀྱི་བླ་མ་ཡི་དམ་དཀྱིལ་འཁོར་གྱི་ལྷ་ཚོགས་སངས་རྒྱས་བྱང་སེམས་བསྟན་སྲུང་དབང་པོའི་ཚོགས་རྣམས་ནོར་ལྷ་དང་བཅས་པ་སྤྲིན་ཕུང་འཐིབས་པའི་བུ་ཡུག་འཚུབ་པ་ཙམ་བཞུགས་པར་བསམས་ལ། ངག་ཏུ། བླ་མ་དཀོན་མཆོག་ཁྱེད་རྣམས་ཀྱིས། ། བདག་ཅག་དཔོན་སློབ་འཁོར་བཅས་ཀྱི། ། ཕྱི་ནང་བར་ཆད་མ་ལུས་པ། ། ཐམས་ཅད་ཞི་བར་མཛད་དུ་གསོལ། ། ཞེས་རྩ་བརྒྱུད་ཀྱི་བླ་མ་རྣམས་དང་དཀོན་མཆོག་རྒྱ་མཚོའི་ཚོགས་ལ། མཁྱེན་བརྩེ་ནུས་ལྡན་དུ་ཡིད་ཆེས་པའི།
བློ་ལྷིངས་ཁེལ་གྱི་གསོལ་བ་བཏབ་ན། བར་ཆད་ཐམས་ཅད་རང་ཞིར་འགྱུར་བར་ཐེ་ཚོམ་མེད་དོ། ། ཡང་སྨྲས་པ། ས་སྐྱའི་རྗེ་བཙུན་གོང་མ་ལྔ། ། བསྟན་འཛིན་ངོར་ཆེན། མུས་ཆེན། ཀུན་མཁྱེན་སོགས་ཀྱིས་གཙོས་པའི་རྗེ་སངས་རྒྱས་རྒྱལ་མཚན་སོགས། རྩ་བརྒྱུད་བླ་མ་ཡིས། ། བདག་ཅག་རྣམས་ཀྱི་འདི་ཕྱིའི་དོན། ། ཚེ་མཐར་ཕྱིན་ཞིང་བསམ་དོན་ཐམས་ཅད་འགྲུབ་སྟེ་བསྟན་པ་རྒྱས་པ་དང་།
ཕྱི་མ་དཔོན་སློབ་ལྷན་ཅིག་བདེ་བ་ཅན་དུ་སྐྱེ་བ་སྟེ།་་་་་ ཐམས་ཅད་འགྲུབ་པར་མཛད་དུ་གསོལ། ། ཞེས་པ་འདི་ས་སྐྱ་པ་ཟ་ཉལ་འཆག་གི་རྣལ་འབྱོར་པ་ངག་དབང་ཀུན་དགའ་བསོད་ནམས་ཀྱིས་བཞི་ཐོག་ཡང་རྩེར་སྦྱར་བའི་ཡི་གེའི་འདུ་བྱེད་དོན་གྲུབ་བཀྲ་ཤིས་སོ། ། སརྦ་མངྒལཾ།། ༈ །།ཆོས་སྐྱོང་རྣམས་ཀྱི་བསྐང་བཤག་འཕྲིན་བཅོལ་དང་བཅས་པ་ཡིད་ཀྱི་འདོད་འཇོ་ཞེས་བྱ་བཞུགས་སོ། ། ན་མོ་གུ་རུ་བུདྡྷ་དྷྭ་ཛ་ཡེ། བླ་མ་དང་བསྟན་སྲུང་འཁོར་བཅས་ལ་ཕྱག་འཚལ་ལོ། ། ཧཱུྃ་ས་སྐྱའི་བསྟན་སྲུང་དབང་པོ་འཁོར་བཅས་རྣམས། ། མཆོད་རྫས་དངོས་འབྱོར་ཡིད་སྤྲུལ་མཁའ་བཀང་འདིས། ། ཐུགས་དམ་བསྐང་ཞིང་ཉེས་ལྟུང་མ་ལུས་བཤགས། །
བསྟན་དགྲ་མ་ལུས་ད་ལྟ་བསྒྲལ་བ་དང་། ། བདག་ཅག་དཔོན་སློབ་དོན་ཚེ་རིང་ནད་མེད་དོན་ཀུན་འགྲུབ་བསྟན་པ་རྒྱས་པའི་ཀུན་འགྲུབ་པར་མཛོད། ། ཅེས་ཆོས་སྐྱོང་རྣམས་ཀྱི་བསྐང་བཤག་འཕྲིན་བཅོལ་དང་བཅས་པ་ཡིད་ཀྱི་འདོད་འཇོ་ཞེས་བྱ་བ་འདི་ཡང་། ས་སྐྱ་པ་ཤཱཀྱའི་དགེ་བསྙེན་ཐེག་པ་མཆོག་གི་རྣལ་འབྱོར་པ་ངག་དབང་ཀུན་དགའ་བསོད་ནམས་ཀྱིས། བསྟན་སྲུང་ཁྱད་པར་ཅན་རྣམས་ལ་དམ་ཚིག་དང་ལྡན་པའི་དཔོན་སློབ་ཉུང་བསྡུས་རེས་ཀྱིས་བསྐང་བཤག་བརྒྱ་ཚར་བགྱི་བ་ལ་བསམས་ནས་དཔལ་ས་སྐྱའི་ལྷ་ཆེན་རིག་འཛིན་ཕོ་བྲང་དུ་མཧཱ་ཀ་ལའི་བཟླས་བརྗོད་ལ་བརྩོན་པའི་ངང་ནས་སྦྱར་བ་འདིས། བདག་ཅག་དཔོན་སློབ་ཀྱི་དོན་ཐམས་ཅད་ཡིད་བཞིན་དུ་འབད་མེད་ལྷུན་གྱིས་གྲུབ་པར་གྱུར་ཅིག ། སརྦ་དཱ་ཨོཾ།། ༈ །།བཀའ་སྲུང་རྣམས་ཀྱི་བསྐང་བཤག་དོན་གཉིས་ལྷུན་གྲུབ་བཞུགས། ། ན་མོ་གུ་རུ་མཧཱ་ཀཱ་ལ་ཡ། དངོས་གྲུབ་ཀྱི་རྩ་བ་བླ་མ་མཧཱ་ཀཱ་ལ་ལ་ཕྱག་འཚལ་ལོ། །
ཧཱུྃ་རྒྱུད་གསུམ་དྲེགས་པ་ཀུན་འདུས་སྲིད་ཞིའི་བདག ། ས་སྐྱའི་བསྟན་སྲུང་དབང་པོ་འཁོར་བཅས་རྣམས། ། མཆོད་རྫས་དངོས་འབྱོར་ཡིད་སྤྲུལ་མཁའ་བཀང་འདིས། ། ཐུགས་དམ་བསྐངས་ཤིང་ཉེས་ལྟུང་མ་ལུས་བཤགས། ། ལས་དང་འཕྲལ་རྐྱེན་བར་ཆད་ཀུན་བཟློགས་ནས། ། བསྟན་དགྲ་མ་ལུས་ད་ལྟ་བསྒྲལ་བ་དང་། ། ཡོན་ཏན་རྒྱ་མཚོའི་མངའ་བདག་ཁྱེད་བསྟོད་ཀྱིས། ། བདག་ཅག་དཔོན་སློབ་དོན་ཀུན་འགྲུབ་པར་མཛོད། ། ཅེས་བཀའ་སྲུང་རྣམས་ལ་བསྐང་བཤག་བཟློག་བསྐུལ་བསྟོད་པ་དང་བཅས་པའི་ཚིགས་བཅད་ཉུང་ངུ་འདི་ལྕགས་མོ་སྦྲུལ་ལོ་གཙང་ཕྱོགས་སུ་བོད་སོག་འཐབ་པའི་དུས་ངན་གྱི་འཁྲུག་ལོང་ཆེན་པོ་བྱུང་དུས། ས་སྐྱ་པ་སྔགས་འཆང་ངག་དབང་ཀུན་དགའ་བསོད་ནམས་་་་་ཨ་ནནྡ་པུཎྱ།
ཀྱིས་ལྷག་བསམ་དག་པས་སེམས་ཅན་བདེ་ཐབས་ཀྱི་རྒྱལ་པོ་ཕན་ཚུན་འདུན་ཆིངས་ཀྱི་དོན་ལ་དཔལ་ཨེ་ཝཾ་ཆོས་ལྡན་དུ་འབྱོར་པའི་ཚེ། ས་སྐྱ་པའི་བཀའ་སྲུང་རྣམས་ལ་ཡིད་ཆེས་ཀྱི་དད་པ་རྩེ་གཅིག་པའི་ངང་ནས་མགྱོགས་པར་སྦྱར་བའི་ཡི་གེ་པ་ནི་ཤབ་སྟོད་པ་བཀྲ་ཤིས་དོན་འགྲུབ་བོ། ། འདིས་ཀྱང་བསམ་པ་ཐམས་ཅད་ཡིད་བཞིན་དུ་འགྲུབ་པའི་རྒྱུར་གྱུར་ཅིག ། ས་དྷཱུ། སརྦ་མངྒ་ལཾ།། །། ༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།། PAGE * MERGEFORMAT 2 ཨ་མྱེས་ཞབས། གསོལ་འདེབས་བར་ཆད་ཀུན་སེལ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
