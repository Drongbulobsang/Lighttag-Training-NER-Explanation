གསུང་འབུམ། ངག་དབང་ཀུན་དགའ་བསོད་ནམས།
པོད ༡༢༤
གསེར་ཆོས་ཀྱི་གདམས་པ་མལ་ལོ་ཙཱའི་གསུང་ལ་རྗེ་ས་ཆེན་གྱིས་ཟིན་བྲིས་མཛད་པའི་ཉམས་ལེན་གྱི་སྙིང་པོ།
༄༅། །བདེ་མཆོག་ཡུམ་རྐྱང་གི་འཕོ་བ་ཆིག་བརྒྱུད་གསེར་ཆོས་ཀྱི་གདམས་པ་མལ་ལོ་ཙཱའི་གསུང་ལ་རྗེ་ས་ཆེན་གྱིས་ཟིན་བྲིས་མཛད་པའི་ཉམས་ལེན་གྱི་སྙིང་པོ་བཞུགས།། དཀོན་མཆོག་ལ་སྐྱབས་གཞན་སྤྱིར་འཕོ་བ་བསྒོམ། ། རང་ཉིད་རྡོ་རྗེ་རྣལ་འབྱོར་མར་གསལ་བའི། ། ལུས་ནང་དབུ་མའི་མས་སྣར་ཆོས་འབྱུང་ནང་། ། རང་སེམས་བྃ་ཡིག་སྤྱི་བོར་ཆོས་འབྱུང་ནང་། ། སེང་ཁྲི་པདྨ་ཉི་ཟླའི་གདན་སྟེང་དུ། ། བླ་མ་མཁའ་སྤྱོད་དབང་མོར་གསལ་བ་ལ། ། རྩ་བརྒྱུད་བླ་མ་སངས་རྒྱས་བྱང་སེམས་དང་། ། ཡི་དམ་མཁའ་འགྲོ་ཆོས་སྐྱོང་ཚོགས་རྣམས་ཐིམ། ། ཕྱི་དང་ནང་གིས་མཆོད་ཅིང་བསྟོད་པར་བགྱི། །
བླ་མ་རྣལ་འབྱོར་མ་ལ་གསོལ་བ་འདེབས། ། བདག་འཛིན་བློ་ཡིས་ཐོངས་པར་བྱིན་གྱིས་རློབས། ། དགོས་མེད་རྒྱུད་ལ་སྐྱེ་བར་བྱིན་གྱིས་རློབས། ། ལམ་མཆོག་འཕོ་བ་འབྱོངས་པར་བྱིན་གྱིས་རློབས། ། འཆུག་མེད་མཁའ་སྤྱོད་འགྲུབ་པར་བྱིན་གྱིས་རློབས། ། རང་དབུགས་ཕྱི་ལ་འགྲོ་བ་དང་བསྟུན་ནས། ། འོག་རླུང་འཐེན་པས་ལྟེ་བའི་རང་གི་སེམས། ། བྃ་ཡིག་གསལ་བ་དེ་ལས་དེ་འདྲ་བ། ། གཅིག་ཆད་དབུ་མའི་ནང་བརྒྱུད་སྤྱི་བོ་ནས། ། རྒྱངས་ཀྱིས་ཐོན་ནས་བླ་མ་རྣལ་འབྱོར་མའི། །
ལྟེ་བར་ཞུགས་ནས་ཐུགས་ཁའི་བྃ་ལ་ཐིམ། ། རང་དབུགས་ནང་འཇུག་དུས་སུ་རང་སེམས་བྃ། ། མར་ལ་བབས་ཏེ་དབུ་མའི་ནང་བརྒྱུད་ནས། ། སྔར་གྱི་ལྟེ་བའི་བྃ་ཡིག་དེ་ལ་ཐིམ། ། སྤྱི་བོའི་བླ་མ་རྣལ་འབྱོར་མ་དེ་ཡང་། ། རང་གི་ལྟེ་བའི་བྃ་ཡིག་ཐིམ་པར་གྱུར། ། ཚུལ་འདི་བསྒོམས་པས་རང་གཞན་མཁའ་སྤྱོད་ཀྱི། ། གོ་འཕང་ཐོབ་ནས་དོན་གཉིས་མཐར་ཕྱིན་ཤོག ། ལས་སྦྱོར་དུས་གོང་གི་ཚིག ལྟེ་བར་ཞུགས་ནས་ཐུགས་ཁའི་བྃ་ལ་ཐིམ། །
ཞེས་པའི་རྗེས་སུ། བར་དོ་མེད་པར་རྡོ་རྗེ་རྣལ་འབྱོར་མར། ། གྱུར་ནས་མཁའ་སྤྱོད་གནས་སུ་གཤེགས་པར་གྱུར། ། ཅེས་བརྗོད་ཅིང་བསམ་ལ་རང་སེམས་བྃ་ཡིག་མར་མི་འབེབས་པ་ཡིན། ཞེས་པ་འདི་ཡང་ས་སྐྱ་པ་ངག་དབང་ཀུན་དགས་བྲིས།། །། ༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།། PAGE * MERGEFORMAT 2 ཀླུ་སྒྲུབ། བདེ་མཆོག་ཡུམ་རྐྱང་གི་འཕོ་བ་ཆིག་བརྒྱུད་མལ་ལོའི་གསུང་ལ་རྗེ་ས་ཆེན་གྱིས་ཟིན་བྲིས་མཛད་པ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
