གསུང་འབུམ། ངག་དབང་ཀུན་དགའ་བསོད་ནམས།
པོད ༣༠༠
ངག་དབང་ཀུན་དགའ་བསོད་ནམས་གྲགས་པ་རྒྱལ་མཚན་དཔལ་བཟང་པོའི་བཀའ་འབུམ་དཀར་ཆག
༄༅། །དཔལ་ས་སྐྱ་པ་ཆེན་པོ་སྔགས་འཆང་བླ་མ་ཐམས་ཅད་མཁྱེན་པ་ངག་དབང་ཀུན་དགའ་བསོད་ནམས་གྲགས་པ་རྒྱལ་མཚན་དཔལ་བཟང་པོའི་བཀའ་འབུམ་དཀར་ཆག་བཞུགས་སོ།། ཨོཾ་སྭ་སྟི་སིདྡྷི། རྒྱལ་ཀུན་མཁྱེན་བརྩེའི་ཡོན་ཏན་གཟི་འབར་ཡང་། ། བྱིན་རླབས་མེ་ཡི་རྡུལ་ཕྲེང་བླ་མ་རྗེ། ། མེ་ཤེལ་མེད་པར་མི་འབྱུང་དེ་བས་ན། ། དེ་ཡི་ཞབས་པད་སྤྱི་བོས་གུས་མཆོད་དེ། ། གང་གསུང་ལེགས་བཤད་རིན་ཆེན་སྣ་ཚོགས་ཕྲེང་། ། གབ་དང་འཁྲུགས་དང་འཐོར་བ་སྤངས་ཕྱིར་དང་། ། སྐལ་བཟང་བློ་ཆེན་མགྲིན་པ་མཛེས་སླད་དུ། ། ཐོ་ཡིག་གསེར་གྱི་སྐུད་པར་བརྒྱུ་བར་བྱ། །
ཀ་ཡེ་གྲོགས་དག་འཇམ་མགོན་བླ་མ་ཡི། ། རྣམ་མང་གསུང་གི་ཆུ་གཏེར་ཐོས་བསམ་གྱིས། ། སྲུབ་པར་གྱིས་དང་རང་གཞན་རྨོངས་པའི་སྨག ། འཕྲོག་བྱེད་རྣམ་དཔྱོད་ཉི་ཟླའི་དཔལ་ཐོབ་འགྱུར། ། ཞེས་སྐབས་སུ་བབ་པ་ཆ་ཙམ་ཀླད་དུ་བརྗོད་ནས། འདིར་སྔགས་འཆང་བླ་མ་ཐམས་ཅད་མཁྱེན་པ་ཆེན་པོའི་དགུང་ལོ་ལྔ་བཅུ་ང་གསུམ་ཡན་གྱི་གསུང་འབུམ་རྣམས་དཀར་ཆག་ཏུ་བྲི་བ་ལ་དོན་གསུམ་སྟེ། མདོ་སྔགས་ཐུན་མོང་བ་སྤྱིའི་སྐོར། ཐུན་མོང་མ་ཡིན་པ་བྱེ་བྲག་པའི་སྐོར། ཞར་བྱུང་ཐ་སྙད་རིག་གནས་ཐོར་བུ་བའི་སྐོར་རོ། ། དང་པོ་ལ་ཡང་བསྟོད་ཚོགས་དང་།
གསུང་མགུར། ཞལ་གདམས་སོགས་ཀྱི་སྐོར། གསན་ཡིག་དང་རྣམ་ཐར་སོགས་ཀྱི་སྐོར་གཉིས་ལས། དང་པོ་བསྟོད་ཚོགས་ལ། ཀ༽དཔལ་ལྡན་ས་སྐྱ་པའི་བླ་མ་དམ་པ་རྣམས་ལ་བསྟོད་པ་པདྨ་རཱ་གའི་འཕྲེང་བ་འདི་སྐབས་ལྔར་བཅད་པའི་དོན་བཟང་ཞིང་ཚིག་ལྡེབས་ལེགས་པ་ཞིག་ཡོད། ཡང་གོང་མ་ལྔ་ལ་གསོལ་འདེབས་ཡིད་ཀྱི་འདོད་འཇོ། ཡང་གོང་བསྟོད་ཚིགས་བཅད་རེ་རེ་བྱས་པ་གཉིས། རྣལ་འབྱོར་དབང་ཕྱུག་ལ་བསྟོད་པ་འཕགས་མཆོག་མ་དང་། རྣལ་འབྱོར་དབང་ཕྱུག་ལ་སྐུའི་རྣམ་འགྱུར་དྲུག་གི་སྒོ་ནས་བསྟོད་པ་དངོས་གྲུབ་ཆར་འབེབས་གཉིས། རྗེ་བཙུན་རྣལ་འབྱོར་གྱི་དབང་ཕྱུག་དཔལ་ཐུགས་རྗེ་ཆེན་པོ་ལ་བསྟོད་པ་ནོར་བུའི་དོ་ཤལ་མཁས་རྣམས་དགའ་བའི་མཛེས་རྒྱན།
འདི་མཚན་དང་སྤེལ་བས་ཤིན་ཏུ་ལེགས་པ་ཞིག་ཡོད། རྗེ་བཙུན་ཆེན་པོ། ཆོས་རྗེ་ཁུ་དབོན། བླ་མ་དམ་པ་རྣམས་ལ་བསྟོད་པའི་རྒྱ་གཞུང་ཕྱོགས་གཅིག་ཏུ་བསྒྲིགས་པ། རྗེ་བཙུན་གྱི་གསོལ་འདེབས་སྐད་གཉིས་སྦྱར་བ། གནས་བཅུ་ལ་བསྟོད་པ་ཤླཽ་ཀ་གཅིག ས་པཎ་ལ་བསྟོད་པ་དངོས་གྲུབ་མཆོག་སྩོལ་འདོད་དོན་ཀུན་འགྲུབ་འདི་གསུང་རྩོམ་རྣམས་ཀྱི་ཐོག་མ་ཡིན། འཇམ་མགོན་གྲུབ་པའི་དཔའ་བོ་དབང་པོའི་མཚན་ཅན་ལ་གསོལ་འདེབས་ཡིད་འཕྲོག་ལྷའི་ལྗོན་ཤིང་དད་པ་རབ་གཡོ་བྱིན་རླབས་མྱུར་འཇུག དོན་གཉིས་ལྷུན་གྲུབ། ཉེས་པའི་མུན་བསལ་ཏེ་ཚན་པ་ལྔ།
སྔགས་འཆང་གྲགས་པ་བློ་གྲོས་ལ་གསོལ་འདེབས་ལེགས་པའི་འབྱུང་གནས། སྙིང་གི་ཐིག་ལེ། དགོས་འདོད་ཀུན་འབྱུང་། བསམ་པ་ལྷུན་གྲུབ། ནོར་བུའི་ཕྲེང་མཛེས་ཏེ་ཚན་པ་ལྔ། མུས་ཆེན་སངས་རྒྱས་རྒྱལ་མཚན་ལ་གསོལ་འདེབས་དགོས་འདོད་བསམ་འཕེལ། ངོ་མཚར་ཨུཏྤ་ལའི་ཕྲེང་བ། བྱིན་རླབས་བདེ་ཆེན་འབྱུང་བ། སྙན་ངག་འཁོར་ལོ་ངོ་མཚར་སྣང་བ། བསམ་དོན་ཀུན་འགྲུབ།
ཡིད་ཀྱི་འདོད་འཇོ། དད་པའི་མྱུ་གུ། བྱིན་རླབས་མྱུར་དུ་འགུགས་པའི་ཕོ་ཉ། བླ་མ་རྒྱང་འབོད་སྙིང་གི་གདུང་དབྱངས། གདུང་དབྱངས་གསོལ་འདེབས་བསམ་དོན་ཀུན་འགྲུབ་སྟེ་ཚན་པ་བཅུ། དེ་ཉིད་ལ་བརྟན་བཞུགས་བསམ་དོན་ཀུན་འགྲུབ། དེ་ཉིད་ཀྱི་གསུང་གི་གཟེགས་མ་དད་པའི་དཔལ་སྟེར། རྩ་བའི་བླ་མ་རྣམས་ལ་གསོལ་འདེབས་འཆི་མེད་དབང་པོའི་རྔ་སྒྲ། བསམ་པ་ལྷུན་གྲུབ། གྲུབ་མཆོག་མཐུ་སྟོབས་དབང་ཕྱུག་ལ་གསོལ་འདེབས་དངོས་གྲུབ་མཆོག་སྩོལ།
དངོས་གྲུབ་མ་ལུས་པ་འགུགས་པའི་ལྕགས་ཀྱུ་སྟེ་ཚན་པ་གཉིས། སྤྱན་སྔ་རིན་པོ་ཆེ་ཀུན་དགའ་དོན་འགྲུབ་ལ་བསྟོད་པ་ངོ་མཚར་མེ་ཏོག་ཕྲེང་བ། དེས་མཛད་པའི་སློབ་བཤད་རྩོད་སྤོང་ལ་བསྔགས་བརྗོད། ནགས་དགོན་པ་ཆེན་པོ་ལ་བསྟོད་པ་རིན་ཆེན་མགུལ་རྒྱན། དོན་གཉིས་ལྷུན་གྲུབ། རྗེ་དབང་ཕྱུག་རབ་བརྟན་ལ་བསྟོད་པ་བྱིན་རླབས་མྱུར་དུ་འབྱུང་བའི་ཕོ་ཉ། ལྷ་རྫས་མེ་ཏོག་གི་ཆུན་པོ། མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས་ལ་བསྟོད་པ་དད་གུས་ཐུགས་རྗེའི་ཆར་འབེབས། དད་པའི་མེ་ཏོག བདག་བསྟོད་སྐུལ་བྱེད་དགའ་བསྐྱེད།
བརྟན་བཞུགས་དོན་གཉིས་མཐར་ཕྱིན། བརྟན་བཞུགས་གསོལ་འདེབས་ཀྱི་ཁ་སྐོང་ཡར་ངོའི་ཟླ་དབང་། བརྟན་བཞུགས་བསམ་པ་ལྷུན་གྲུབ། གྲུབ་ཆེན་ཐང་སྟོང་རྒྱལ་པོ་ལ་གསོལ་འདེབས་མི་མཐུན་པའི་ཕྱོགས་ལས་རྣམ་པར་རྒྱལ་བའི་རྒྱལ་མཚན་མཆོག་གི་དགོས་འདོད་འབྱུང་བའི་རིན་པོ་ཆེའི་ཏོག་དང་། དགོས་འདོད་ཀུན་འབྱུང་གཉིས། འཕེལ་གདུང་རིན་པོ་ཆེ་སོགས་ལ་གསོལ་འདེབས་ཡིད་བཞིན་ནོར་བུའི་འཕྲེང་མཛེས། རྒྱན་དྲུག་མཆོག་གཉིས་ལ་བསྟོད་པ་སརྒ་བཞི་པ། འདི་དེ་དག་གི་རྣམ་ཐར་མདོར་བསྡུས་བརྗོད་པའི་ངོ་མཚར་ཅན་ཞིག་སྣང་། རྡོ་རྗེ་འཆང་ཀུན་དགའ་བཟང་པོ་ལ་བསྟོད་པ་དད་པའི་སྙེ་མ། ཀུན་མཁྱེན་བསོད་ནམས་སེང་གེ་ལ་བསྟོད་པ་དད་པ་རྒྱ་མཚོའི་རླབས་ཕྲེང་།
རྗེ་དཀོན་མཆོག་རྒྱ་མཚོ་ལ་གསོལ་འདེབས་དོན་གཉིས་ལྷུན་གྲུབ་དང་། བྱིན་རླབས་ཆར་འབེབས་གཉིས། རྒྱལ་སྲས་ཐོགས་མེད་ལ་གསོལ་འདེབས་དོན་གཉིས་ལྷུན་གྲུབ། སྐྱིད་གྲོང་ཇོ་བོ་ལ་གསོལ་འདེབས་དོན་གཉིས་ལྷུན་གྲུབ། སྒྲོལ་དཀར་ཚེ་ཁྲིད་བརྒྱུད་འདེབས་ཁ་སྐོང་དང་བཅས་པ། འབའ་ར་ལུགས་ཀྱི་ཚེ་ཁྲིད་ཀྱི་བརྒྱུད་འདེབས་འཆི་བདག་འཇོམས་པའི་རྡོ་རྗེ། སློབ་དཔོན་ཆེན་པོ་པདྨ་ལ་བསྟོད་པ་བར་ཆད་ཀུན་སེལ། དེ་ཉིད་ལ་གསོལ་འདེབས་བསམ་པ་མྱུར་འགྲུབ། གནས་བརྟན་བཅུ་དྲུག་ལ་བསྟོད་པ་བྱིན་རླབས་ཆར་འབེབས། ལམ་ཟབ་བརྒྱུད་འདེབས་བསམ་པ་ལྷུན་གྲུབ།
བདེ་ཀྱེ་གསང་གསུམ་གྱི་བླ་མ་བརྒྱུད་པ་ལ་ནང་མཆོད་འབུལ་བའི་ཁ་སྐོང་། ཕར་ཚད་བརྒྱུད་འདེབས་ཀྱི་ཁ་སྐོང་ཡིད་ཀྱི་འདོད་འཇོ། རིག་འཛིན་བསྐུལ་གྱི་ཁ་སྐོང་། ཕུར་པའི་བརྒྱུད་འདེབས་ཁ་སྐོང་། དྲག་པོ་སྒྲོལ་དབང་གི་བརྒྱུད་འདེབས་ཁ་སྐོང་། དྲག་བསྐུལ་ཆོ་གའི་སྒྲིག་རིམ་སོགས་ཀྱི་ཐོ། རིག་འཛིན་བརྒྱུད་འདེབས་བར་ཆད་ཀུན་བསལ། རིག་འཛིན་བླ་བརྒྱུད་ལ་ཇ་མཆོད་འཇམ་དབྱངས་དབང་པོའི་མཚན་ཅན་གྱིས་མཛད་པའི་ཁ་སྐོང་། འཇམ་དབྱངས་ལ་བསྟོད་པ་བྱིན་རླབས་སྐུལ་བྱེད། དབྱངས་ཅན་མ་ལ་བསྟོད་པ་རྒྱན་གྱི་ཕྲེང་བ།
གུར་དྲག་བརྒྱུད་འདེབས་ཁ་སྐོང་། བདེ་མཆོག་བརྒྱུད་འདེབས་ཁ་སྐོང་། ཕུར་པའི་བརྒྱུད་འདེབས་འཕྲིན་ལས་འདོད་འཇོ། རྒྱུད་གསུམ་མན་ངག་དང་བཅས་པའི་བརྒྱུད་འདེབས་ཁ་སྐོང་། ཡང་དེའི་ཁ་སྐོང་དཀར་པོའི་ཕྱོགས་ཀྱི་བསིལ་ཟེར་ཅན། ཡང་དེའི་ཁ་སྐོང་དོན་གཉིས་ལྷུན་གྲུབ། དམར་པོ་སྐོར་གསུམ་ལ་བསྟོད་པ་དངོས་གྲུབ་ཆར་འབེབས། ཐུབ་བསྟན་ལྷ་ཆེན་གྱི་མཆོད་རོལ་ལ་བསྔགས་པའི་ཚིགས་བཅད། དེར་བླ་བྲེ་ཕུལ་བའི་ཡི་གེ རྔ་ཆེན་ཕུལ་བའི་ཡི་གེ
ལྷ་སའི་ཇོ་བོ་ལ་སྙན་ཤལ་ཕུལ་བའི་ཁ་ཡིག ཡིན་ཐང་ལ་ན་བཟའ་ཕུལ་བའི་ཡི་གེ སྐུ་འདྲ་མཇེ་ཐོད་མར་མཆོད་རྫས་ཕུལ་བའི་ཡི་གེ རྟེན་ངོ་མཚར་ཅན་རྣམས་ལ་གསོལ་འདེབས་དགོས་འདོད་ཀུན་འབྱུང་། རྗེ་ཉིད་ལ་འཇམ་མགོན་དབང་པོའི་མཚན་ཅན་གྱིས་གནང་བའི་ཞལ་གདམས་ལས་ཟུར་དུ་བཀོལ་བ་གསོལ་འདེབས་བསམ་པ་ལྷུན་གྲུབ། བཤགས་སྨོན་རེ་བ་ཀུན་འགྲུབ། སྨོན་ལམ་ཐར་པའི་སྒོ་འབྱེད། གསོལ་འདེབས་རེ་བ་ཀུན་འགྲུབ། གསོལ་འདེབས་བྱིན་རླབས་ཡིད་ཆེས་ལྡན་པ། བྱམས་པའི་སྐུ་གསུང་བྱོན་མའི་བསྟོད་པ།
བླ་མ་དམ་པའི་སྐུ་འདྲ་ལ་སྙན་དར་ཕུལ་བའི་ཁ་ཡིག གསོལ་འདེབས་ཡིད་ཀྱི་འདོད་འཇོ། བཤགས་པ་སྒྲིབ་པ་ཀུན་སེལ། སྨོན་ལམ་བསམ་པ་ཀུན་འགྲུབ། གསོལ་འདེབས་སྨོན་ལམ་དང་བཅས་པ་དོན་གཉིས་ལྷུན་གྲུབ། གསོལ་འདེབས་འདོད་པའི་འབྲས་སྩོལ། གསོལ་འདེབས་སྨོན་ལམ་བསམ་པ་ལྷུན་གྲུབ། གསོལ་འདེབས་སྨོན་ལམ་དང་བཅས་པ་དགོས་འདོད་ཀུན་འགྲུབ། བཤགས་སྨོན་གྱི་ཚིགས་བཅད་རེ་བ་ཀུན་འགྲུབ། རྒྱལ་ཡུམ་དམ་པའི་ཆེད་དུ་མཛད་པའི་སྨོན་ལམ་གསོལ་འདེབས་བསམ་པ་མྱུར་འགྲུབ།
ཅི་བསམ་ལྷུན་གྲུབ། སྨོན་ལམ་རེ་བ་ཀུན་འགྲུབ། གསུང་ངག་བླ་མ་བརྒྱུད་པ་རྣམས་ཀྱི་རྣམ་ཐར་མདོར་བསྡུས་དང་སྦྱར་ཏེ་གསོལ་འདེབས་མཁས་པ་དགའ་བྱེད། སྦྱོར་དྲུག་བརྒྱུད་འདེབས་འཕྲིན་ལས་མཁའ་ཁྱབ། ལམ་འབྲས་ཐོབ་པའི་གང་ཟག་རྣམས་ཀྱིས་རང་རང་གི་རྩ་བའི་བླ་མ་ལ་གསོལ་འདེབས་དགོས་འདོད་ཀུན་འབྱུང་། གུར་གྱི་མགོན་པོའི་ཆོས་སྐོར་གྱི་བླ་མ་བརྒྱུད་པའི་གསོལ་འདེབས་བསམ་དོན་ཀུན་འགྲུབ། བར་ཆད་ཀུན་སེལ། ཡང་བར་ཆད་ཀུན་སེལ་སྡེ་ཚན་ས་གསུམ། ཡང་ནག་པོ་ཆེན་པོའི་བརྒྱུད་པའི་གསོལ་འདེབས་ལམ་རིམ་དང་བཅས་པ་ཚར་ཆེན་གྱིས་མཛད་པ། དེའི་ཁ་སྐོང་རྗེ་འདིས་མཛད་པ།
དཔལ་མགོན་ཞལ་བཞི་པ་གསང་སྒྲུབ་ཀྱི་བརྒྱུད་འདེབས། བདེ་མཆོག་བརྒྱུད་འདེབས་དངོས་གྲུབ་ཆར་འབེབས། མཁའ་འགྲོ་རྒྱ་མཚོའི་བརྒྱུད་འདེབས་བྱིན་རླབས་རྒྱ་མཚོ། དཀར་བདུད་ཀྱི་བསྟོད་པ་དགེ་ལེགས་ཕུན་ཚོགས། རང་གཞན་གྱི་དོན་དུ་བྲིས་པའི་མཆོད་བརྗོད་བློ་གསལ་ཚིམ་བྱེད། མི་དབང་ཀརྨ་བསྟན་སྐྱོང་དབང་པོ་ལ་བསྔགས་པ་འཆི་མེད་གསེར་གྱི་རྔ་ཆེན་རྣམས་སོ།། ༈ །།གསུང་མགུར་སོགས་ཀྱི་སྐོར་ལ། ལེགས་བཤད་ཡིད་ཀྱི་གདུང་བསལ། ཉམས་དབྱངས་མཐོང་བ་དོན་ལྡན། ཉམས་དབྱངས་བདག་འཛིན་མདུད་གྲོལ།
ཞལ་གདམས་ཟིན་བྲིས་བདུད་རྩིའི་ཐིགས་པ། རྗེས་སྤྱོད་ཉམས་ལེན་གོང་འཕེལ་གྱི་ཡི་གེ གསུང་ངག་ལམ་འབྲས་ལ་ཐོས་བསམ་དུས་ཀྱི་རྨི་ལམ་ཡི་གེ ཉམས་དབྱངས་ངན་སྤྱོད་ཁྲེལ་གཏམ། བདེ་མཆོག་བསྙེན་དུས་ཀྱི་ཉམས་དབྱངས། རང་ལ་གྲོས་འདེབས་སྐྱོན་སེལ་སྨན་མཆོག ཉམས་དབྱངས་ཡོན་ཏན་འབྱུང་གནས། བར་ཆད་ཀུན་སེལ། ཕུན་ཚོགས་རབ་རྒྱས། སྙིགས་མའི་གཏམ་བླ་མ་རྒྱང་འབོད་ཀྱི་ཚིགས་བཅད་དང་རང་གི་སྤྱོད་ཚུལ་ལ་ཡིད་འབྱུང་ཚིགས་བཅད་ལྷན་ཅིག་བསྡེབས་པ།
བདག་བསྟོད་སྐུལ་བྱེད་རབ་དགའ། ཉམས་ཤར་ཡི་གེ་བློ་ལྡན་དགའ་བསྐྱེད། ཉམས་དབྱངས་ངན་སྤྱོད་ཟུག་རྔུ་སེལ་བྱེད། ཚེ་འདིའི་ཞེན་པ་སེལ་བྱེད། ཉམས་དབྱངས་གདན་ས་མ། རྗེ་མུས་ཆེན་ལ་ཞུ་ཡིག་རྟེན་གྱི་ཡི་གེ་ལེགས་བཤད་ཡིད་འབྱུང་སྐྱེད་བྱེད། ཉམས་དབྱངས་གསང་བའི་ཡི་གེ ཉམས་དབྱངས་ཨ་བཞི་མ། གསོལ་འདེབས་དད་པའི་མེ་ཏོག ཉམས་དབྱངས་སྙིང་གི་མུན་སེལ།
ཉམས་དབྱངས་ངན་སྤྱོད་ཀྱི་ཟུག་རྔུ་བསྐྱེད་འབྲས། ཉམས་དབྱངས་ཡིད་བདེའི་མྱུ་གུ ངན་པའི་བསམ་སྦྱོར་ལ་ཁྲེལ་གཏམ། ཉམས་དབྱངས་གོང་མའི་ཞུ་འཕྲིན། རང་ལ་སྨྲས་པའི་ཉམས་དབྱངས། ཉམས་དབྱངས་ཞེན་གཅོད་རལ་གྲི། སྙིགས་མའི་སྣང་ཚུལ་ལ་སྐྱོ་བའི་གཏམ། ཉམས་དབྱངས་ཐུགས་རྗེ་ཉེར་བསྐུལ། སྙིང་གཏམ་བཟོད་པ་གོང་འཕེལ། ཉམས་ཤར་ཡི་གེ་དགེ་ལེགས་འབྱུང་གནས། རྗེ་ཉིད་ཀྱི་སྔར་བྱུང་གི་ཚུལ་རྣམས་སྨྲས་པ་ཡིད་ཀྱི་ཤིང་རྟ།
བླ་མ་རྣམ་གསུམ་ལ་གདུང་དབྱངས་དོན་གཉིས་ལྷུན་གྲུབ། ཉམས་དབྱངས་བདུད་རྩིའི་ཐིགས་ཕྲེང་། འབྲས་རྩིས་གསལ་བྱེད། རང་ལོ་ཉེར་གསུམ་སྐབས་ཉིན་ཞག་ཕྲུགས་རེའི་དགེ་སྦྱོར་གསལ་འདེབས་ཀྱི་ཡི་གེ བསླབ་པ་འབུལ་ཆོག་གི་ཡི་གེ རང་ལོ་ཉེར་ལྔ་སྐབས་ཉིན་ཞག་ཕྲུགས་རེའི་དགེ་སྦྱོར་གསལ་འདེབས་ཀྱི་ཡི་གེ ཌ་ཌི་མགོན་ཁང་བཞེངས་དུས་བཀའ་བསྒོ་འཕྲིན་བཅོལ་གྱི་ཡི་གེ་ལེགས་བཤད་སྙན་པའི་སྒྲ་དབྱངས། སྦྱོར་དྲུག་སྒོམ་དུས་ཀྱི་ཉམས་དབྱངས་རང་སེམས་བདེ་སྟོང་གི་མྱུ་གུ་དང་། རང་སེམས་བདེ་སྟོང་གི་རང་གཟུགས་གཉིས། ཉམས་དབྱངས་རང་ལ་གྲོས་འདེབས་སོ།
༈ །ཞལ་གདམས་དང་གསུང་འཕྲིན་གྱི་སྐོར་ལ། མཁན་ཆེན་ངག་དབང་ཆོས་གྲགས་ལ་ཞུ་ཡིག་གཉིས། བློ་ལྡན་རྣམས་ལ་སྤྲིངས་ཡིག ས་སྐྱའི་ཆོས་གྲྭ་རྒྱས་བྱེད་ལེགས་བཤད། ལྷ་ཆེན་སྨོན་ལམ་གྱི་སྐབས་སྨྲས་པའི་ལེགས་བཤད། གླིང་ཁའི་བཅའ་ཡིག ཉམས་དབྱངས་ཆོས་རྒྱལ་མཉེས་པའི་མཆོད་རྫས། བདག་པོ་མཐུ་སྟོབས་དྲུང་ལ་གནང་བའི་བཀའ་ཤོག་གཉིས། ཡང་དག་སྒྲུབ་མཆོད་ཀྱི་ཐོ་ཡིག ཀརྨ་ཕུན་ཚོགས་རྣམ་རྒྱལ་ལ་གནང་བའི་གསུང་ཤོག་གཉིས།
དཔོན་ས་ཚེ་རིང་རྒྱལ་མོ་ལ་སྤྲིང་ཡིག དབྱངས་ཅན་བསོད་ནམས་རྒྱལ་མོ་ལ་བརྟན་བཞུགས། ཡར་རྒྱབ་དཔོན་ཆེན་ལ་གནང་བའི་བཀའ་ཤོག གདོང་དགའ་བའི་དྲིས་ལན། བེ་རེ་རྒྱལ་པོ་ལ་བཀའ་ཤོག ས་དཀར་འདབ་ལྡོབ་ལ་གནང་བའི་བཀའ་ཤོག རི་སྦུག་སྤྱི་པར་བཀའ་ཤོག བཀྲ་ཤིས་རབ་བརྟན་པར་བཀའ་ཤོག ཤར་ཆེན་ཤེས་རབ་འབྱུང་གནས་པར་གདམས་ཡིག མཁན་ཆེན་ཆོས་རྣམ་རྒྱལ་ལ་བཀའ་ཤོག
ཀླུ་སྒྲུབ་སྐུ་སྐྱེ་ལ་གནང་བའི་བཀའ་ཤོག ཆོས་ལས་པ་རིན་ཆེན་རྒྱལ་མཚན་ལ་བཀའ་ཤོག་གཉིས། ཉམས་དབྱངས་སྐྱོ་བའི་མྱུ་གུ ཡི་གེ་པ་ཨཱ་ནནྡ་ལ་གནང་བའི་བཀའ་ཤོག ཆོས་ལས་པ་རིན་ཆེན་རྒྱལ་མཚན་དང་རབ་འབྱམས་པ་ཀུན་བསམ་གཉིས་ལ་ཐུན་མོང་དུ་བཀའ་ཐོ་གཉིས། མཁན་ཆེན་རིན་ཆེན་རྒྱལ་མཚན་ལ་གདམས་ཡིག་གཉིས། ཀརྨ་འཇིགས་བྲལ་རྡོ་རྗེ་ལ་གདམས་ཡིག སྤྲུལ་སྐུ་རྣམ་རིག་པ་ལ་གདམས་ཡིག གཞན་ལ་གདམས་ཡིག་སྨྲ་པོར་ཡིད་བདེ་འབྱུང་བྱེད། ཉམས་དབྱངས་ཡིད་བདེའི་དཔལ་སྟེར། རྣམ་དཀར་ལ་སྤྲོ་བ་བསྐྱེད་གཏམ།
ལམ་འཇུག་བཟང་ངན་གྱི་ཡི་གེ རབ་འབྱམས་ཀུན་བསམ་ལ་ཉམས་དབྱངས། རབ་འབྱམས་བསོད་བློ་ལ་གནང་བའི་ཕོ་ཡིག ཉེ་གནས་གྲྭ་པ་རྣམས་ལ་གདམས་ཡིག རང་གི་སློབ་བུ་འགའ་ལ་སྨྲས་པའི་ཡི་གེ ཉམས་དབྱངས་བློ་བདེའི་མྱུ་གུ གསང་བའི་ཉམས་དབྱངས། དགེ་འདུན་འོད་ཟེར་ལ་གདམས་ཡིག་གཉིས། བཀའ་བཅུ་འོད་ཟེར་གྱི་མཐའ་ཅན་ལ་གདམས་ཡིག་དྲུག མཆོག་དམན་གྱི་གྲོགས་ལ་བླང་དོར་བྱ་ཚུལ་གྱི་ཡི་གེ ཡ་རབས་ཀྱི་གཏམ་དཔྱོད་ལྡན་ཡིད་འཕྲོག
ཞལ་གདམས་ཉེ་ལམ་རབ་བསྔགས། ཉམས་དབྱངས་ཡིད་བདེའི་མྱུ་གུ ཞལ་གདམས་ཡིད་ཀྱི་འདོད་འཇོ། ལེགས་བཤད་དཔྱོད་ལྡན་ཡིད་ཀྱི་ཤིང་རྟ། ཞལ་གདམས་དོན་གཉིས་ལྷུན་གྲུབ། མ་ཏི་བྷ་ཏྲ་ལ་གདམས་ཡིག འཕྲིན་ལས་རིན་ཆེན་གྲོགས་མཆེད་ལ་གདམས་ཡིག བཀླགས་པས་སྐྱེ་མེད་རྟོགས་བྱེད། བྱམས་པ་བཟང་པོ་ལ་ཉམས་དབྱངས་གདམས་པ་སྐུལ་བྱེད་རེ་སྐོང་། རྗེ་བཙུན་རིན་པོ་ཆེའི་སྐུ་བརྙན་ལ་གཟུངས་གཟུགས་ཀྱི་དཀར་ཆག་དངོས་གྲུབ་ཀུན་འབྱུང་། རྗེ་རྡོ་རྗེ་བདུད་འཇོམས་པ་ལ་གནང་བའི་བཀའ་ཤོག
རབ་འབྱམས་པ་བསམ་གཏན་ལ་གདམས་ཡིག་དོན་གཉིས་ལྷུན་གྲུབ། ཕུར་པ་བླ་མ་ལ་བཀའ་ཤོག ཡོ་མོ་སྤྲུལ་སྐུ་ལ་བཀའ་ཤོག ས་ཡམ་ལ་གནང་བའི་བཀའ་ཤོག མཁས་རྟར་ཤིང་འདྲེན་དུས་གནང་བའི་བཀའ་ཤོག སྒོ་རུམ་དུ་བརྟག་གཏོར་བཙུགས་པའི་མདའ་དར་ཁ་ཡིག སྒོ་རུམ་དུ་བསྟན་གཏོར་བཙུགས་དུས་ཀྱི་སྙན་དར་ཁ་ཡིག་རྣམས་སོ། ༈ །གཉིས་པ་གསན་ཡིག་དང་རྣམ་ཐར་སོགས་ཀྱི་སྐོར་ལ། ཁ༽ ཆོས་ཀྱི་རྗེ་དཔལ་ལྡན་བླ་མ་དམ་པ་རྣམས་ལས་དམ་པའི་ཆོས་ཇི་ལྟར་ཐོས་པའི་ཚུལ་ཟབ་རྒྱས་ཆོས་ཀུན་གསལ་བའི་ཉིན་བྱེད་ལས་སརྒ་དང་པོ་འཇམ་དབྱངས་བསོད་ནམས་དབང་པོས་རྗེས་སུ་བཟུང་བའི་སྐབས། གཉིས་པ་སྔགས་འཆང་གྲགས་པ་བློ་གྲོས་ཀྱིས་རྗེས་སུ་བཟུང་བའི་སརྒ གསུམ་པ་རྗེ་མུས་ཆེན་གྱིས་རྗེས་སུ་བཟུང་བའི་སརྒ བཞི་པ་ཐར་རྩེ་ནས་ཀྱིས་རྗེས་སུ་བཟུང་བའི་སརྒ ལྔ་པ་འཇམ་དབྱངས་བསོད་ནམས་ལྷུན་གྲུབ་ཀྱིས་རྗེས་སུ་བཟུང་བའི་སརྒ དྲུག་པ་རྗེ་འབུམ་ཆེན་གྱིས་རྗེས་སུ་བཟུང་བའི་སརྒ བདུན་པ་རྗེ་ནགས་དགོན་པ་ཆེན་པོས་རྗེས་སུ་བཟུང་བའི་སརྒ བརྒྱད་པ་རྗེ་དབང་ཕྱུག་རབ་བརྟན་གྱིས་རྗེས་སུ་བཟུང་བའི་སརྒ དགུ་པ་མཁན་ཆེན་ཐམས་ཅད་མཁྱེན་པས་རྗེས་སུ་བཟུང་བའི་སརྒ བཅུ་པ་འཇམ་དབྱངས་མཐུ་སྟོབས་དབང་ཕྱུག་མཆེད་ཀྱིས་རྗེས་སུ་བཟུང་བའི་སརྒ བཅུ་གཅིག་པ་སྤྱན་སྔ་ཆོས་ཀྱི་སྤྱན་ལྡན་གྱིས་རྗེས་སུ་བཟུང་བའི་སརྒ་རྣམས་སོ། །
རྗེ་བཙུན་ས་སྐྱ་པའི་གསུང་རབ་ལ་འཇུག་ཚུལ་གྱི་ཡི་གེ་ལེགས་བཤད་དཔྱོད་ལྡན་ཡིད་འཕྲོག ས་སྐྱ་པའི་གདུང་རབས་བྱོན་ཚུལ་ངོ་མཚར་རིན་པོ་ཆེའི་བང་མཛོད་དགོས་འདོད་ཀུན་འབྱུང་། དཔལ་ས་སྐྱའི་གནས་བཤད་འཇམ་དབྱངས་བསོད་ནམས་དབང་པོའི་གསུང་རྩོམ་གནང་འཕྲོ་ཐོར་བུ་བཞུགས་པ་རྣམས་ཕྱོགས་གཅིག་ཏུ་བསྒྲིགས་པ། དུས་མདོས་ཆེན་མོའི་བྱུང་ཚུལ་ངོ་མཚར་ཕྲེང་བ། དཔལ་བསམ་ཡས་ཀྱི་བཀའ་སྲུང་བྱོན་ཚུལ་ཆོས་སྐྱོང་དགེས་པའི་ཡིད་འཕྲོག་ལྷའི་རོལ་མོ། སྔགས་འཆང་ཆོས་ཀྱི་རྒྱལ་པོའི་རྣམ་ཐར་རྒྱས་པ་ངོ་མཚར་རྒྱ་མཚོ། འབྲིང་པོ་ཡིད་འཕྲོག་ལྷའི་ལྗོན་ཤིང་། གྲུབ་མཆོག་བསོད་ནམས་དབང་པོའི་རྣམ་ཐར་རྒྱས་པ་བཅུད་ཀྱི་ཐིགས་ཕྲེང་རབ་ཏུ་འཕེལ་བའི་དགོས་འདོད་འབྱུང་བའི་ཆུ་གཏེར། འབྲིང་པོ་བཅུད་ཀྱི་ཐིགས་ཕྲེང་། སྔགས་འཆང་གྲགས་པ་བློ་གྲོས་ཀྱི་རྣམ་ཐར་བྱིན་རླབས་ཆར་འབེབས།
སྔགས་འཆང་ཆོས་ཀྱི་རྒྱལ་པོ་ཡབ་སྲས་གསུམ་གྱི་རྣམ་ཐར་བསྡུས་པ་ངོ་མཚར་རིན་པོ་ཆེའི་ཕྲེང་བ། ས་ལོ་ཐམས་ཅད་མཁྱེན་པའི་རྣམ་ཐར་ངོ་མཚར་གསལ་བའི་མེ་ལོང་། དགོས་འདོད་ཀུན་འབྱུང་། ཡང་དེ་ཉིད་ཀྱི་རྣམ་ཐར་དཀོན་མཆོག་ལྷུན་གྲུབ་ཀྱིས་མཛད་པའི་ནང་གི་ཚིགས་བཅད་རྣམས་ཕྱོགས་གཅིག་ཏུ་བསྒྲིགས་པ། ཀུན་མཁྱེན་བསོད་ནམས་སེང་གེའི་རྣམ་ཐར་ངོ་མཚར་གསལ་བའི་ཉིན་བྱེད་བསོད་ནམས་རབ་རྒྱས། རྗེ་མུས་ཆེན་སངས་རྒྱས་རྒྱལ་མཚན་གྱི་རྣམ་ཐར་རྒྱས་པ་བྱིན་རླབས་ཀྱི་ཆར་འབེབས་ངོ་མཚར་སརྒ་གསུམ་པ། འབྲིང་པོ་ཡིད་འཕྲོག་དགོས་འདོད་ཀུན་འབྱུང་། བསྡུས་པ་ཨུཏྤ་ལའི་ཆུན་པོ། རྗེ་དཀོན་མཆོག་རྒྱ་མཚོའི་རྣམ་ཐར་བྱིན་རླབས་འདོད་དགུའི་ཆར་འབེབས། ཡང་དེ་ཉིད་ཀྱི་རྣམ་ཐར་དད་པའི་དཔལ་སྟེར་ཁ་སྐོང་དང་བཅས་པའི་བསྡུས་དོན་ལོགས་སུ་བཀོད་པ་འཕྲིན་ལས་ཀུན་ཁྱབ།
དཀོན་མཆོག་ལྷུན་གྲུབ་ཀྱི་རྣམ་ཐར་དང་འདོད་དད་པའི་ཆུ་གཏེར་ལས་འོངས་པའི་ངོ་མཚར་རྦ་རླབས་ཀྱི་ཕྲེང་མཛེས། རྒྱལ་ཚབ་དམ་པའི་རྣམ་ཐར་ནོར་བུའི་ཕྲེང་བ། ཨ་ར་པ་ཙ་ནའི་བླ་མ་བརྒྱུད་པའི་རྣམ་ཐར་སློབ་དཔོན་རྩེ་མོས་མཛད་པ་ལ་ཞུ་དག་གནང་བ་རྣམས་སོ། ༈ །གཉིས་པ་ཐུན་མོང་མ་ཡིན་པ་བྱེ་བྲག་པའི་སྐོར་ལ། མདོ་ལུགས་གཙོ་ཆེ་བའི་སྐོར་དང་། རྡོ་རྗེ་ཐེག་པ་གཙོ་བོར་གྱུར་པའི་སྐོར་གཉིས་ལས། དང་པོ་ལ། ཡོངས་རྫོགས་དགེ་བསྙེན་སྒྲུབ་ཚུལ་འཕྲིན་ལས་མཁའ་ཁྱབ། དགེ་བསྙེན་དང་དགེ་ཚུལ་སྒྲུབ་ཚུལ་ཉེར་མཁོ་ཀུན་གསལ། གཎྜའི་རྣམ་གཞག་རྟ་བདུན་རྒྱལ་པོ།
གྲུབ་མཐའ་བཞིའི་རྣམ་གཞག་གྲུབ་མཐའ་ཀུན་ཤེས། བཀའ་གདམས་བྱུང་ཚུལ་ལེགས་བཤད་ཀུན་དགའ། བཀའ་གདམས་ཆོས་འབྱུང་ཆེན་མོ་ངོ་མཚར་རྒྱ་མཚོ། བཀའ་གདམས་ལྷ་བཞིའི་ཁྲིད་ཡིག་བཀའ་གདམས་བསྟན་པའི་སྒྲོན་མེ། བཀའ་གདམས་ཐིག་ལེ་བཅུ་དྲུག་གི་དབང་གི་ཚོམ། སྤྱོད་ཁྲིད་གདན་ཐོག་གཅིག་ཏུ་ཉམས་སུ་ལེན་ཚུལ་མ་རིག་མུན་སེལ། སྟོན་པས་ཆོ་འཕྲུལ་བསྟན་ཚུལ་དད་པའི་སྙེ་མ། དཔའ་བོས་མཛད་པའི་སྐྱེས་རབས་སོ་བཞི་པའི་སྙིང་པོའི་ཚིག་ཉུང་དོན་མང་བདེ་བླག་ཏུ་རྟོགས་བྱེད། རོལ་མོའི་བསྟན་བཅོས་ཀྱི་རྣམ་བཤད་བློ་གསལ་ཡིད་འཕྲོག བཟང་སྤྱོད་ཀྱི་དོན་འགྲེལ་ཁོག་ཕུབ་བདེ་བ་ཅན་དུ་བསྒྲོད་པའི་ལམ་བཟང་།
བདེ་བ་ཅན་གྱི་ཞིང་བཀོད་ཕུན་ཚོགས་བཅོ་བརྒྱད་པ། བདེ་བ་ཅན་གྱི་ཞིང་གི་སྨོན་ལམ་ཕན་ཡོན་གྱི་ལུང་སྦྱོར། བདེ་བ་ཅན་གྱི་སྨོན་ལམ་ཞིང་བཀོད་རབ་ཏུ་གསལ་བའི་མེ་ལོང་། བདེ་བ་ཅན་གྱི་ཞིང་ལ་བསྔགས་པ་དད་པའི་ཆུ་གཏེར། སྨོན་ལམ་དགོས་འདོད་ཀུན་འབྱུང་། འོད་དཔག་མེད་ཀྱི་ཉལ་འཕོ་སྒོམ་ཚུལ་བདེ་བ་ཅན་བསྒྲོད་པའི་ཉེ་ལམ། ཡང་དེ་སྒོམ་ཚུལ་ས་པཎ་གྱིས་མཛད་པ་དང་། འཕགས་པས་མཛད་པ་ལ་ཞུ་དག་གནང་བ། རོང་སྟོན་གྱི་མ་ལ་གདམས་པའི་འཕོ་བའི་ཡི་གེ་ལ་ཞུ་དག་མཛད་པ། འཕོ་བའི་མན་ངག་གསལ་བ་འགྲོ་ཀུན་བདེ་སྟེར།
སྨན་ལྷ་མཆོད་ཆོག་གི་སྙིང་པོ་ཉམས་སུ་ལེན་ཚུལ་རེ་སྨོན་ཀུན་འགྲུབ། སྨན་ལྷ་མཆོད་ཆོག་གི་རྣམ་བཤད་བསམ་འཕེལ་དོན་གྲུབ་ནོར་བུ། འཕགས་པས་མཛད་པའི་ལས་འབྲས་གསལ་བའི་མེ་ལོང་གི་དོན་འགྲེལ་བསོད་ནམས་རྒྱས་པའི་ཉིན་བྱེད། རྒྱལ་བའི་རྟོགས་བརྗོད་དཔག་བསམ་འཁྲི་ཤིང་གི་དོན་འགྲེལ་ཚོགས་གཉིས་བསམ་འཕེལ་ནོར་བུའི་ཕྲེང་མཛེས། རྒྱུ་འབྲས་ཐེག་པའི་སྤྱི་དོན་མདོ་སྔགས་བསྟན་པ་རྒྱ་མཚོའི་སྒོ་འབྱེད་རྣམས་སོ། ༈ །གཉིས་པ་རྡོ་རྗེ་ཐེག་པ་གཙོ་བོར་གྱུར་པ་ལ། གསང་སྔགས་རྙིང་མའི་སྐོར་དང་། གསར་མའི་སྐོར། དེ་དག་ལ་ཐུན་མོང་དུ་དགོས་པའི་སྐོར་དང་གསུམ་ལས། དང་པོ་ལ།
ཏ༽ སྙིང་མ་སྤྱིའི་རྣམ་གཞག ཕུར་པ་ཡང་གསང་སྤུ་གྲིའི་བྱུང་ཚུལ་གྱི་ཡི་གེ རྡོ་རྗེ་ཕུར་པའི་སྒྲུབ་ཐབས་བཀླགས་པས་དོན་འགྲུབ་ཀྱི་རྣམ་བཤད་འཕྲིན་ལས་ཀྱི་པདྨོ་རབ་ཏུ་རྒྱས་པའི་ཉིན་བྱེད། རྡོ་རྗེ་ཕུར་པའི་གཏོར་བཟློག་དགྲ་བགེགས་ཀུན་འཇོམས་ཀྱི་རྣམ་བཤད་གནམ་ལྕགས་རྡོ་རྗེའི་དབལ་གྱི་རྣམ་བཤད་བདུད་སྡེ་འཇོམས་པའི་ཡེ་ཤེས་ཀྱི་མེ་ཆེན་འཕྲིན་ལས་འོད་ཟེར་ཀུན་ཏུ་འཕྲོ་བ། ཕུར་པའི་དབྱངས་རོལ་བརྗེད་ཐོ། དུས་གཏོར་ཆེན་མོའི་བདག་བསྐྱེད་ཕུར་ཆེན་མཛད་སྐབས་ཀྱི་དབྱངས་རེས་རོལ་མོ་སོགས་ཀྱི་བརྗེད་ཐོ། ཕུར་བུའི་འཆམ་དཔེ་སྣང་བ་འགྱུར་ཐུབ་ཀྱི་བསྡུས་དོན་འཕྲིན་ལས་ཀུན་ཁྱབ། དེ་ལ་ཉེ་བར་མཁོ་བའི་ཡི་གེ་དོན་གཉེར་ཀུན་སྨོན། འཆམ་དཔེ་སྣང་བ་འགྱུར་ཐུབ་ལས་ལོགས་སུ་བཀོད་པའི་སྟངས་སྟབས་ཀྱི་འཆམ་དཔེ་འཕྲིན་ལས་བསམ་འཕེལ། རྙིང་མའི་ཞུས་ལན་ཟིན་བྲིས་སྲད་པ་ཀུན་བློས་མཛད་པ་ལ་ཞུ་དག་གནང་བ་རྣམས་སོ།
༈ །གཉིས་པ་གསར་མའི་སྐོར་ལ། རྒྱུད་སྡེ་འོག་མའི་སྐོར་དང་། བླ་མེད་ཀྱི་སྐོར་གཉིས་ཀྱི། དང་པོ་ལ། ཚེ་དཔག་མེད་ལྷ་དགུའི་སྒྲུབ་དཀྱིལ་འཆི་མེད་དཔལ་སྟེར། ཚེ་མདོའི་རྣམ་བཤད་ཚེ་དང་བསོད་ནམས་རབ་ཏུ་རྒྱས་པའི་ཉིན་བྱེད། ཚེ་སྒྲུབ་བདུད་ལས་རྣམ་རྒྱལ། གྲུབ་པའི་རྒྱལ་མོ་ནས་བརྒྱུད་པའི་ཚེ་ཁྲིད་བདུད་རྩིའི་ཆུ་རྒྱུན། ཚེ་སྒྲུབ་འཆི་མེད་བདུད་རྩི་འགུགས་པའི་ལྕགས་ཀྱུ། ཚེ་སྒྲུབ་ཟབ་མོ་འཆི་མེད་བདུད་རྩིའི་བཅུད་ལེན།
ཡང་ཚེ་སྒྲུབ་ཟབ་མོ་གཅིག སྒྲོལ་དཀར་གྱི་ཚེ་ཁྲིད་ཉམས་སུ་ལེན་ཚུལ་བདུད་རྩིའི་བུམ་བཟང་། སྒྲོལ་དཀར་བླ་མ་བརྒྱུད་པའི་ལོ་རྒྱུས་དད་པ་སྐྱེད་བྱེད། ཡོ་གའི་སྐོར་ལ། ཀུན་རིག་གི་བསྙེན་པ་དང་སྦྱིན་སྲེག་བྱ་ཚུལ་མ་ནོར་དོན་གསལ། སྦྱོང་རྒྱུད་ཀྱི་དོན་འགྲེལ་ཁོག་ཕུབ་སྦྱོང་རྒྱུད་བསྟན་པ་རྒྱས་པའི་ཉིན་བྱེད། ཡོ་གའི་ཆོས་འབྱུང་ཡོ་ག་ཆོས་ཀུན་གསལ་བའི་ཉིན་བྱེད། གཞན་ཕན་རྣམ་གཉིས་ཀྱི་གསལ་བྱེད་སྔགས་འཆང་ཆེན་པོས་མཛད་པའི་འཕྲོ་ཁ་བསྐངས་པ་དོན་གཉིས་ལྷུན་གྲུབ། བཀྲ་ཤིས་ཀྱི་ཡི་གེ་དགེ་ལེགས་ཀུན་འབྱུང་། སྔགས་འཆང་ཆེན་པོའི་ཀུན་རིག་ཆོག་བསྒྲིགས་ལས་དབང་ཆོག་ལོགས་སུ་བཀོད་པ།
གཞན་ཕན་མཐའ་ཡས་ཀྱི་རྣམ་བཤད་གཞུང་དོན་གསལ་བའི་སྒྲོན་མེ། གཞན་ཕན་མཐའ་ཡས་ཀྱི་ལུང་སྦྱོར་རིན་ཆེན་འཕྲེང་བ། ཀུན་རིག་རྩ་བའི་དཀྱིལ་འཁོར་གྱི་ཆོ་གའི་དཀའ་གནས་ལེགས་བཤད་ཀུན་འདུས། བར་དོ་ཆོས་བཤད་སྒྲིབ་པ་ཀུན་བསལ་རྣམས་དང་། རབ་གནས་ཀྱི་ཆོ་གའི་རྣམ་གཞག་རྒྱུད་སྡེ་བཞི་ཆར་ལ་ཐུན་མོང་དུ་སྦྱར་ནས་བྱར་རུང་བ་ཡིན་ཀྱང་། རབ་གནས་ཀྱི་རྒྱུད་ཆུང་འདི་རྣལ་འབྱོར་རྒྱུད་དང་བླ་མེད་གཉིས་ཀྱི་ཐུན་མོང་བ་ཡིན་པས་རྣལ་འབྱོར་རྒྱུད་ཀྱི་ཁོངས་སུ་བསྡུས་ན། འདི་སྐོར་ལ་རབ་གནས་ཀྱི་ཆོ་ག་དོན་གཉིས་ལྷུན་གྲུབ་བློ་གསལ་དགའ་སྟོན། གནོད་སྦྱིན་འཁོར་ལོའི་སྒྲུབ་ཚུལ་ཕུན་ཚོགས་ཀུན་འབྱུང་། རྟེན་བསྐྱེད་ཀྱི་ཡི་གེ་མ་རིག་མུན་སེལ། རབ་གནས་དངོས་གྲུབ་འབྱུང་བའི་རྣམ་བཤད་རབ་གནས་བསྟན་པ་རྒྱས་པའི་ཉིན་བྱེད་རྣམས་སོ། །
གཉིས་པ་བླ་མེད་ཀྱི་སྐོར་ལ། ཕ་རྒྱུད་ཀྱི་སྐོར། མ་རྒྱུད་ཀྱི་སྐོར། གཉིས་མེད་ཀྱི་རྒྱུད་ཀྱི་སྐོར། དེའི་ཁོངས་སུ་གཏོགས་པའི་ཆོས་སྐྱོང་གི་སྐོར་དང་བཞི་ལས། དང་པོ་འདོད་ཆགས་ཅན་གཙོ་བོར་འདུལ་བ་ལ་གསང་བ་འདུས་པའི་སྐོར་ལ། ད༽ ཉིད་ཀྱི་གསུང་ལ་མཁན་ཆེན་ཐམས་ཅད་མཁྱེན་པས་ཟིན་བྲིས་མཛད་པའི་ཆོས་འབྱུང་དང་། བསྐྱེད་རྫོགས་ཀྱི་བཤད་པ་ཡིད་འཕྲོག་ལྷའི་རོལ་མོ། ཡང་འདུས་པའི་ཆོས་འབྱུང་གསང་འདུས་ཆོས་ཀུན་གསལ་བའི་ཉིན་བྱེད། འདི་ནི་དཔལ་གསང་བ་འདུས་པའི་ཆོས་ཚུལ་མ་ལུས་པ་གསལ་བའི་འདྲེན་བྱེད་ཟུང་དུ་སྣང་ངོ་། །
སྔགས་འཆང་ཆེན་པོའི་གསང་འདུས་དཀྱིལ་ཆོག་གི་མཆན་བུ་མ་དག་པའི་འཁྲུལ་སེལ། དེ་ལས་འཕྲོས་པའི་དྲིས་ལན་གཉིས། གསང་འདུས་སྒྲུབ་ཐབས་ཀྱི་རྣམ་བཤད་ངེས་དོན་འཕྲིན་ལས་རྒྱ་མཚོའི་འབྱུང་གནས། འདི་ནི་གཙོ་བོར་སྒྲུབ་ཐབས་ཀྱི་རྣམ་བཤད་ཡིན་ཡང་། དཀྱིལ་འཁོར་གྱི་ཆོ་གའི་དོན་རྣམས་ཀྱང་གསལ་བར་བཤད་སྣང་ངོ་། ། ཡང་ཞེ་སྡང་ཅན་གཙོ་བོར་འདུལ་བ་གཤིན་རྗེ་གཤེད་ཀྱི་སྐོར་ལ། རྡོ་རྗེ་འཇིགས་བྱེད་ཀྱི་སྒྲུབ་ཐབས་བསྡུས་པ་གཏོར་ཆོག་དང་བཅས་པ་བདུད་དཔུང་བསྲེག་པའི་མེ་འོད། འཇིགས་བྱེད་ཀྱི་མན་ངག་ཡང་གསང་མཐུ་བཟློག་ནག་པོ་ཉམས་སུ་ལེན་ཚུལ་བསྟན་དགྲའི་སྲོག་དབུགས་ལེན་པའི་བཤན་པ་ནག་པོ། གཤེད་དམར་གྱི་སྒྲུབ་ཐབས་བློ་དམན་དགའ་བ་སྐྱེད་བྱེད། གཤེད་དམར་སྤྲོས་མེད་ཀྱི་ཁྲིད་ཀྱི་བླ་མ་བརྒྱུད་པའི་གསོལ་འདེབས་ལམ་རིམ་སྨོན་ལམ་དང་བཅས་པ་དངོས་གྲུབ་བསམ་འཕེལ།
ན༽ གཤིན་རྗེ་གཤེད་སྐོར་གྱི་ཆོས་འབྱུང་འཇམ་དཔལ་ཆོས་ཀུན་གསལ་བའི་ཉིན་བྱེད། འདི་ནི་གཤེད་སྐོར་གྱི་ཆོས་སྐོར་ཕྲ་རགས་ཀུན་རྣམ་པར་བཀྲ་བའི་མེ་ལོང་དུ་སྣང་ངོ་། ། འཇིགས་བྱེད་སྒྲུབ་ཐབས་ཀྱི་རྣམ་བཤད་བདུད་སྡེ་འཇོམས་པའི་རྡོ་རྗེའི་མེ་འོད་རྣམས་སོ། ། གཉིས་པ་མ་རྒྱུད་ཀྱི་སྐོར་ལ། བདེ་མཆོག་དྲིལ་བུ་པའི་སྒྲུབ་ཐབས་མཁའ་སྤྱོད་བསྒྲོད་པའི་ཉེ་ལམ། བདེ་མཆོག་ལཱུ་ནག་དྲིལ་གསུམ་གྱི་སྒྲུབ་ཐབས་རྣམ་བཤད་རྣལ་འབྱོར་གསང་མཐའི་བསྟན་པ་རྒྱས་པའི་ཉིན་བྱེད། བདེ་མཆོག་དྲིལ་བུ་པའི་སྒྲུབ་དཀྱིལ་ལ་ཉེར་མཁོའི་ཡི་གེ་བཅུད་ཀྱི་ཐིག་ལེ། དྲིལ་བུ་རིམ་ལྔའི་ཁྲིད་ཡིག་ཚོགས་བསྒོམ་པའི་གསུང་ལ་ཞུས་དག་མཛད་པ། དྲིལ་བུ་པའི་ལུས་དཀྱིལ་ལུང་སྦྱོར་ཡིད་བདེའི་དཔལ་སྟེར། པ༽ བདེ་མཆོག་ཆོས་འབྱུང་བདེ་མཆོག་ཆོས་ཀུན་གསལ་བའི་ཉིན་བྱེད།
རྡོ་རྗེ་རྣལ་འབྱོར་མའི་སྦྱིན་སྲེག་གི་ཡི་གེ་མཁའ་སྤྱོད་བསྒྲོད་པའི་གསང་ལམ། རྡོ་རྗེ་རྣལ་འབྱོར་མའི་སིནྡྷུ་རའི་དཀྱིལ་འཁོར། སྒྲུབ་མཆོད་བདག་འཇུག་དང་བཅས་པའི་ཡི་གེ་འགྲོ་ཀུན་མཁའ་སྤྱོད་བསྒྲོད་པའི་མྱུར་ལམ། བདེ་མཆོག་ཡབ་ཡུམ་གྱི་འཕོ་བའི་ཡི་གེ་མལ་ལོའི་གསུང་ལ་ས་ཆེན་གྱིས་ཟིན་བྲིས་མཛད་པའི་ཉམས་ལེན་སྙིང་པོ། ཡང་མལ་ལོའི་གསུང་ས་ཆེན་གྱིས་བྲིས་པའི་རྣལ་འབྱོར་མའི་འཕོ་བ་སྒོམ་ཚུལ། རྡོ་རྗེ་རྣལ་འབྱོར་མའི་བསྐྱེད་རིམ་གྱི་རྣམ་བཤད་མཁའ་སྤྱོད་ལམ་བཟང་གསལ་བའི་ཉིན་བྱེད། ཐུན་མོང་མ་ཡིན་པའི་བསམ་མི་ཁྱབ་མཁའ་སྤྱོད་སྒྲུབ་པའི་མྱུར་ལམ་དང་། དེའི་གསང་ལམ་རྣལ་འབྱོར་མའི་མན་ངག་གསེར་ཆོས་ཆིག་བརྒྱུད། རྣལ་འབྱོར་མའི་གསེར་ཆོས་ཆིག་བརྒྱུད་མ་ཚར་ཆེན་གྱིས་མཛད་པ་ལ་ཞུས་དག་གནང་བ། རྡོ་རྗེ་རྣལ་འབྱོར་མའི་འཕོ་བ་ཆིག་བརྒྱུད་མའི་ཡི་གེ
དེ་ཉིད་ཀྱི་དྲིས་ལན་དོགས་གཅོད་ཟིན་བྲིས། ནཱ་རོ་མཁའ་སྤྱོད་ཀྱི་གསེར་ཆོས་ཆིག་བརྒྱུད་མའི་མན་ངག་སོགས་ཀྱི་ཞལ་ཤེས་ཁག་ཆེ་བ་འགའ་ཞིག ས་ལོའི་ཕྱག་དཔེ་ལས་ལོགས་སུ་བཀོད་བ། ལངྐ་ལི་ཡ་སྒྲུབ་པ་བྱ་ཚུལ་བཀླགས་ཆོག་མ། ནག་པོ་རིམ་བཞིའི་ཟུར་འདེབས་སངས་རྒྱས་དཔལ་བས་མཛད་པ་ལ་ཞུས་དག་གནང་བ། བདེ་མཆོག་ཕོ་བྲང་གི་ཚད་བཤད་པ་བློ་གསལ་མིག་ཐུར། གོ་ཆའི་ལྷ་བརྩིགས་ཆེན་མོའི་གསལ་བྱེད། བདེ་མཆོག་ལོ་ཧི་པའི་ངག་འདོན་བསམ་འཕེལ་ནོར་བུ། ནཱ་རོ་མཁའ་སྤྱོད་ཀྱི་ལམ་རིམ་སྨོན་ལམ་དང་བཅས་པ་འཕྲིན་ལས་མཁའ་ཁྱབ། བདེ་མཆོག་རྩ་རྒྱུད་ཀྱི་ཁོག་ཕུབ་བདེ་མཆོག་རྒྱུད་བཤད་བསྟན་པ་རྒྱས་པའི་ཉིན་བྱེད་རྣམས་སོ། །
གསུམ་པ་གཉིས་མེད་ཀྱི་སྐོར་ལ། རྒྱ་ཆེ་བ་གཉིས་མེད་ཀྱི་སྐོར་དང་། ཟབ་པ་གཉིས་མེད་ཀྱི་སྐོར་གཉིས་ལས། དང་པོ་ལ། ཕ༽ དུས་ཀྱི་འཁོར་ལོའི་རྒྱུད་དང་མན་ངག་འཆད་ཅིང་ཉམས་སུ་ལེན་པ་ལ་ཉེ་བར་མཁོ་བའི་བསྟན་བཅོས་དུས་འཁོར་བསྟན་པའི་མཛེས་རྒྱན། བ༽ དུས་ཀྱི་འཁོར་ལོའི་ཆོས་འབྱུང་བའི་ཚུལ་ངོ་མཚར་དད་པའི་ཤིང་རྟ། དུས་བཟང་ངོས་འཛིན་དང་། དེའི་མཛེས་རྒྱན། རིགས་ལྡན་ཆེན་པོའི་སྐུ་གདུང་གི་ལོ་རྒྱུས་རྣམས་སོ། ། གཉིས་པ་ཟབ་པ་གཉིས་མེད་ཀྱི་སྐོར་ལ།
རྒྱུད་ཀྱི་སྐོར། མན་ངག་གི་སྐོར། དེ་གཉིས་ཀྱི་ཐུན་མོང་གི་སྐོར་དང་གསུམ་ལས། དང་པོ་ལ། དགེས་མཛད་རྡོ་རྗེའི་ཆོས་སྐོར་འཆད་པའི་སྔོན་འགྲོའི་སྤྱི་བཤད་འཕྲིན་ལས་རབ་རྒྱས། རྩ་རྒྱུད་བརྟག་གཉིས་ཀྱི་དོན་འགྲེལ་ཁོག་ཕུག་རྒྱུད་འགྲེལ་སྒོ་བརྒྱའི་ལྡེ་མིག འདིས་རྩ་རྒྱུད་ཁོ་ནའི་བཤད་ཁ་ཚང་ལ་མ་ནོར་བ་ཞིག་འཆད་པར་ནུས་སོ། ། མ༽ ཡང་རྩ་རྒྱུད་བརྟག་གཉིས་ཀྱི་ཚིག་འགྲེལ་རྒྱུད་བཤད་བསྟན་པ་རྒྱས་པའི་ཉིན་བྱེད། འདིས་ནི་རྩ་རྒྱུད་ཀྱི་བཤད་པ་ཤིན་ཏུ་རྒྱས་ཤིང་མཐའ་ཆོད་པར་འཆད་ནུས་ཤིང་། ཀྱཻ་རྡོར་རྒྱུད་བཤད་ཀྱི་སྔོན་འགྲོ་རྒྱུད་སྡེ་སྤྱི་རྣམ་ལ་ཉེར་མཁོའི་ཡི་གེ་དཔལ་གྱི་རྒྱལ་མཚན་གྱི་ཟིན་བྲིས་ལ་ཞུ་དག་གནང་བ་བློ་གསལ་མིག་ཐུར།
ཚུལ་གསུམ་གསལ་རྒྱན་གྱི་དོན་འགྲེལ་ཁོག་ཕུབ་པད་དཀར་ཕྲེང་མཛེས། ལྗོན་ཤིང་མཛེས་རྒྱན་གྱི་དོན་འགྲེལ་ཁོག་ཕུབ་རིན་པོ་ཆེའི་ཕྲེང་མཛེས། ཀྱཻ་རྡོ་རྗེའི་རྒྱུད་གསུམ་གྱི་དོན་འགྲེལ་ཚུལ་བཞི་དང་བཅས་པའི་ཟིན་བྲིས་རིན་པོ་ཆེའི་གཏེར་མཛོད། འདི་མཁན་ཆེན་ངག་དབང་ཆོས་གྲགས་ལ་རྒྱུད་གསུམ་གྱི་བཤད་ཁ་གསན་དུས་ཟིན་བྲིས་སུ་མཛད་པ་ཤིན་ཏུ་ལེགས་ཤིང་དོན་འདུས་པ་ཞིག་གནང་ངོ་། ། ཀྱཻ་རྡོ་རྗེའི་རྒྱུད་དང་མན་ངག་འཆད་ཚུལ་གྱི་ཟིན་བྲིས། ཀུན་དགའ་མཆོག་ལྡན་པའི་གསུང་ལ་ཞུ་དག་གནང་བ། བདག་མེད་ལྷ་མོ་བཅོ་ལྔའི་བསྟོད་པ་རིན་ཆེན་ཕྲེང་བའི་དོན་འགྲེལ་ཁོག་ཕུབ་འཕྲིན་ལས་མཁའ་ཁྱབ། བསྟོད་པ་དེ་ཉིད་མཆན་བུའི་སྒོ་ནས་ཞིབ་ཏུ་བཤད་པ་ཡིད་འོང་ལང་ཚོ་རྒྱས་པའི་བཞིན་རས་གསུང་རབ་ཚིག་དོན་ལ་ཆགས་པའི་སྐྱེས་བུའི་ཡིད་འཕྲོག་དགའ་བདེའི་དཔལ་སྟེར། གཉིས་པ་མན་ངག་གི་སྐོར་ལ། ཀྱཻ་རྡོ་རྗེ་མན་ངག་ལུགས་ཀྱི་ཆོས་སྐོར་ལ་སློབ་ཚུལ་དོན་གཉེར་ཀུན་དགའ།
གསུང་ངག་ཆོས་འབྱུང་བསྡུས་པ་དོན་གཉེར་དགའ་བ་སྐྱེད་བྱེད། གསུང་ངག་ཆོས་འབྱུང་རྒྱས་པ་ཁོག་ཕུབ་དང་བཅས་པ་ལེགས་བཤད་འདུས་པའི་རྒྱ་མཚོ། རྡོ་རྗེའི་ཚིག་རྐང་གི་དོན་འགྲེལ་ཁོག་ཕུབ་བློ་གསལ་ཡིད་བདེ་འབྱུང་བའི་དགའ་ཚལ། སྣང་གསུམ་མཛེས་རྒྱན་དང་རྒྱུད་གསུམ་མཛེས་རྒྱན་གྱི་ས་བཅད་ལོགས་སུ་བཀོད་པ་རིན་ཆེན་འཕྲེང་བ། བླ་མ་དམ་པའི་ལམ་འབྲས་གསུང་དུས་ཀྱི་གནད་ཀྱི་ཟིན་བྲིས་རྒྱལ་ལྷ་ཁང་པ་བློ་གྲོས་སེང་གེས་མཛད་པ་ཞིབ་ཏུ་བཤད་པ། བར་སྟོན་ཟིན་བྲིས་ཀྱི་ཤིན་ཏུ་ཟབ་པའི་གསུང་སྒྲོས་རྣམས་ལོགས་སུ་བཀོད་པ་ཡིད་ཀྱི་འདོད་འཇོ། རྗེ་མུས་ཆེན་གྱི་དྲིས་ལན་རྒྱལ་བ་དགྱེས་པའི་མཆོད་རྫས། གསུང་ངག་ལ་ཉེ་བར་མཁོ་བའི་བྲག་ཕུག་པ་དང་བླ་མ་དམ་པའི་གསུང་རྒྱུན་རྣམས་ཕྱོགས་གཅིག་ཏུ་བྲིས་པ་ཟབ་དོན་བདུད་རྩིའི་ཐིགས་པ། ལམ་འབྲས་འཁྲུལ་འཁོར་གྱི་ལག་ལེན་གསལ་བར་བཤད་པ་རྣལ་འབྱོར་ཀུན་དགའ། རླུང་གི་རྣམ་བཤད་མུན་སེལ་སྒྲོན་མེ།
ནང་གི་བླ་མའི་རྣལ་འབྱོར་བྱ་ཚུལ་དོན་གཉིས་མཐར་ཕྱིན། ཀྱཻ་རྡོར་གྱི་རྩ་སྔགས་ཀྱི་རྣམ་བཤད་ཟབ་དོན་རྒྱས་པའི་ཉིན་བྱེད། ལམ་སྦས་བཤད་ཀྱི་ཁྲིད་ཡིག་གོང་མའི་གསུང་གི་བདུད་རྩི་མན་ངག་གི་རྒྱ་མཚོ། བརྡའ་དོན་གསལ་བ། བརྡའ་ཆིག་བརྒྱུད། མགོན་རྐྱང་གི་རྗེས་གནང་། སྒྲུབ་པ་ལུང་སྦྱིན་རྣམས་ཀྱི་ཕྱག་ལེན་གྱི་ཡི་གེ་དོན་གཉིས་ལྷུན་གྲུབ། བརྡའ་ཆིག་བརྒྱུད་ཐུན་མོང་མ་ཡིན་པའི་ཕྱག་ལེན་སྙན་བརྒྱུད་ཡིད་བཞིན་ནོར་བུ། ས་སྐྱ་པའི་ཡབ་ཆོས་ལམ་སྐོར་ཕྱི་མ་བརྒྱད་ཀྱི་ཁྲིད་ཡིག་སྔགས་འཆང་ཆེན་པོའི་གསུང་རྩོམ་འཕྲོ་ཅན་ཁ་བསྐངས་པ་དོན་གཉིས་ལྷུན་གྲུབ་འཕྲིན་ལས་རྒྱུན་མི་འཆད་པའི་དགའ་སྟོན། མུ་གུ་ལུང་གི་ཕུག་པ་བཅུ་གསུམ་གྱི་ངོས་འཛིན།
བདག་མེད་ལྷ་མོ་བཅོ་ལྔའི་སྒྲུབ་ཐབས་མ་ནོར་དོན་གསལ། དེའི་དཀྱིལ་ཆོག་འཕྲིན་ལས་ཀུན་ཁྱབ། དེའི་དབང་གི་མཚམས་སྦྱོར་འཕྲིན་ལས་རབ་རྒྱས། དེའི་རྡུལ་ཚོན་གྱི་དཀྱིལ་འཁོར་འབྲི་ཚུལ་བློ་གསལ་ཁ་འབྱེད། དེའི་བསྟོད་པ་རྣམ་དག་གི་ཕྲེང་བ་ལ་ཞུ་དག་མཛད་པ། ཀྱཻ་རྡོར་མངོན་རྟོགས་ཀྱི་སྦྱང་གཞི་སྦྱོང་བྱེད་སྦྱོར་ཚུལ་ཉེར་མཁོ་ཀུན་དགའ། ཀྱཻ་རྡོར་མངོན་རྟོགས་ཀྱི་རྣམ་བཤད་ཟིན་བྲིས་འཇམ་དབྱངས་དགོངས་རྒྱན། ཀྱཻ་རྡོར་མངོན་རྟོགས་ཡན་ལག་དྲུག་པའི་དཀའ་གནས་ཀྱི་བཤད་པ་ཟབ་དོན་བཅུད་ཀྱི་སྙིང་པོ། རྡོ་རྗེ་ལུས་ཀྱི་རྣམ་བཤད་རྡོ་རྗེ་ཐེག་པའི་ཁང་བཟང་མཛེས་པར་བྱེད་པའི་རིན་པོ་ཆེའི་རྒྱན་ཕྲེང་རྣམས་སོ། ། ཀྱཻ་རྡོར་ཡབ་ཡུམ་གཉིས་ཀའི་ཕྱི་ནང་གི་བསྐྱེད་རིམ་གྱི་རྣམ་བཤད་དགྱེས་རྡོར་ཆོས་ཀུན་གསལ་བའི་ཉིན་བྱེད།
འདིར་ནི་ཀྱཻ་རྡོར་ཡབ་ཡུམ་གཉིས་ཀའི་ཕྱི་དཀྱིལ་ནང་དཀྱིལ་གྱི་རྣམ་གཞག་ཞིབ་ཏུ་བཤད་པའི་སྟེང་དུ་འབྲས་བུ་ས་ལམ་བསྒྲོད་ཚུལ་གྱི་རྣམ་གཞག་ཀྱང་དཔྱོད་ལྡན་རྣ་བའི་བདུད་རྩིར་གྱུར་པ་ཞིག་སྣང་ངོ་། ། གསུམ་པ་དེ་གཉིས་ཀྱི་ཐུན་མོང་བའི་སྐོར་ལ། ས་སྐྱ་པའི་བསྟན་འཛིན་ངོར་རྫོང་རྣམ་གཉིས་ཀྱི་སོ་སོའི་བཞེད་སྲོལ་ལེགས་པར་བཤད་པའི་ལུགས་གཉིས་ཟབ་དོན་གསལ་བའི་ཉིན་བྱེད། བཞི་པ་དེའི་ཁོངས་སུ་གཏོགས་པ་ཆོས་སྐྱོང་གི་སྐོར་ལ། ཞ༽ དྲུག་ཅུ་པའི་དྲིས་ལན་ཡི་གེ་གསར་རྙིང་ལེགས་བཤད་ལོག་རྟོག་འཇོམས་པའི་ལྷ་དབང་རྡོ་རྗེ། ཆོས་སྐྱོང་སྐོར་གྱི་ཆོས་འབྱུང་རྒྱས་པ་བསྟན་སྲུང་ཆོས་ཀུན་གསལ་བའི་ཉིན་བྱེད། འདི་ན་གུར་ཞལ་གཉིས་གཙོ་བོར་གྱུར་པའི་ས་སྐྱ་པའི་ཆོས་སྐྱོང་དུར་ཁྲོད་བདག་པོ། དཀར་བདུད་ལྕམ་དྲལ། གུར་མགོན་གྱི་ལས་མཁན་རྣམས་དང་བཅས་པའི་ཆོས་ཀྱི་བྱུང་ཚུལ་མ་ལུས་པ་གསལ་ལོ། ། གུར་མགོན་ཁྲོ་བཅུའི་རྗེས་གནང་བྱ་ཚུལ་བདུད་ཀྱི་དཔུང་ཚོགས་ཟིལ་གྱིས་གནོན་པར་བྱེད་པའི་མེ་འོད།
མཁའ་འགྲོ་སྦྲགས་སྒྲུབ་ཀྱི་མན་ངག་བདུད་སྡེ་འཇོམས་པའི་གནམ་ལྕགས། གུར་གྱི་མགོན་པོའི་ཞི་བའི་སྦྱིན་སྲེག་དོན་གཉེར་དགའ་བསྐྱེད་བར་ཆད་ཀུན་སེལ། རྡོ་རྗེ་ནག་པོ་ཆེན་པོ་ལྕམ་དྲལ་ལས་མཁན་དང་བཅས་པའི་བསྟོད་བསྐུལ་འཕྲིན་ལས་མྱུར་དུ་སྒྲུབ་པའི་ཕོ་ཉ། ས་སྐྱ་པའི་བཀའ་སྲུང་རྣམས་ཀྱི་འཕྲིན་བཅོལ་གྱི་ཡི་གེ་ཡིད་བཞིན་ནོར་བུ་དགོས་འདོད་ཀུན་འབྱུང་། བསེ་འབག་ནག་པོ་འཕུར་ཤེས་ཀྱི་ཐུགས་རྗེ་ལ་བསྐུལ་བའི་ཡི་གེ ས་སྐྱ་པའི་བཀའ་སྲུང་རྣམས་ཀྱི་རྩ་སྔགས་སོགས་ཀྱི་དོན་བཤད་པ་དཔེ་རྙིང་ཡིད་ཆེས་ཅན་ལས་བཤུས་པ། ཆོས་སྐྱོང་གི་རྟེན་ལ་གཟུངས་གཞུག་ཚུལ་ཐུན་མོང་མ་ཡིན་པ་འཕྲིན་བཅོལ་རྒྱས་པ་དང་བཅས་པ། ཆོས་སྐྱོང་རྣམས་ཀྱི་བསྐང་བཤགས་འཕྲིན་བཅོལ་དང་བཅས་པ་ཡིད་ཀྱི་འདོད་འཇོ་དང་། དོན་གཉིས་ལྷུན་གྲུབ་གཉིས། ཙ་ཏུརྨུ་ཁའི་བསྟོད་བསྐུལ་དགྲ་སྡེ་འཇོམས་པའི་མཚོན་ཆ།
ཞལ་བཞི་པའི་བསྐང་གསོ་བསྡུས་པ་བར་ཆད་གཡུལ་ལས་རྣམ་རྒྱལ། ཞལ་བཞི་པའི་བསྐང་གསོ་འཕྲིན་བཅོལ་དང་བཅས་པ་བསམ་དོན་མྱུར་འགྲུབ། ཞལ་བཞི་པ་ལ་གཏང་རག་མཆོད་གསོལ་ངོ་མཚར་རིན་པོ་ཆེའི་འཕྲེང་མཛེས། པུ་ཏྲའི་བསྐང་གསོ་འཕྲིན་བཅོལ་དང་བཅས་པ་བསམ་དོན་མྱུར་འགྲུབ། པུ་ཏྲ་འཁོར་བཅས་ལ་མཆོད་ཅིང་འཕྲིན་ལས་འཆོལ་བའི་ཚིགས་བཅད་དོན་གཉིས་ལྷུན་གྲུབ། པུ་ཏྲའི་བསྟོད་པ་བདུད་དཔུང་ཀུན་འཇོམས། པུ་ཏྲ་ལ་གཏང་རག་མཆོད་གསོལ་དགོས་འདོད་ཀུན་འབྱུང་ནོར་བུའི་ཕྲེང་བ། པུ་ཏྲ་ཁང་དུ་སྤྱན་གཟིགས་ཕུལ་བའི་འཕྲིན་བཅོལ། པུ་ཏྲའི་འཆམ་གྱི་བརྗེད་བྱང་བསྟན་སྲུང་དགྱེས་པའི་རྔ་སྒྲ། ས་སྐྱ་པའི་བསྟན་སྲུང་རྣམས་ཀྱི་དྲག་བསྐུལ་བསྟན་དགྲའི་སྲོག་རྩ་གཅོད་པར་བྱེད་པའི་མཚོན་ཆ་དང་།
བསམ་དོན་མྱུར་འགྲུབ་གཉིས། དུར་ཁྲོད་བདག་པོའི་བསྐང་བཤགས་བཟློག་བསྐུལ་བསྟོད་པ་དང་བཅས་པ་བསམ་དོན་ཀུན་འགྲུབ། དམག་ཟོར་རྒྱལ་མོའི་བསྟོད་བསྐུལ་འཕྲིན་ལས་མྱུར་དུ་འགྲུབ་པའི་ཕོ་ཉ། ཆོས་སྐྱོང་ཡིད་བཞིན་ནོར་བུ་ཀུན་ཁྱབ་དྲག་པོ་རྩལ་ལ་འཕྲིན་ལས་བཅོལ་བའི་ཡི་གེ་བསམ་དོན་ཀུན་འགྲུབ། རྣམ་ཐོས་སྲས་འཁོར་བཅས་མཆོད་པའི་ཆོ་ག་དགོས་འདོད་མ་ལུས་པ་འབྱུང་བའི་རིན་པོ་ཆེའི་གཏེར་མཛོད་རྣམས་སོ། ། གསུམ་པ་དེ་དག་ལ་ཐུན་མོང་དུ་དགོས་པའི་ཆོས་སྐོར་ལ། བླ་མ་ལྔ་བཅུ་པའི་རྣམ་བཤད་རྗེ་བཙུན་མཆོག་གི་དགོངས་རྒྱན། དཔལ་ས་སྐྱ་པ་སྔགས་འཆང་རྣམས་ལ་མེད་ཐབས་མེད་པའི་བཟའ་བའི་དམ་ཚིག་བདུད་རྩི་རིལ་བུ་བསྒྲུབ་ཚུལ་གྱི་གསུང་རབ་རྣམས་ཕྱོགས་གཅིག་ཏུ་བསྒྲིགས་པ་ཉོན་མོངས་ནད་ཀུན་སེལ་བའི་སྨན་མཆོག་བདུད་རྩིའི་རྒྱ་མཚོ། རྡོར་དྲིལ་གྱི་རྣམ་བཤད་སྔགས་འཆང་རྣམས་ལ་གཅེས་པའི་ནོར་རྫས། རྡོ་རྗེ་དྲིལ་བུ།
བགྲང་ཕྲེང་། དགང་བླུག བུམ་པ་རྣམས་ཀྱི་རྣམ་བཤད་འཕྲིན་ལས་ཀུན་ཁྱབ། བཟའ་བའི་དམ་ཚིག་གི་རྣམ་བཤད་བདུད་རྩིའི་རོལ་མཚོ། རིགས་སྔགས་ཀྱི་འདུལ་བ་རྣམ་པར་འབྱེད་པ་འཁྲུལ་སྤོང་མཛེས་པར་བྱེད་པའི་རྒྱན། འདི་ཉིད་དུ་པཎ་ཆེན་བྱམས་པ་གླིང་པ་སོགས་ཀྱིས་རྩ་ལྟུང་འཁྲུལ་སྤོང་ལ་བརྒལ་ཞིང་བརྟགས་པ་མང་དུ་མཛད་པ་རྣམས་ཀྱི་ལན། པཎ་ཆེན་ཤཱཀྱའི་མཚན་ཅན་གྱིས་མཛད་ཚུལ་སོགས་དང་སྦྱར་ནས་ཆོས་ཀྱི་དག་བྱེད་མང་དུ་མཛད་པ་ཡང་སྣང་ངོ་། ། རྣལ་འབྱོར་བླ་མེད་ཀྱི་ཕྱི་དང་ནང་གི་ཡུལ་ཆེན་གྱི་རྣམ་གཞག་མདོར་བསྡུས་བཤད་པའི་ཡི་གེ སྡོམ་གསུམ་རབ་དབྱེའི་བསྡུས་དོན་བློ་གསལ་འཇུག་པ་བདེ་བྱེད། གཞལ་ཡས་ཁང་གི་རྣམ་བཤད་མ་རིག་པའི་ལིང་ཐོག་བསལ་བའི་མིག་ཐུར་རྣམས་སོ། །
གསུམ་པ་ཞར་བྱུང་ཐ་སྙད་རིག་གནས་ཀྱི་སྐོར་དང་། ཐོར་བུའི་རྣམ་གྲངས་ལ། བརྡའ་གསར་རྙིང་གི་ཤན་འབྱེད་གསུང་རབ་ཀུན་ལ་ལྟ་བའི་སྒྲོན་མེ། ལེགས་སྦྱར་ཀློག་ཚུལ་གྱི་བསྟན་བཅོས་བློ་གསལ་ཀུན་དགའ། བོད་ཀྱི་བརྡའི་བསྟན་བཅོས་མཁས་མང་དགོངས་པའི་བཅུད་བསྡུས་གསུང་རབ་ཀུན་ལ་ལྟ་བའི་ལེགས་བཤད་མིག་དབང་རབ་གསལ་སྣང་བ། ཡང་དག་ཡིག་ཉུང་ངུ་གཅིག དོན་རྒྱན་སོ་ལྔའི་རྣམ་བཤད་བློ་གསལ་གཞོན་ནུའི་མགུལ་རྒྱན་ཡིད་འོང་ཨུཏྤ་ལའི་ཕྲེང་བ། སྒྲ་རྒྱན་གྱི་བསྟན་བཅོས་མཁས་པའི་ཡིད་འཕྲོག་བློ་གསལ་མགུལ་རྒྱན་རྣམས་དང་། ཐོར་བུ་བ་ལ། ཀྱཻ་རྡོ་རྗེའི་མངོན་རྟོགས་ལམ་དུས་སོགས་ཉེར་མཁོའི་ཡི་གེ་རྗེ་དམ་པས་མཛད་པ་རྣམས་ལ་ཞུས་གཏུགས་གནང་བ་དཔྱོད་ལྡན་གཟུར་གནས་རྣམས་ཀྱི་ཡིད་འཕྲོག
འདི་ན་ལམ་དུས་གནད་བསྡུས་རྒྱས་ཉུང་གཉིས། ལམ་ཟབ་ཆག་མེད་གནད་བསྡུས། བིར་བསྲུང་གནད་བསྡུས། རྣལ་འབྱོར་མ་གནད་བསྡུས་རྣམས་ཡོད་དོ། ། དྲིལ་བུ་རིམ་ལྔའི་ལོག་རྟོག་བསལ་བྱེད་གུང་རུས་མཛད་པ་ལ་ཞུས་དག་གནང་བ། ནག་པོ་པའི་བསྙེན་པ་བྱེད་ཚུལ། དེའི་གཞི་བསྙེན་དང་ཁ་གསོ་བྱེད་ཚུལ་འཕྲིན་ལས་བསམ་འཕེལ། བདེ་མཆོག་གི་རྡུལ་ཚོན་དཀྱིལ་འཁོར་འབྲི་ཚུལ་བློ་གསལ་རྣམས་ཀྱི་དགའ་སྟོན། བདེ་མཆོག་གི་སྔགས་ཕྲེང་མཆན་བཅས། ཉམས་ལེན་ཟབ་མོའི་རིམ་པ་རྣམས་གསལ་འདེབས་པའི་ཡི་གེ་ཏིང་ངེ་འཛིན་གོང་འཕེལ།
ནག་པོ་ཆེན་པོའི་ཐུན་མོང་མ་ཡིན་པའི་སྒྲུབ་ཐབས་ཁའུ་བྲག་རྫོང་གི་རྒྱུན་གྱི་སྙན་བརྒྱུད་ཡིད་བཞིན་ནོར་བུའི་ཕྲེང་བ། ཀུ་རུ་ཀུལླེའི་བསྙེན་པའི་སྐབས་ཀྱི་ལམ་ཉམས་སུ་ལེན་ཚུལ་གྱི་གནད་བསྡུས། བདེ་མཆོག་ནག་པོ་པའི་མངོན་རྟོགས་བསྒོམ་དོན་བསྡུས་པ་ཏིང་འཛིན་རབ་གསལ། བདེ་མཆོག་དཀར་པོའི་ཚེ་སྒྲུབ་ཀྱི་ཉམས་ལེན་སྙིང་པོ། སྒྲོལ་དཀར་གྱི་སྒྲུབ་ཐབས་འཆི་མེད་དཔལ་སྟེར་རྣམ་རྒྱལ་གྱི་སྒྲུབ་ཐབས་སྙིང་པོ་འཆི་མེད་དཔལ་སྟེར། རྟ་མགྲིན་སྐྱེར་སྒང་ལུགས་ཀྱི་སྒྲུབ་ཐབས་སྙིང་པོ་རྒྱལ་འགོང་ཀུན་འདུལ། གུར་དྲག་ཉམས་ལེན་བསྡུས་པ། ས་པཎ་དང་འཇམ་དབྱངས་སྦྲགས་སྒྲུབ་ཀྱི་སྙིང་པོ། སློབ་དཔོན་རིན་པོ་ཆེའི་བླ་མའི་རྣལ་འབྱོར་བསྡུས་པ། ཚེ་སྒྲུབ་ཉེ་བརྒྱུད་ཀྱི་ཉམས་ལེན་སྙིང་པོ།
ཁྱུང་ཁྲའི་སྒོམ་དོན་སྙིང་པོ། གུར་དྲག་གི་སྒྲུབ་ཐབས་བསྡུས་པ། ཚེ་སྒྲུབ་མདའ་འཕེལ་མའི་སྒོམ་བཟླས་སྙིང་པོ། ཚེ་སྒྲུབ་མདའ་འཕེལ་མའི་སྒྲུབ་ཐབས་དང་དབང་བསྐུར་བྱ་ཚུལ་འཆི་མེད་ལྷུན་གྲུབ། ཐུགས་རྗེ་ཆེན་པོ་ཞལ་བཅུ་གཅིག་པའི་སྒྲུབ་ཐབས་བསྡུས་པ་བསམ་པ་ལྷུན་གྲུབ། ནང་གི་བྲག་རྫོང་མ་བསྒོམ་ཚུལ། ཕྱག་རྡོར་ཨུ་ཚའི་སྒོམ་བཟླས་སྙིང་པོ། ནཻ་གུ་ཆོས་དྲུག་གི་རྒྱུན་གྱི་ཉམས་ལེན་རྣལ་འབྱོར་གདེང་ཐོབ། རྡོ་རྗེ་ཕུར་པའི་མངོན་རྟོགས་ཚིགས་བཅད་མ་འཕྲིན་ལས་རབ་རྒྱས། ཡེ་ཤེས་ཁྱུང་ནག་སྒྲུབ་ཐབས་བསྡུས་པ།
ཛམ་དམར་གྱི་མན་ངག་ཟབ་མོ་ཉམས་སུ་ལེན་ཚུལ་གྱི་སྙིང་པོ། དབྱུག་གུ་མ་མཆེད་གསུམ་གྱི་སྒྲུབ་ཐབས་བསམ་དོན་ཀུན་འགྲུབ། དབྱུག་གུ་མ་མཆེད་གསུམ་གྱི་མན་ངག་ཙཀྲ་ལ་བརྟེན་ནས་དབང་བསྡུས་ཟབ་མོའི་ལག་ལེན་གྱི་ཡི་གེ་བསམ་འཕེལ་ནོར་བུ། སོ་སོ་འབྲང་མའི་སྒྲུབ་ཐབས་བསམ་དོན་ཀུན་འགྲུབ། ནཱ་ག་རཀྵའི་སྒྲུབ་ཐབས་མ་རིག་མུན་སེལ། ཡང་དེའི་སྒྲུབ་ཐབས་དང་རྗེས་གནང་བྱ་ཚུལ་མ་རིག་མུན་སེལ། གདོན་སྒྲོལ་གྱི་ཆོ་གའི་ལག་ལེན་གྱི་ཡི་གེ་ཕུན་ཚོགས་བསམ་འཕེལ། ཆུ་གཏོར་གཏོང་ཚུལ་གྱི་ཡི་གེ་འདོད་དགུའི་ཆར་འབེབས། ཀླུ་གཏོར་གཏོང་ཚུལ་གྱི་ཡི་གེ་དགོས་འདོད་ཆར་འབེབས། ནམ་གདོན་གྱི་ནད་མི་འབྱུང་བའི་གདམས་པ་ཟབ་མོ་ཉེས་པ་ཀུན་སེལ།
འདྲ་འདྲི་ཆོས་སྡེའི་བཅའ་ཡིག་བསམ་དོན་ཀུན་འགྲུབ། དམག་ཟོར་མ་དང་ཆོས་སྐྱོང་གཞན་རྣམས་ལྷན་ཅིག་ཏུ་མཆོད་གཏོར་འབུལ་ཚུལ་གྱི་ཡི་གེ འཕགས་པ་རིན་པོ་ཆེ་ལ་ལྡན་མ་དབང་ཕྱུག་འབུམ་གྱི་དྲི་བ་ཞུས་པའི་དྲིས་ལན་རྣམ་པར་ངེས་པའི་དོན་འབྲེལ་མཐོང་བ་རབ་དགའ། མཁན་ཆེན་ངག་དབང་ཆོས་གྲགས་ལ་གྲངས་ཆེན་བཅོ་བརྒྱད་ལས་བརྩམས་པའི་དྲི་བ་དྲིས་ལན་གྱི་ཡིག་ཆུང་། ཇོ་གདན་བླ་མ་མང་ཐོས་བཤེས་གཉེན་པའི་དྲིས་ལན་ཡིད་ཀྱི་མུན་སེལ། དབང་བཤད་ལུང་དང་མན་ངག་གི་གཏེར་མཛོད་ཀྱི་དབང་གསུམ་པའི་སྐབས་ཀྱི་གསལ་བྱེད་ཟབ་དོན་རྒྱས་པའི་ཐབས་མཆོག རྒྱུད་སྡེ་བདུན་བཅུ་རྩ་གཉིས་ཀྱི་དཀར་ཆག་གསལ་བའི་སྒྲོན་མེ། སྔགས་འཆང་ཆེན་པོའི་བཀའ་འབུམ་དཀར་ཆག་རིན་ཆེན་ཕྲེང་བ། འཇམ་མགོན་བསོད་ནམས་དབང་པོའི་བཀའ་འབུམ་དཀར་ཆག་ནོར་བུའི་ཕྲེང་བ། སྔགས་འཆང་གྲགས་པ་བློ་གྲོས་ཀྱི་བཀའ་འབུམ་དཀར་ཆག་པདྨོའི་ཕྲེང་བ།
འཇམ་དབྱངས་སྐུ་མཆེད། མུས་ཆེན། རྒྱལ་ཡུམ་དམ་པ་རྣམས་ཀྱི་དགོངས་རྫོགས་སུ་བཞེངས་པའི་དངུལ་གདུང་གསུམ་སོགས་ཀྱི་གཟུངས་གཞུག་གི་དཀར་ཆག་དད་པ་སྐྱེད་བྱེད། བྲིས་ཐང་གཙོ་བསྡུས་ཆེན་མོའི་དཀར་ཆག་ཡིད་བཞིན་རིན་པོ་ཆེའི་ཕྲེང་མཛེས། རྗེ་མུས་ཆེན་གྱི་དངུལ་སྐུའི་གཟུངས་གཞུག་གི་དཀར་ཆག སྔགས་འཆང་ངག་དབང་ཀུན་དགའ་དབང་རྒྱལ་དང་། ཆོས་རྒྱལ་མཐུ་སྟོབས་དབང་ཕྱུག་སྐུ་མཆེད་ཀྱི་དགོངས་རྫོགས་སུ་བཞེངས་པའི་དངུལ་གདུང་རྣམས་ཀྱི་གཟུངས་གཞུག་དཀར་ཆག དངོས་གྲུབ་གླིང་དུ་སྐུ་ཐང་སོགས་ཕུལ་བའི་དཀར་ཆག འཕྲིན་བཅོལ་གྱི་ཡི་གེ་དབུ་རྩེར་གསེར་ཕན་ཕུལ་བའི་དཀར་ཆག བདེ་མཆོག་ཕོ་བྲང་ལ་ཞིག་གསོ་གནང་དུས་ཀྱི་དཀར་ཆག
རིག་འཛིན་ལྷ་ཁང་དུ་བཞེངས་པའི་མཁན་ཆེན་ཐམས་ཅད་མཁྱེན་པའི་སྐུ་འདྲ་རིན་པོ་ཆེའི་གཟུངས་གཞུག་གི་དཀར་ཆག གྲུབ་མཆོག་མཐུ་སྟོབས་དབང་པོའི་ནང་རྟེན་དངུལ་གདུང་སོགས་ཀྱི་དཀར་ཆག གདན་ས་ཆེན་པོའི་སྒྲུབ་མཆོད་ཀྱི་སྐབས་བཤད་ལས་པ་རྣམས་ཀྱིས་བཤད་བྱའི་བསྟན་བཅོས་ཀྱི་ཐོ་ཡིག་མུན་སེལ་ཡར་ངོའི་ཟླ་བ། རྗེ་ཉིད་ཀྱི་དགུང་ལོ་སོ་བརྒྱད་ཡན་ལ་མགོན་པོའི་ལྗགས་བསྙེན་སོང་ཐོ། ངམ་རིང་ཆོས་སྡེར་མང་ཇ་གསེར་འགྱེད་གནང་དུས་ཀྱི་བསྔོ་ཡིག རྡོར་ཕྲེང་སོགས་དཀྱིལ་ཐང་ཉེར་གཅིག་བཞེངས་པའི་དཀར་ཆག དཔལ་མགོན་ཞལ་བཞི་པའི་མན་ངག་ཡང་གསང་ཧ་ལ་ནག་པོའི་བེའུ་བུམ་གྱི་དཀར་ཆག་བླ་མ་དང་ཞིང་སྐྱོང་དགེས་པའི་མཆོད་རྫས། རྩ་ལྟུང་འཁྲུལ་སྤོང་གི་དོན་འགྲེལ་མང་པོ་ཕྱོགས་གཅིག་ཏུ་བསྒྲིགས་པ། གཤིན་རྗེ་གཤེད་ཀྱི་ཆོས་འབྱུང་ཟབ་ཡངས་ཆོས་སྒོ་འབྱེད་པའི་རིན་ཆེན་ལྡེ་མིག་དགོས་འདོད་ཀུན་འབྱུང་། ཡོ་གའི་ཆོས་འབྱུང་ཡོ་ག་བསྟན་པའི་སྒོ་འབྱེད།
གསང་འདུས་ཆོས་འབྱུང་ངོ་མཚར་རིན་པོ་ཆེའི་བང་མཛོད། རབ་གནས་དོན་གསལ་གྱི་དགོངས་འགྲེལ་རིན་པོ་ཆེའི་གཏེར་མཛོད། འཁོར་ལོ་བདེ་མཆོག་གི་ཆོས་འབྱུང་ཡིད་བཞིན་རིན་པོ་ཆེའི་ཕྲེང་བ་དགོས་འདོད་ཀུན་འབྱུང་། ཀུན་མཁྱེན་བསོད་ནམས་སེང་གེའི་རྣམ་ཐར་དད་པ་རྒྱ་མཚོའི་རླབས་ཕྲེང་རྣམ་པར་གཡོ་བ། ངོར་རྫོང་གི་གྲུབ་མཐའི་ཤན་འབྱེད་ལུགས་གཉིས་གསལ་བའི་ཉིན་བྱེད་རྣམས་སོ། ། དེ་སྐད་དཀར་ཆག་ནོར་བུའི་དོ་ཤལ་གང་། ། ཚིག་འཇམ་སྲད་བུར་བསྟར་ནས་བློ་གྲོས་ཀྱི། ། ལང་ཚོ་དར་བབས་དོན་གཉེར་འཛུམ་དཀར་བ། ། མང་པོའི་མགུལ་པ་མཛེས་རྒྱན་བཀོད་བྱེད་མཁན། ། ཐུན་མོང་དངོས་གྲུབ་ནོར་གྱི་དཔལ་ཡོན་ཅན། །
གཤེན་བོན་རིགས་སུ་སྐྱེས་ཀྱང་མཆོག་སིདྡྷི། ། ཡིད་བཞིན་འདོད་འཇོར་སྲེད་ནས་ཤཱཀྱའི་བསྟན། ། རིན་ཆེན་གན་མཛོད་སྒོར་ཞུགས་ཐོས་བསམ་ལ། ། ཅིག་ཏུ་འགྲུས་པའི་བགྱི་བ་མི་དམན་ཞིང་། ། རྗེ་བཙུན་བླ་མའི་བཀའ་དྲིན་འོད་ཕྲེང་གིས། ། སྙིང་གི་ཟེའུ་འབྲུ་རྒོད་པའི་བྷ་དནྟ། ། བསམ་གཏན་མིང་གིས་བོད་དེའོ་དགེ་གྱུར་ཅིག། །། སརྦ་མངྒ་ལཾ།། །། ༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།། PAGE * MERGEFORMAT 18 བསམ་གཏན།
བཀའ་འབུམ་གྱི་དཀར་ཆག་བྷདནྟ་བསམ་གཏན་གྱིས་མཛད་པ། PAGE * MERGEFORMAT 19
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
