གསུང་འབུམ། ངག་དབང་ཀུན་དགའ་བསོད་ནམས།
པོད ༢༨༨
དཔལ་ས་སྐྱ་པ་ཆེན་པོ་སྔགས་འཆང་བླ་མ་ཐམས་ཅད་མཁྱེན་པར་བརྟན་བཞུགས་གསོལ་འདེབས་ཀྱི་ཚིགས་སུ་བཅད་པ།
༄༅། །དཔལ་ས་སྐྱ་པ་ཆེན་པོ་སྔགས་འཆང་བླ་མ་ཐམས་ཅད་མཁྱེན་པར་བརྟན་བཞུགས་གསོལ་འདེབས་ཀྱི་ཚིགས་སུ་བཅད་པ་བཀྲ་ཤིས་པའི་ཁྲི་གདན་བཅུ་པ་ཞེས་བྱ་བ་བཞུགས།། སྭ་སྟི། བླ་མ་དམ་པའི་ཞབས་ལ་གུས་པས་ཕྱག་འཚལ་ལོ། ། རིགས་སྔགས་འཆང་བའི་བླ་ཆེན་འཇམ་པའི་དཔལ། ། བདུད་ཀྱི་སྟོབས་འཕྲོག་རྒྱལ་བའི་ཡོན་ཏན་མཆོག ། སྟོབས་བཅུའི་དཔལ་ལྡན་གཉིས་འཐུང་དབང་པོའི་ཁྲིར། ། ལོ་བརྒྱར་ཞབས་ཟུང་བརྟན་པར་གསོལ་བ་འདེབས། ། ངག་གི་དབང་ཕྱུག་འགྲོ་ཀུན་དགའ་བའི་གཉེན། ། ལྟ་ངན་རི་དྭགས་ཀུན་འཇོམས་མ་འདྲེས་ཆོས། ། མི་འཇིགས་ཡོན་ཏན་བཞི་ལྡན་གདོང་ལྔ་པས། །
བཏེགས་པའི་ཁྲི་ལ་བསྐལ་བརྒྱར་ཞབས་བརྟན་གསོལ། ། བསོད་ནམས་མི་ནུབ་གྲགས་པའི་རྒྱལ་མཚན་ཅན། ། བླ་མེད་ཐར་པ་ཆེན་པོའི་གྲོང་ཁྱེར་དུ། ། མྱུར་མགྱོགས་རྫུ་འཕྲུལ་རྐང་པའི་ཤུགས་འཆང་བ། ། རྟ་མཆོག་གདན་ཁྲིར་མི་འགྱུར་བརྟན་པར་གསོལ། ། ཕན་བདེ་དཔལ་འབྱོར་བཟང་པོའི་འབྱུང་གནས་ཁྱེད། ། འཆི་མེད་ཚེ་ཡི་དཔལ་ལ་དབང་བ་སོགས། ། དབང་བཅུ་ཀུན་ལྡན་རྨ་བྱའི་ཁྲི་སྟེང་དུ། ། ཇི་སྙེད་བསྐལ་པའི་བར་དུ་རྟག་བཞུགས་གསོལ། ། མཚུངས་བྲལ་སྔགས་འཆང་འགྲོ་བའི་བླ་མ་མཆོག །
རབ་འབྱམས་རྒྱལ་བའི་ཞིང་ཀུན་སྐད་ཅིག་གིས། ། བགྲོད་ལ་ཐོགས་པ་མི་མངའ་མཁའ་ལྡིང་ཁྲིར། ། འབུམ་ཕྲག་བསྐལ་པའི་བར་དུ་ཞབས་བརྟན་གསོལ། ། མཁྱེན་པའི་གཏེར་ཆེན་སྔགས་འཆང་ཆོས་ཀྱི་རྗེ། ། མ་ལུས་འགྲོ་བའི་རེ་འདོད་ཡིད་བཞིན་དུ། ། ཉེར་སྐོང་ནོར་བུ་རིན་ཆེན་ཁྲི་གདན་ལ། ། སྲིད་མཐའི་བར་དུ་མི་འགྱུར་རབ་བརྟན་གསོལ། ། བརྩེ་ཆེན་བླ་མ་སྔགས་འཆང་འགྲོ་བའི་མགོན། ། ཀུན་ཏུ་ཆགས་པའི་སྐྱོན་སྤངས་འདབ་བརྒྱ་པ། ། སྣ་ཚོགས་མཛེས་པའི་ཁྲི་གདན་ཡིད་འོང་བར། །
རྟག་ཏུ་འཚོ་ཞིང་བཞེས་པར་གསོལ་བ་འདེབས། ། མཐུ་སྟོབས་མངའ་བདག་རྡོ་རྗེ་འཛིན་པའི་རྗེ། ། མི་ཤེས་སྨག་རུམ་ཀུན་འཕྲོག་རང་བཞིན་གྱི། ། འོད་གསལ་ཉིན་མོར་བྱེད་པའི་ཞབས་སྟེགས་ལ། ། ནམ་ཡང་གཡོ་བ་མེད་པར་གསོལ་བ་འདེབས། ། མཁས་ཤིང་གྲུབ་བརྙེས་སྔགས་འཆང་ཐམས་ཅད་མཁྱེན། ། ལེགས་བྱས་ཆ་ཤས་ཡོངས་གང་བསིལ་ཟེར་གྱིས། ། སྐྱེ་དགུའི་གདུང་སེལ་རབ་དཀར་ཟླ་གདན་ལ། ། ཀུན་ཏུ་འགོག་པ་མེད་པར་གསོལ་བ་འདེབས། ། འཕྲིན་ལས་རྒྱུན་མི་འཆད་པའི་སྐྱོབས་པ་མཆོག །
གྲངས་མེད་ཉེས་པའི་ཚོགས་ཀྱིས་མི་བརྫི་ཞིང་། ། མཚན་འཛིན་ཀུན་རྟོག་འཇོམས་པའི་རྡོ་རྗེའི་ཁྲིར། ། གཞོམ་མེད་གཡུང་དྲུང་ཉིད་དུ་གསོལ་བ་འདེབས། ། མཆོག་གསུམ་བསླུ་བ་མེད་པའི་བདེན་པ་དང་། ། དངོས་དང་བརྒྱུད་པའི་བླ་མའི་ཐུགས་རྗེ་དང་། ། དམ་ལྡན་ཡོངས་ཀྱི་མཐུ་དང་ནུས་པ་ཡིས། ། ཇི་ལྟར་གསོལ་བའི་འདོད་དོན་ཀུན་འགྲུབ་ཤོག ། ཅེས་སྔགས་འཆང་བླ་མ་ཐམས་ཅད་མཁྱེན་པ་ཆེན་པོ་ལ་བརྟན་བཞུགས་གསོལ་འདེབས་ཀྱི་ཚིགས་སུ་བཅད་པ་འདི་ནི། ཀུན་འཛིན་ཞེས་པ་ས་ཕོ་བྱི་བའི་ལོའི་ཚེས་དྲུག་གི་ནུབ་རྗེ་ཉིད་ལ་བརྟན་བཞུགས་ཕུལ་ན་ལེགས་པའི་མཚན་ལྟས་ཤིན་ཏུ་ངོ་མཚར་བ་ཞིག་བྱུང་འདུག་པ་བཞིན་བརྟན་བཞུགས་ཤིག་ཀྱང་ཕུལ་བའི་ཚེ། སྔགས་འཆང་བླ་མ་ཉིད་ཀྱི་བཀའ་འབངས་སུ་གྱུར་པ་ཤཱཀྱའི་བཙུན་པ་བསམ་གཏན་རྒྱ་མཚོས་རབ་གནས་ཀྱི་མཆོད་རྟེན་གྱི་གདན་མངའ་དབུལ་གྱི་སྐབས་སོགས་གསུང་རབ་ནས་བཤད་པའི་གདན་ཁྲི་རྣམས་དང་སྦྱར་ཞིང་།
དམ་པ་གང་གི་མཚན་སྤེལ་དང་མཁྱེན་བརྩེ་ནུས་གསུམ་གྱི་ཡོན་ཏན་བརྗོད་པ་ཡང་ཚང་བར་བྱས་ནས་བཀོད་པ་འདིས་ཕྱོགས་དུས་ཀུན་ཏུ་དགེ་ལེགས་ཀྱི་དཔལ་འབར་བར་གྱུར་ཅིག། །། སརྦ་མངྒ་ལཾ།། ༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།། PAGE * MERGEFORMAT 2 ཨ་མྱེས་ཞབས། བརྟན་བཞུགས་གསོལ་འདེབས་ཀྱི་ཚིགས་སུ་བཅད་པ་བཀྲ་ཤིས་པའི་ཁྲི་གདན་བཅུ་པ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
