གསུང་འབུམ། ངག་དབང་ཀུན་དགའ་བསོད་ནམས།
པོད ༡༥༡
བདག་མེད་ལྷ་མོ་བཅོ་ལྔའི་བསྟོད་པ་རྒྱུད་གསུམ་ལ་འཇུག་པ་རིན་པོ་ཆེའི་ཕྲེང་བ་དྲི་མ་མེད་པ་ཞེས་བྱ་བ།
༄༅། །བདག་མེད་ལྷ་མོ་བཅོ་ལྔའི་བསྟོད་པ་རྒྱུད་གསུམ་ལ་འཇུག་པ་རིན་པོ་ཆེའི་ཕྲེང་བ་དྲི་མ་མེད་པ་ཞེས་བྱ་བའི་དོན་འགྲེལ་ཁོག་ཕུབ་འཕྲིན་ལས་མཁའ་ཁྱབ་ཅེས་བྱ་བ་བཞུགས་སོ།། ན་མོ་གུ་རུ་བུདྡྷ་དྷྭ་ཛ་ཡ། དཀྱིལ་འཁོར་རྒྱ་མཚོའི་རིགས་བདག་རྡོ་རྗེ་འཆང་། ། རྗེ་བཙུན་བླ་མའི་ཞབས་ལ་གུས་བཏུད་ནས། ། བདག་མེད་བསྟོད་པ་རིན་ཆེན་ཕྲེང་བ་ཡི། ། དོན་འགྲེལ་ཁོག་ཕུག་འཕྲིན་ལས་མཁའ་ཁྱབ་སྤེལ། ། ཞེས་མཆོད་པར་བརྗོད་ཅིང་བཤད་པར་དམ་བཅས་ནས་རྒྱུད་གསུམ་ལ་འཇུག་པ་རིན་པོ་ཆེའི་ཕྲེང་བ་དྲི་མ་མེད་པ་ཞེས་བྱ་བ་འདི་འཆད་པ་ལ་གསུམ་སྟེ། ཀླད་ཀྱི་དོན་དང་། གཞུང་གི་དོན་དང་། མཇུག་གི་དོན་ནོ། །
དང་པོ་ལ་གཉིས། ཕྱག་འཚལ་བ་དང་། མཆོད་པར་བརྗོད་པ་གཉིས་ལས། དང་པོ་ནི། རང་བཞིན་དྲི་མེད་བློ་གྲོས་གློ་བུར་གྱི། ། ཞེས་སོགས་ཚིགས་བཅད་གཅིག་གིས་བསྟན། གཉིས་པ་ནི། མཁའ་འགྲོ་གྲངས་མེད་སྟོང་ཕྲག་བདུན་ཅུ་གཉིས། ། ཞེས་སོགས་ཚིགས་བཅད་གཅིག་གིས་བསྟན། གཉིས་པ་ལ་གཉིས།
རྒྱས་པར་བསྟོད་པ་དང་། བསྡུས་ཏེ་བསྟོད་པའོ། ། དང་པོ་ལ་གཉིས། ས་དང་ལྷའི་རིམ་པ་ལྟར་བསྟོད་པ་དང་། བྱང་ཆུབ་ཀྱི་སེམས་འཕོ་བའི་རིམ་པ་ལྟར་བསྟོད་པའོ། ། དང་པོ་ལ་གསུམ། ས་བཅུ་གསུམ་པ་དང་བཅུ་གཉིས་པའི་སྒོ་ནས་གཙོ་མོ་ལ་བསྟོད་པ་དང་། ས་དང་པོ་ནས་བཅུ་གཅིག་པའི་བར་གྱིས་འཁོར་ལ་བསྟོད་པ་དང་། གཙོ་འཁོར་རྣམས་ཀྱི་རྣམ་པའི་སྒོ་ནས་ཐུན་མོང་དུ་བསྟོད་པའོ། ། དང་པོ་ལ་གཉིས།
ས་བཅུ་གསུམ་པའི་སྒོ་ནས་བསྟོད་པ་དང་། ས་བཅུ་གཉིས་པའི་སྒོ་ནས་བསྟོད་པའོ། ། དང་པོ་ནི། སྦས་པའི་རྩ་ལྔ་བདུད་བྲལ་ཆ་དང་བཅས། ། ཞེས་སོགས་ཚིགས་བཅད་གཅིག་གིས་བསྟན། གཉིས་པ་ནི། དབུས་གནས་གཡས་གཡོན་རྒྱབ་ཀྱི་ཆ་ལ་བཞུགས། ། ཞེས་སོགས་ཚིགས་བཅད་གསུམ་གྱིས་བསྟན། གཉིས་པ་འཁོར་ལ་བསྟོད་པ་ལ་བཅུ་གཅིག་སྟེ། ས་དང་པོའི་སྒོ་ནས་རྡོ་རྗེ་མ་དང་གསང་བའི་དཀར་མོ་ལ་བསྟོད་པ་ནི།
པུ་ལིར་མི་ཕྱེད་སོ་དང་སེན་མོའི་ཁམས། ། ཞེས་སོགས་ཚིགས་བཅད་གསུམ་གྱིས་བསྟན། ས་གཉིས་པའི་སྒོ་ནས་ཆུའི་རྣལ་འབྱོར་མ་ལ་བསྟོད་པ་ནི། གོ་ཌ་བ་རིར་ཐུང་དུ་ཆུ་རྒྱུས་འབབ། ། ཅེས་སོགས་ཚིགས་བཅད་གཉིས་ཀྱིས་བསྟན། ས་གསུམ་པའི་སྒོ་ནས་པུཀྐ་སཱི་ལ་བསྟོད་པ་ནི། ཀ་མ་རུ་པར་སྐྱོན་མ་མིག་འབབ་ཅིང་། ། ཞེས་སོགས་ཚིགས་བཅད་གཅིག་གིས་བསྟན། ས་བཞི་པའི་སྒོ་ནས་ཤ་ཝ་རི་ལ་བསྟོད་པ་ནི། ཏྲི་ཤ་ཀུ་ནོར་མ་མོ་གློ་པ་འབབ། །
ཅེས་སོགས་ཚིགས་བཅད་གཅིག་གིས་བསྟན། ས་ལྔ་པའི་སྒོ་ནས་ཙཎྜའི་ལི་ལ་བསྟོད་པ་ནི། ཀ་ལིང་ཀར་ནི་བསིལ་སྦྱིན་ཆུ་རྒྱུས་འབབ། ། ཅེས་སོགས་ཚིགས་བཅད་གཅིག་གིས་བསྟན། ས་དྲུག་པའི་སྒོ་ནས་གཡུང་མོ་ལ་བསྟོད་པ་ནི། ཀཉྩིར་གཞོལ་མ་སྙིང་འབབ་ཁ་བའི་རིར། ། ཞེས་སོགས་ཚིགས་བཅད་གཅིག་གིས་བསྟན། ས་བདུན་པའི་སྒོ་ནས་གཽ་རི་ལ་བསྟོད་པ་ནི། པྲེ་ཏར་ཤིན་ཏུ་གཟུགས་ཅན་བད་ཀན་འབབ། ། ཅེས་སོགས་ཚིགས་བཅད་གཅིག་གིས་བསྟན།
ས་བརྒྱད་པའི་སྒོ་ནས་ཙཽ་རཱི་ལ་བསྟོད་པ་ནི། སཽ་ར་ཏྲར་ནི་རྒྱུ་སྦྱིན་ཁྲག་འབབ་ཅིང་། ། ཞེས་སོགས་ཚིགས་བཅད་གཅིག་གིས་བསྟན། ས་དགུ་པའི་སྒོ་ནས་བཻ་ཏ་ལི་ལ་བསྟོད་པ་ནི། ན་ག་རར་ནི་སྡུག་གུར་ཚིལ་བུ་འབབ། ། ཅེས་སོགས་ཚིགས་བཅད་གཅིག་གིས་བསྟན། ས་བཅུ་པའི་སྒོ་ནས་གྷསྨ་རཱི་ལ་བསྟོད་པ་ནི། མ་རོར་མཚེད་མས་མཆིལ་མ་འབབ་པ་འཛིན། ། ཞེས་སོགས་ཚིགས་བཅད་གཅིག་གིས་བསྟན། ས་བཅུ་གཅིག་པའི་སྒོ་ནས་ས་སྤྱོད་མ་དང་མཁའ་སྤྱོད་མ་ལ་བསྟོད་པ་ནི།
སུམ་སྐོར་འདོད་མ་རེག་བྱ་ས་སྤྱོད་སྦྱོང་། ། ཞེས་སོགས་ཚིགས་བཅད་གཉིས་ཀྱིས་བསྟན། གསུམ་པ་གཙོ་འཁོར་རྣམས་ཀྱི་རྣམ་པའི་སྒོ་ནས་བསྟོད་པ་ནི། ཀུན་ཀྱང་ཆོས་དབྱིངས་ངོ་བོས་ནག་མོར་བཞུགས། ། ཞེས་སོགས་ཚིགས་བཅད་གཉིས་ཀྱིས་བསྟན། སྤྱི་དོན་གཉིས་པ་བྱང་ཆུབ་ཀྱི་སེམས་འཕོ་བའི་རིམ་པ་ལྟར་བསྟོད་པ་ལ་གཉིས། བརྩམས་པའི་རྒྱུ་དང་། བརྩམས་པའི་དོན་ནོ། ། དང་པོ་ནི། དེ་ལྟར་ས་དང་ལྷ་ཡིས་རིམ་པ་བཞིན། །
ཞེས་སོགས་ཚིགས་བཅད་གཅིག་གིས་བསྟན། གཉིས་པ་ནི་བརྩམས་པའི་དོན་ལ་གཉིས། བཤད་པར་དམ་བཅའ་བ་དང་། བསྟོད་པ་དངོས་སོ། ། དང་པོ་ནི། སྐྱེས་དང་བུད་མེད་དབྱེ་བ་ཡིས། ། ཞེས་སོགས་ཚིགས་བཅད་གཅིག་གིས་བསྟན། བསྟོད་པ་དངོས་ལ་གསུམ། ཤེས་རབ་ལྷ་མོ་བཅོ་ལྔ་ལ་བསྟོད་པ་དང་། ཐབས་ཧེ་རུ་ཀ་ལ་བསྟོད་པ་དང་།
ཐབས་ཤེས་གཉིས་མེད་ལ་བསྟོད་པའོ། ། དང་པོ་ཤེས་རབ་ལྷ་མོ་ལ་བསྟོད་པ་ལ་བཅོ་ལྔ་སྟེ། དང་པོ་མཁའ་སྤྱོད་མ་ལ་བསྟོད་པ་ནི། ཚེས་གཅིག་ལུག་གི་འཕོ་བ་ལ། ། ཞེས་སོགས་ཚིགས་བཅད་གཅིག་གིས་བསྟན། གཉིས་པ་ས་སྤྱོད་མ་ལ་བསྟོད་པ་ནི། ཁྱུ་མཆོག་འཕོ་བ་ཚེས་གཉིས་ལ། ། ཞེས་སོགས་ཚིགས་བཅད་གཅིག་གི་བསྟན། གཉིས་པ་གྷསྨཱ་རི་ལ་བསྟོད་པ་ནི། ཚེས་གསུམ་འཁྲིག་པའི་ཉི་མ་ལ། །
ཞེས་སོགས་ཚིགས་བཅད་གཅིག་གིས་བསྟན། བཞི་པ་བཻ་ཏ་ལི་ལ་བསྟོད་པ་ནི། བཞི་པ་ཀརྐ་ཊ་ཡི་ཚེས། ། ཞེས་སོགས་ཚིགས་བཅད་གཅིག་གིས་བསྟན། ལྔ་པ་ཙཱཽ་རི་ལ་བསྟོད་པ་ནི། ལྔ་པ་སེང་གེའི་འཕོ་བ་སྟེ། ། ཞེས་སོགས་ཚིགས་བཅད་གཅིག་གིས་བསྟན། དྲུག་པ་གཽ་རཱི་ལ་བསྟོད་པ་ནི། བུ་མོའི་འཕོ་བ་ཚེས་དྲུག་ལ། ། ཞེས་སོགས་ཚིགས་བཅད་གཅིག་གིས་བསྟན།
བདུན་པ་གཡུང་མོ་ལ་བསྟོད་པ་ནི། ཚེས་བདུན་སྲང་གི་འཕོ་བ་སྟེ། ། ཞེས་སོགས་ཚིགས་བཅད་གཅིག་གིས་བསྟན། བརྒྱད་པ་ཙཎྜ་ལི་ལ་བསྟོད་པ་ནི། སྡིག་པའི་འཕོ་བ་ཚེས་བརྒྱད་ལ། ། ཞེས་སོགས་ཚིགས་བཅད་གཅིག་གིས་བསྟན། དགུ་པ་ཤ་ཝ་རི་ལ་བསྟོད་པ་ནི། གཞུ་ཡི་འཕོ་བ་ཚེས་དགུ་སྟེ། ། ཞེས་སོགས་ཚིགས་བཅད་གཅིག་གིས་བསྟན། བཅུ་པ་པུཀྐ་སཱི་ལ་བསྟོད་པ་ནི།
ཚེས་བཅུ་ཆུ་སྲིན་འཕོ་བ་ལ། ། ཞེས་སོགས་ཚིགས་བཅད་གཅིག་གིས་བསྟན། བཅུ་གཅིག་པ་རྡོ་རྗེ་མཁའ་འགྲོ་མ་ལ་བསྟོད་པ་ནི། བུམ་པའི་འཕོ་བ་བཅུ་གཅིག་ལ། ། ཞེས་སོགས་ཚིགས་བཅད་གཅིག་གིས་བསྟན། བཅུ་གཉིས་པ་ཆུའི་རྣལ་འབྱོར་མ་ལ་བསྟོད་པ་ནི། བཅུ་གཉིས་ཉ་ཡི་འཕོ་བ་སྟེ། ། ཞེས་སོགས་ཚིགས་བཅད་གཅིག་གིས་བསྟན། བཅུ་གསུམ་པ་གསང་བའི་དཀར་མོ་ལ་བསྟོད་པ་ནི། ཟླ་བ་གཟས་ཟིན་བཅུ་གསུམ་པ། །
ཞེས་སོགས་ཚིགས་བཅད་གཅིག་གིས་བསྟན། བཅུ་བཞི་པ་རྡོ་རྗེ་མ་ལ་བསྟོད་པ་ནི། ཉི་མ་གཟས་ཟིན་བཅུ་བཞི་པ། ། ཞེས་སོགས་ཚིགས་བཅད་གཅིག་གིས་བསྟན། བཅོ་ལྔ་པ་རྡོ་རྗེ་བདག་མེད་མ་ལ་བསྟོད་པ་ནི། ཐིག་ལེ་འགོག་པ་བཅོ་ལྔ་ཡི། ། ཞེས་སོགས་ཚིགས་བཅད་གཉིས་ཀྱིས་བསྟན། གཉིས་པ་ཐབས་ཧེ་རུ་ཀ་ལ་བསྟོད་པ་ནི། སྤྱི་གཙུག་ཨཱཿསྟེ་ཀུན་འདར་མ། ། ཞེས་སོགས་ཚིགས་བཅད་གཅིག་གིས་བསྟན།
གསུམ་པ་ཐབས་ཤེས་གཉིས་མེད་ལ་བསྟོད་པ་ལ་བཞི་སྟེ། མདོར་བསྟན་པ། རྒྱས་པར་བཤད་པ། རྩོད་པ་སྤངས་པ། གྲུབ་དོན་བསྡུས་ཏེ་བསྟན་པའོ། ། དང་པོ་ནི། འཕོ་བ་གཉིས་དང་རྩ་བཞི་དང་། ། ཞེས་སོགས་ཚིགས་བཅད་གཅིག་གིས་བསྟན། གཉིས་པ་ནི། གཡས་གཡོན་གཟུང་འཛིན་རྩ་སྟེ་ཀུན་འདར་མས། །
ཞེས་སོགས་ཚིགས་བཅད་གཅིག་གིས་བསྟན། གསུམ་པ་ནི། གལ་ཏེ་སྦྱང་གཞི་ལྷག་མ་གནས་ཤེ་ན། ། ཞེས་སོགས་ཚིགས་བཅད་གཅིག་གིས་བསྟན། བཞི་པ་ནི། དེས་ན་རྡོ་རྗེ་ཐེག་པའི་ཟབ་དོན་ཀུན། ། ཞེས་སོགས་ཚིགས་བཅད་གཅིག་གིས་བསྟན། དེ་ཡན་ཆད་ཀྱིས་རྒྱས་པར་བསྟོད་པ་བཤད་ཟིན་ནས། ད་ནི་གཞུང་དོན་གཉིས་པ་བསྡུས་ཏེ་བསྟོད་པ་ལ་གཉིས། བསྟོད་པའི་རྒྱུ་བསྟན་པ་དང་བསྟོད་པ་དངོས་སོ། །
དང་པོ་ནི། རྒྱས་པར་རབ་ཏུ་བསྟོད་པ་ནི། ། ཞེས་སོགས་ཚིགས་བཅད་གཅིག་གིས་བསྟན། ། ཕུང་པོ་ཁམས་དང་སྐྱེ་མཆེད་སྦྱོང་བ་སྨིན་བྱེད་དང་བཅས་བསྐྱེད་པའི་ཕྱོགས་ལ་ལྷ་མོ་བཅོ་ལྔའི་དངོས། ། ཞེས་སོགས་ཚིགས་བཅད་གཅིག་གིས་བསྟན། གསུམ་པ་མཇུག་གི་དོན་ལ། བརྩམས་པའི་དགེ་བ་བསྔོ་བ་དང་། བརྩམས་པའི་ཚུལ་བསྟན་པའོ། ། དང་པོ་ལ་གཉིས། རང་ཚིམ་པར་བསྔོ་བ་དང་།
གཞན་ཐར་པར་བསྔོ་བ་གཉིས་ཀྱི་དང་པོ་ནི། བསྟོད་པས་མགྲིན་པ་བརྒྱན་པར་ནི། ། ཞེས་སོགས་ཚིགས་བཅད་གཅིག་གིས་བསྟན། གཉིས་པ་ནི། ཐབས་དང་ཤེས་རབ་ཟུང་འཇུག་ལ། ། ཞེས་སོགས་ཚིགས་བཅད་གཅིག་གིས་བསྟན། ད་ནི་བརྩམས་པའི་ཚུལ་བསྟན་པ་ལ། བསྟོད་པའི་མིང་རྩོམ་པ་པོའི་གང་ཟག བརྩམས་པའི་གནས། ཉེས་པ་བཤགས་ཤིང་སླར་ཡང་དགེ་བ་བསྔོ་བ་རྣམས་ནི།
ལྷ་མོ་བཅོ་ལྔའི་བསྟོད་པའི་གཞུང་། ། ཞེས་སོགས་ཚིགས་བཅད་གཅིག་གིས་བསྟན། གསུམ་པ་འཇུག་གི་དོན་ནི། དཀྱིལ་འཁོར་གྱི་གཙོ་བོ་དང་བཅས་པའི་ལྷ་མོ་བཅོ་ལྔ་ལ་བསྟོད་པ། ། ཞེས་པ་ནས། ལམ་གྱི་བར་དུ་གཅོད་པ་ཐམས་ཅད་ཞི་བར་གྱུར་ཅིག ཅེས་པའི་བར་གྱིས་བསྟན། འདིར་སྨྲས་པ། ཉུང་གསལ་ཚིག་གི་ཟབ་དོན་རྒྱ་མཚོ་རྣམས། ། ལེགས་པར་རྟོགས་བྱེད་དོན་འགྲེལ་ཁོག་ཕུབ་འདི། །
ས་སྐྱའི་རྗེ་བཙུན་དགོངས་དོན་ཇི་བཞིན་དུ། ། བཀོད་པ་འདི་ལ་དཔྱོད་ལྡན་ཀུན་དགེས་མཛོད། ། འདི་བརྩམས་དགེ་བས་བདག་དང་རྗེས་འཇུག་རྣམས། ། ལྟོ་ཆོས་ལག་ལེན་ཕྲ་མོས་མ་ཁེངས་པར། ། རྒྱུད་དོན་རྟོགས་པའི་རྟ་བདུན་སྣང་བ་ཡིས། ། རང་བཞིན་དྲི་མེད་རང་ཞལ་མཐོང་བར་ཤོག ། རྒྱུད་སྡེའི་ངེས་གསང་འདུས་པའི་གསུང་རབ་འདི། ། སྔོན་གྱི་ས་སྐྱའི་བསྟན་འཛིན་ཐམས་ཅད་ཀྱིས། ། གཅེས་པར་བཟུང་མོད་དེང་དུས་རྗེས་འཇུག་རྣམས། ། བསྟན་བཅོས་འདི་ཡི་མིང་ཙམ་ཤེས་པའང་ཉུང་། །
དེ་ཕྱིར་གོང་མའི་གསུང་རབ་དྲི་མེད་རྣམས། ། རྟག་སྙོམས་བཞུགས་པ་བདག་གིས་མ་བཟོད་ནས། ། བློ་གསལ་རྣམས་ཀྱིས་ཐོས་བསམ་བཀུར་བསྟི་སོགས། ། འབྱུང་ཕྱིར་བསྡུས་དོན་ལེགས་བཤད་འདི་བྲིས་སོ། ། བསོད་ནམས་འདིས་མཚོན་དུས་གསུམ་དགེ་བ་ཡིས། ། ས་སྐྱའི་རྗེ་བཙུན་ཐུགས་དགོངས་རབ་རྫོགས་ནས། ། བདག་དང་གདུལ་བྱར་བཅས་པའི་འདི་ཕྱིའི་དོན། ། ཀུན་ཀྱང་འབད་མེད་ཡིད་བཞིན་འགྲུབ་གྱུར་ཅིག ། ཅེས་རྒྱུད་གསུམ་ལ་འཇུག་པ་རིན་པོ་ཆེའི་འཕྲེང་བ་དྲི་མ་མེད་པ་ཞེས་བྱ་བའི་དོན་འགྲེལ་ཁོག་ཕུབ་འཕྲིན་ལས་མཁའ་ཁྱབ་ཅེས་བྱ་བ་འདི་ནི། གྲུབ་པའི་འཁོར་ལོ་བསྒྱུར་བ་འཇམ་པའི་དབྱངས་བསོད་ནམས་དབང་པོ་དང་།
རྒྱལ་སྲས་སྦས་པའི་རྣལ་འབྱོར་སེམས་དཔའ་ཆེན་པོ་སྔགས་འཆང་གྲགས་པ་བློ་གྲོས། ཁྱབ་བདག་འཁོར་ལོའི་མགོན་པོ་རྒྱལ་བ་མུས་པ་ཆེན་པོ་རྡོ་རྗེ་འཆང་སངས་རྒྱས་རྒྱལ་མཚན། སྤྲུལ་པའི་སྐུ་སྤྱན་སྔ་རིན་པོ་ཆེ་ཀུན་དགའི་མཚན་ཅན་རྣམས་ཀྱི་ཞབས་རྡུལ་སྤྱི་བོས་ལེན་པ་ས་སྐྱ་པ་ཤཱཀྱའི་དགེ་བསྙེན་ཐེག་པ་མཆོག་གི་རྣལ་འབྱོར་པ་ངག་དབང་ཀུན་དགའ་བསོད་ནམས་གྲགས་པ་རྒྱལ་མཚན་དཔལ་བཟང་པོས་རྗེ་བཙུན་གོང་མའི་གསུང་རབ་རྣམས་ལ་ཞིབ་ཏུ་དཔྱད་དེ། ཆུ་མོ་ཕག་གི་ལོ་སྨིན་དྲུག་ཟླ་བའི་དཀར་པོའི་ཕྱོགས་ཀྱི་ཚེས་ལ། དཔལ་ས་སྐྱའི་ལྷ་ཆེན་རིག་འཛིན་ཕོ་བྲང་དུ་སྦྱར་བའི་ཡི་གེ་པ་ནི་ཤབས་སྟོད་པ་བཀྲ་ཤིས་དོན་འགྲུབ་ཀྱིས་བགྱིས་སོ། འདི་ལ་ཉེས་པའི་ཚོགས་མཆིས་ན་བླ་མ་དང་མཁའ་འགྲོས་བཟོད་པར་མཛད་ནས། ། འདིའི་འཕྲིན་ལས་ནམ་མཁའི་མཐའ་དང་མཉམ་པར་བྱིན་གྱིས་བརླབ་ཏུ་གསོལ། ། སརྦ་མངྒ་ལཾ།། །། ༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།། PAGE * MERGEFORMAT 2 ཨ་མྱེས་ཞབས།
བདག་མེད་ལྷ་མོ་བཅོ་ལྔའི་བསྟོད་པ་རྒྱུད་གསུམ་ལ་འཇུག་པ་རིན་པོ་ཆེའི་ཕྲེང་བའི་དོན་འགྲེལ་ཁོག་ཕུབ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
