གསུང་འབུམ། ངག་དབང་ཀུན་དགའ་བསོད་ནམས།
པོད ༢༨༥
ལེགས་སོའི་ཚིགས་བཅད་གོང་ནས་གནང་བའི་ཞུ་ལན་མཁན་ཆེན་གྱིས་ཕུལ་བའི་ཚིགས་བཅད།
༄༅། །ཆོས་གྲྭ་ཆེན་པོ་ཐུབ་བསྟན་ལྷ་ཆེན་གྱི་མཁན་ཆེན་ཉིད་ཀྱིས་གོང་གི་རྣམ་ཐར་མཛད་པ་ལ་ལེགས་སོའི་ཚིགས་བཅད་གོང་ནས་གནང་བའི་ཞུ་ལན་མཁན་ཆེན་གྱིས་ཕུལ་བའི་ཚིགས་བཅད་བཞུགས།། སྭ་སྟི། ཇི་བཞིན་སྩལ་པ་ཟླ་བའི་བསིལ་འོད་ཀྱིས། ། སྙིང་གི་ཀུ་མུད་ཀུན་ནས་འཛུམ་པའི་མོད། ། རབ་དགའི་ཞུ་གསོལ་དྲི་བསུང་དད་གུས་ཀྱིས། ། ལྷག་བསམ་བསེར་བུས་བསྐྱོད་དེ་འདི་སྐད་ལོ། ༡ ། གང་གི་མཛད་འཕྲིན་ཀུན་གསལ་ཁྱོན་ཡངས་པོ། ། གང་དག་གཟུ་བོའི་བློ་གྲོས་དང་ལྡན་ཞིང་། ། གང་སུ་བསྟན་འགྲོར་དད་དང་བརྩེ་བ་ཅན། །
གང་གིས་བརྟགས་ཤིང་དཔྱད་ན་སྔགས་འཆང་རྗེ། ༢ ། ངག་དབང་ཀུན་རིན་མཛད་པའི་དཔལ་ཡོན་དང་། ། མཚུངས་པ་ལས་ཀྱང་ལྷག་པའི་ངེས་པ་རྙེད། ། དེ་ཕྱིར་དེ་ཡི་ངོ་མཚར་རྣམ་ཐར་ཚོགས། ། ལེགས་དགོངས་དམ་པ་གང་གིས་རི་མོར་བཀོད། ༣ ། དེ་བས་ཁྱོད་ཀྱི་བཀའ་དྲིན་གྱིས་འཚོ་ཞིང་། ། རྗེས་སུ་ཞུགས་པ་བདག་ལྟའི་ཚོགས་རྣམས་ཀྱིས། ། མགོན་པོ་གང་གི་མཛད་འཕྲིན་རྣམ་བཀྲའི་གཟུགས། །
མ་འདྲེས་གསལ་བར་འཆར་བའི་གླེགས་བུ་ཡི། ༤ ། མེ་ལོང་བསྐྲུན་པའི་ངལ་བ་ལྷུར་བྱེད་པ། ། རིགས་མོད་སྙིགས་མའི་ངང་ཚུལ་ཁེབས་ཆེ་བས། ། ཚུལ་དེར་འབད་བྱེད་ཆེར་ཉུང་འབད་དེ་ཡང་། ། བརྗོད་པའི་རློམ་པ་ཙམ་ལས་ཇི་བཞིན་དཀའ། ༥ ། དེ་ལྟ་ན་ཡང་བཀའ་དྲིན་གཞལ་མེད་ཚུལ། ། དྲན་པའི་གྱད་ཟུང་གིས་དྲངས་ཡོན་ཏན་ཚོགས། ། ཆ་ཙམ་བཀོད་པའི་རྣམ་བདུན་ཤིང་རྟ་ལ། །
ཉེར་ཞོན་ངོ་མཚར་གསལ་བའི་གཏམ་གསར་པས། ༦ ། རྗེ་བཙུན་བླ་མ་དགྱེས་པའི་ཞལ་གྱི་མདངས། ། འཆར་ཁའི་གོས་དམར་གྱིས་བཀླུབས་དགེ་མཚན་འདིས། ། རྟོགས་བརྗོད་ཡི་གེའི་ཉིན་བརྒྱ་འཆར་བྱེད་ཅིང་། ། སྐལ་བཟང་དད་པའི་འདབ་བརྒྱ་བཞད་གྱུར་ཅིག ༧ ། རྟོགས་བརྗོད་རི་མོར་བྲིས་སོགས་ལེགས་བྱས་རྒྱུན། ། ལྕགས་ཟངས་དངུལ་རྣམས་ཡོངས་བསྔོའི་གསེར་འགྱུར་རྩིས། ། བྱང་ཆེན་ས་ཟླར་བསྒྱུར་བའི་བཀའ་དྲིན་གྱིས། །
སྐྱེ་བ་ཀུན་ཏུ་བདེ་བའི་དགའ་སྟོན་ཐོབ། ༨ ། འདི་ན་གང་གི་བཀའ་དྲིན་ཟླ་མེད་པས། ། འཚོ་བ་ཙམ་ལས་རབ་སྙན་གསུང་དབྱངས་ཀྱིས། ། བསྔགས་པའི་ཡོན་ཏན་ཆ་ཙམ་གྱིས་དབེན་ཡང་། ། གསུང་གི་བདུད་རྩི་ཐོབ་པའང་སྐལ་པའི་ཕུལ། ༩ ། ཞེས་ཇི་ལྟར་ཕེབས་ནང་ངེས་པ་ལྟར་ཕྲན་བུ་བདག་གིས་རྗེ་བཙུན་གོང་གི་རྣམ་ཐར་བསྒྲིགས་པ་དེར་བསྟོད་རིན་ཆོག་པ་ཞིག་ཡོད་དཀའ་ཡང་འདི་ལྟར་དུ་ཕེབས་བདག་ཚོར་མགོ་འདྲེན་དུ་དགོངས་པ་ཅིས་ཀྱང་བཀའ་དྲིན་ཆེ་བྱུང་ལགས།། །། མངྒ་ལཾ།། ༈ མཁན་ཆེན་ཨ་པད་རིན་པོ་ཆེའི་དགོངས་བཞེད་ལྟར་གུ་རུས་ཞབས་ཞུ་བགྱིས་པའོ།།
PAGE * MERGEFORMAT 2 ཨ་མྱེས་ཞབས། མཁན་ཆེན་ཉིད་ཀྱིས་ལེགས་སོའི་ཚིགས་བཅད་གོང་ནས་གནང་བའི་ཞུས་ལན ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
