གསུང་འབུམ། ཚུལ་ཁྲིམས་རིན་ཆེན།
པོད ༨༩
དཔལ་ས་སྐྱ་པ་ངག་དབང་ཀུན་དགའ་བློ་གྲོས་སངས་རྒྱས་བསྟན་པའི་རྒྱལ་མཚན་པ་ལ་བསྟོད་པ།
༼ཇ༽ ༄༅། །སཱུཏིསཾཀལྤསཀལཱཎཱཾམདྷུདུཧསྱགྲཱིཝཡཤོནཱམཤྲཱིབྷྲཱུམིཔཎྜརཀོཝཱགིནྡྲཱནནྡམཏིབུདྡྷཤཱསནསྱདྷྭཛཀམྤིཛཧཱུརཾ།། ༄༅། །དཔལ་ས་སྐྱ་པ་ངག་དབང་ཀུན་དགའ་བློ་གྲོས་སངས་རྒྱས་བསྟན་པའི་རྒྱལ་མཚན་པ་ལ་བསྟོད་པ་བསམ་དགུའི་སྦྲང་རྩི་འཇོ་བའི་མགྲིན་སྙན་ཞེས་བྱ་བ་བཞུགས་སོ།། ༄། །མཉམ་པའི་བྲིཏྟ་བཅུ་གསུམ་པ་ཤིན་ཏུ་སྐྱེ་འགྲོ་ལ་ངོ་མཚར་རྟོགས་བྱེད་ཀྱི་དགོངས་པས་པྲསྟྲཱ་ར་བརྒྱད་སྟོང་ཆིག་བརྒྱ་གོ་གཉིས། ནཥྚཏ་ཡ་ཟུང་དང་ག་ས་ཨུདྡིཥྚ་བདུན་བརྒྱ་གྱ་གཅིག་ཡང་བའི་བྱ་ཡང་བ་འདོད་པ་རྗེས་འབྲང་དང་བཅས་པ། ཡི་གེའི་གྲངས་ཆིག་འབུམ་དྲུག་སྟོང་བཞི་བརྒྱ་གོ་དྲུག ལྕི་ཡང་སོ་སོའི་གྲངས་ལྔ་ཁྲི་སུམ་སྟོང་ཉིས་བརྒྱ་ཞེ་བརྒྱད། ཕྱི་མོ་ཆིག་འབུམ་ལྔ་ཁྲི་དགུ་སྟོང་བདུན་བརྒྱ་ཞེ་བཞི། ཨ་དྷྭ་འཕྲེང་ཉེར་ལྔ། སྟེང་འོག་ཆིག་ཁྲི་དྲུག་སྟོང་སུམ་བརྒྱ་གསུམ་པ་གཞུང་གི་དངོས་ཟིན་མིན་པས་མཛེས་པའོ།།
༄༅། །ཝཱགིནྡྲཀུམཱརཥྱཛྙཱནདཡཽཿཤུཀྲོ྅དྷྭཱནྱཏནུརཱགསྱོཏྤཱདནཡཱཀཱནྟཱ། ཛཱཏསྟརམཱནནྡཿཔཎྜིཏམཏྱགྲཿཔྲོཏྤནྣཛིནཾཔུཏྲསྟྭཾཔདཏིཥྛནྟུ།། ༄༅། །ངགཾ་ ་་་་་གཟུགས་ཅན་གྱི་རྒྱན་ལས་བསྡུས་དང་མ་བསྡུས་བསྲེས་པའི་གཟུགས། དབངཾ་གཞོན་ནུའི་མཁྱེན་བརྩེའི་ཏི་ལ་ཀཿ ། གཞན་དོན་རྗེས་ཆགས་སྐྱེད་བྱེད་དམ་པ་ཡིས། ། བསྐྱེད་བསྲིངས་མཁས་པ་ཀུནཾ་དགཾའི་བློཾ་གྲོསཾ་རྩལ། ། རབ་རྫོགས་རྒྱལ་བའི་སྲས་ཁྱོད་ཞབས་བརྟན་ཤོག ། མདོ་སྔགས་ ་་་་་འགོག་རྒྱན་ལས་ཆོས་ཅན་འགོག་པ། གཞུང་དོན་མཁས་པའི་ཚུལ་ཆེན་གསུམ། ། མགྲིན་ལས་འཇོ་བ་དཔྱད་གསུམ་དག་གོ་ཞེས། །
དཔྱོད་པ་འདི་ཅི་རྒྱལ་བའི་གསུང་གི་གསང༌། ། མཐའ་དག་འདི་ལ་གཅིག་ཏུ་རྫོགས་ཕྱིར་རོ། ། ཇི་སྙེད་ ་་་་་རྒྱུ་རྒྱན་ལས་སྤངས་ནས་མེད་པའི་བྱེད་རྒྱུ། ཤེས་བྱའི་ཡུལ་ལ་མ་སྦྱངས་པ། ། འགའ་ཡང་རྒྱལ་སྲས་རྣམས་ཀྱི་ཐུགས་ལ་མེད། ། གང་ཕྱིར་ཟབ་དང་ཡངས་པའི་ཆོས་ཀུན་ལ། ། ཆགས་ཐོགས་བྲལ་པའི་ངོ་མཚར་དཔག་ཏུ་ཅི། ། སྣ་ཚོགས་ ་་་་་བཻ་དྷརྦྷར་འདོན་པའི་རྒྱ་ཆེ་བ། འགྲོ་བས་གནས་སྐབས་མཐར་ཐུག་གི ། བསམ་དོན་གསོལ་བ་བཏབ་དགུ་དེ་དང་དེས། །
རེ་བ་ཕྱུར་བུར་འགེངས་ཁྱོད་ཐོབ་ཙམ་གྱིས། ། ཆེར་རློམ་གཞན་ལ་འདུན་པ་ཅིས་མི་ལྷོད། ། ཡང་ ་་་་་དཔེ་རྒྱན་ལས་རྨོངས་པའི་དཔེ། དག་བསྟན་དང་སེམས་ཅན་ཕན་པའི་ལས། ། ལྷུན་གྲུབ་རྒྱུན་མི་ཆད་འདི་སངས་རྒྱས་ཀྱི། ། མཛད་པ་ལས་གཞན་དམིགས་སུ་མ་རྙེད་པར། ། དེ་ཡི་ཆ་ཤས་བསྟོད་པའི་སྙན་དངགས་འབུལ། དཔེ་རྒྱན་ལས་ངག་དོན་གྱི་བཞིན་སྒྲ་གཅིག་པ།་་་་་ ། དཀོན་མཆོག་གསུམ་དངོས་བླ་མར་བསྟོད་པའི་དགེ ། ཐུབ་མཆོག་བཀའ་དོན་སྨྲ་མཁས་ས་སྐྱ་པའི། །
བསྟན་པའི་བཤད་སྒྲུབ་ཕྲིན་ལས་རྟ་བདུན་པའི། ། འོད་ཟེར་གྱིས་བཞིན་ས་སྟེང་ཁྱབ་ཕྱིར་བསྔོ། ། ཚུལ་ ་་་་་ཡོན་ཏན་གྱི་རང་བཞིན་བརྗོད་པ་ལས་དྲངས་པའི་ཤིས་བརྗོད། འདིས་བསྟོད་བདག་འདི་ནས་བྱང་ཆུབ་བར། ། སྐྱེ་བར་སྐྱབས་མཆོག་རིགས་ཀྱི་ཅོད་པཎ་འཆང༌། ། ཐམས་ཅད་མཁྱེན་ལམ་ཐོས་བསམ་བསྒོམས་བྱུང་གི ། ལུང་རྟོགས་ཡོན་ཏན་རྒྱས་པར་བྱིན་གྱིས་རློབས། ། ཞེས་དཔལ་ས་སྐྱ་པ་ངག་དབང་ཀུན་དགའ་བློ་གྲོས་སངས་རྒྱས་བསྟན་པའི་རྒྱལ་མཚན་པར་བསྟོད་པ་བསམ་དགུའི་སྦྲང་རྩི་ལེན་པའི་མགྲིན་སྙན་ཞེས་བྱ་བ་འདི་ནི། རང་བློར་འདུན་པའི་ས་བོན་གྱིས་སྦྲུམ་པ་ལ། སྐྱབས་མགོན་མཆོག་གི་བཀའ་ལུང་གི་ཕྲིན་ལས་སྐྱོང་བའི་མདོ་སྔགས་རབ་འབྱམས་པ་སངས་རྒྱས་བཟང་པོ་པའི་གསུང་བསྐུལ་དྲོད་གཤེར་གྱི་རྐྱེན་འཛོམ་པའི་ཚེ།
དད་པའི་ནོར་ཅན་བནྡེ་ཚུལ་ཁྲིམས་རིན་ཆེན་དུ་བོད་པས། སྡེ་དགེ་ལྷུན་གྲུབ་སྟིང་གི་རྒྱལ་ཁབ་ཀྱི་བསྟི་གནས་སུ་བྲིས་པ་དགེ་ལེགས་དར་བར་གྱུར་ཅིག། །། ༄། །དཔལ་ས་སྐྱ་པ་ངག་དབང་ཀུན་དགའ་བློ་གྲོས་སངས་རྒྱས་བསྟན་པའི་རྒྱལ་མཚན་པར་སྔགས་བརྗོད་བུང་བའི་མགྲིན་སྙན་ཞེས་བྱ་བ་བཞུགས།། ༄༅། །ངགཾ་གི་དབཾང་ཕྱུག་སྨོན་ལམ་ཤིང་རྟར་བརྟེན། ། དཔྱོད་ལྡན་ཀུནཾ་དགཾའི་བློཾ་གྲོསཾ་ཉིན་མོར་བྱེད། ། འཆད་རྩོམ་བརྩད་པའི་འོད་རྩེས་སངཾས་རྒྱསཾ་ཀྱི། ། བསྟནཾ་པཾའི་སྦྲང་རྩིའི་རྒྱལཾ་མཚཾན་བཞད་ལ་འདུད། ། རིགས་དྲུག་རྒྱལ་བ་བྱང་ཆུབ་སེམས་དཔའ་དང༌། ། ཕྱོགས་ཀྱི་བགེགས་དགྲ་རང་རང་དགའ་མར་བཅས། ། ཀུན་འདུས་གར་གྱིས་འགྲོ་བ་སྐུ་བཞིའི་སར། །
སྨིན་གྲོལ་བྱེད་པོར་བསྐལ་པར་ཞབས་བརྟན་ཤོག ། བསྔགས་བརྗོད་བུང་བའི་མགྲིན་སྙན་གླུར་བླངས་པས། ། གསང་གསུམ་བྱིན་རླབས་གེ་སར་བཅུད་འཐུང་ཞིང༌། ། ལུང་རྟོགས་ཡོན་ཏན་གཤོག་རྩལ་རབ་རྫོགས་ནས། ། གྲུབ་གཉིས་མཁའ་དབྱིངས་ཟློས་གར་རྩེན་པར་ཤོག ། ཅེས་དཔལ་ས་སྐྱ་པ་ངག་དབང་ཀུན་དགའ་བློ་གྲོས་སངས་རྒྱས་བསྟན་པའི་རྒྱལ་མཚན་པར་བསྔགས་བརྗོད་བུང་བའི་མགྲིན་སྙན་ཞེས་བྱ་བ་འདི་ནི། ཆོས་རྗེ་བསྟན་འཛིན་དབང་ཕྱུག་པའི་གསུང་གིས་བསྐུལ་ངོར། བནྡེ་ཚུལ་ཁྲིམས་རིན་ཆེན་གྱི་ས་ལྷག་པ་ལག་སོར་འཛོམ་པའི་ཚེས་དགེ་བར་བྲིན་པ་བི་ཛ་ཡ་ཏུ།། ༈ །ངཾག་དབཾང་གཞོན་ནུ་གངས་ཅན་འགྲོ་འདུལ་ཕྱིར། ། འཆད་རྩོད་རྩོམ་པ་ཀུནཾ་དགཾའི་བློཾ་གྲོཾས་ཅན། །
རིཾན་ཆེཾན་གསུམ་འདུས་མཁས་པའི་འཕྲིན་ལས་ཀྱི། ། མིཾ་འགྱུརཾ་བསྟན་པའི་རྒྱལཾ་མཚཾན་སློང་བས་སྐྱོངས། ། ལྷ་མཆོག་ངགཾ་གི་དབཾང་ཕྱུག་མཁས་པ་ཀུནཾ། ། དགཾའ་བསྐྱེད་ལེགཾས་པའི་ལམ་ཀུན་འབྱུངཾ་བའི་གནས། ། སངཾས་རྒྱསཾ་བསྟན་པ་ཡོངས་བཟུང་ཕྲིན་ལས་རྒྱུན། ། བཟཾང་པོཾས་འགྲོ་བ་འདྲེན་མཛད་རྟག་ཏུ་སྐྱོངས། ། ཚུལཾ་ཁྲིམཾས་རྣམ་གསུམ་བསླབ་པའི་སྒོར་ཞུགས་ནས། ། གཙུག་ལག་རིཾན་ཆེཾན་འོད་སྣང་འཕྲོ་བ་སྟེ། ། རྒྱལ་ཀུན་འདུས་པའི་སྤྱི་གཟུགས་རྣམ་ལྔ་ཡི། ། གསང་གསུམ་བྱིན་བརླབས་བྱང་ཆུབ་བར་དུ་སྐྱོངས། །
སྐྱེ་བ་ཀུན་དུ་སོགས་དང༌། སྐྱེ་ཞིང་སྐྱེ་བ་དག་ནི་སོགས་བརྗོད་དོ། ། ཞེས་ས་སྐྱ་པ་ངག་དབང་ཀུན་དགའ་བློ་གྲོས། རིན་ཆེན་མི་འགྱུར་རྒྱལ་མཚན། ངག་དབང་ཀུན་དགའ་ལེགས་འབྱུང༌། རབ་འབྱམས་སངས་རྒྱས་བཟང་པོ། ཁོ་བོ་ཅག་སྟེ་སྐྱབས་ཡུལ་རྣམ་ལྔར་བསྟོད་གསོལ་མུ་ཏིག་མགུལ་རྒྱན་ཞེས་བྱ་བ་འདིའང་ཧོར་ཡུལ་གདོང་ཐོག་བླ་མ་སངས་རྒྱས་རིན་ཆེན་ངོར། བནྡེ་ཚུལ་རིན་གྱིས་སོ།། །། ༈ བལ་ཡུལ་མཆོད་རྟེན་ཉེ་འདབས་ནས་རྒྱལ་ཡོངས་ས་ཆེན་ཞེས་པ་ལས། སློབ་བུ་ཐ་ཤལ་པ་གུ་རུས་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
