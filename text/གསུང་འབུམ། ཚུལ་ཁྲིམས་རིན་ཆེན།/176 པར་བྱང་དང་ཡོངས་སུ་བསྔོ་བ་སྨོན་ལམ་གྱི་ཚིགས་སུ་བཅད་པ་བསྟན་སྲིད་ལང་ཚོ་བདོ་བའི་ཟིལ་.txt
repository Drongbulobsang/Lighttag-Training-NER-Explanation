གསུང་འབུམ། ཚུལ་ཁྲིམས་རིན་ཆེན།
པོད ༡༧༦
པར་བྱང་དང་ཡོངས་སུ་བསྔོ་བ་སྨོན་ལམ་གྱི་ཚིགས་སུ་བཅད་པ་བསྟན་སྲིད་ལང་ཚོ་བདོ་བའི་ཟིལ་མངར།
༼ཨ༽ ༄༅། །ཤཱསནབྷཝཽཡུནུདཡཱམྲྀཏནྣཱམབཊུསིདྡྷིཀོཧསྟིཔྲསརིཏྱཿཔྲོཀྟཱདུདྡྷྲྀཏཾཤསྟུརྨཏོཏྤཱདསྱནཱམཀཱརཔརིཎམཤྩཔྲཎིདྷེཤྩགཱཐཱབིཛཧཱརཾ།།
༄༅། །མཁས་གྲུབ་ཀློང་ཆེན་རབ་འབྱམས་པའི་གསུང་རབ་ལས་ཕྱུང་པའི་བསྟན་བཅོས་ཀྱི་ཕྱི་མོ་བསྐྲུན་པའི་པར་བྱང་དང་ཡོངས་སུ་བསྔོ་བ་སྨོན་ལམ་གྱི་ཚིགས་སུ་བཅད་པ་བསྟན་སྲིད་ལང་ཚོ་བདོ་བའི་ཟིལ་མངར་བཞུགས་སོ།། ༄། །སྡེབ་སྦྱོར་མཉམ་པའི་པྲྀཏྟ་ཡི་གེ་བཅུ་གཅིག་པ་གསུམ་བསྔགས་ལས་ཉེ་བར་བསྐྱེད་པ་བཀྲ་ཤིས་པའི་རྟགས་ཀྱི་གྲངས་མཉམ་ལས་བླངས་པའི་པྲཱསྟཱ་རས་རྣམ་པར་བརྒྱན་པའོ།། ༄༅། །སརྦྦཾཛིནཱནཱཾཏྲིཡབྷཱཝགུཧྱཱཿ དྷིཥྛཱནབྷགྱངྴུརཛེབྷིརུཔྟཿ ཀལྤམྨཧཱཤཾསཧཛཱརྷསཱདྷྱཿ ཀྵཎོདཡཤྲཱིགུརུཧཱིཛཡནྟུ།། ༄༅། །རྒྱལ་ ་་་་་བཻ་དྷརྦའི་མཛེས་པའི་ཡོན་ཏན་གཏམ་ལ་སྦྱར་བ། བ་ཀུན་དངོས་གང་གི་གསང་གསུམ་གྱི། །
བྱིན་རླབས་འོད་རྡུལ་གྱིས་བཏབ་སྐལ་བ་ཅན། ། བསྐལ་པར་བསྒྲུབ་འོས་ལྷན་སྐྱེས་བདེ་བ་ཆེ། ། སྐད་ཅིག་འཆར་བ་དཔལ་ལྡན་བླ་མ་རྒྱལ། ། གང་ ་་་་་ཡོན་ཏན་གྱི་རང་བཞིན་བརྗོད་པ་ལ་གཟུགས་ཅན་གྱིས་སྤུད་པ། གི་རང་བཞིན་གདོད་ནས་ཀ་དག་རྣམ་ཀུན་མཆོག་ལས་གཞར་ཡང་འཕོ་མེད་ཀུན་ཏུ་བཟང༌། ། དཔག་ཡས་བསོད་ནམས་པིར་གྱི་རྩེར་འཁྲུངས་མཚན་དཔེ་ལྷམ་མེར་ཆོས་མཆོག་འགག་མེད་རྣམ་སྣང་མཛད། ། བྱེ་བ་ཕྲག་བརྒྱའི་ཞིང་གི་འགྲོར་སྣང་གང་འཚམ་ལེགས་གསུངས་ཟིལ་དངར་ཡོངས་འཇོ་ཤཱཀྱའི་ཏོག ། ངོ་བོ་གཅིག་ཉིད་ཐ་དད་ཞིང་འཆར་སྐུ་གསུམ་སྟོན་པས་བསམས་ཀུན་གྲུབ་པའི་མེ་ཏོག་སྩོལ། ། ཕྲེང་བའི་གསལ་བྱེད་ལས་དྲངས་པ།་་་་་ མཐའ་མེད་སྲིད་ལས་ངེས་པར་འབྱིན་བྱེད་ངེས་འབྱུང་བློ་སྟེ་དེ་ཉིད་ཀྱིས་བསྐུལ་མངོན་མཐོ་དང༌། །
ངེས་ལེགས་བསྐྲུན་པའི་ཐབས་ཀྱི་ཁྱད་པར་ཅི་ཡང་ལྷུར་བྱེད་ཐབས་ལམ་ཀུན་གཞི་སྡོམ་པ་སྟེ། ། སྡོམ་བརྩོན་ཡོངས་ཀྱི་སྐྱེད་བྱེད་གང་ཞིག་སྐྱབས་སུ་ཡོང་ཡེ་བཟུང་བ་ཉིད་ལས་གཞན་གྱིས་མིན། ། དེར་བསྟེན་ཐབས་ཀྱི་ཁྱད་པར་བསླབས་རྣམས་འདོད་པའི་དཔལ་སྟེར་དཀོན་མཆོག་རྣམ་གསུམ་བདེན་དཔང་སྤྱོན། ། གྲངས་མེད་སྐྱེ་ ་་་་་རིག་བྱེད་པའི་གཏམ་ལས་དྲངས་པའི་བསྡུས་དང་མ་བསྡུས་གཟུགས་ཅན། བའི་ཐུགས་བསྐྱེད་སྨོན་ལམ་དྭངས་མ་མཐའ་དག་འདབ་སྟོང་སྦུབས་སུ་གཅིག་འཁྱིལ་བ། ། ངོ་མཚར་གྲུབ་པའི་ལང་ཚོ་དར་བབ་རྒྱལ་ཀུན་མ་འདུས་མེད་པའི་ཞལ་སྐྱིན་འཇོ་སྒེག་འཕྲུལ། ། གདུལ་དཀའི་མི་སྲུན་མེ་ཞལ་ཚོགས་ཀྱི་བརྟན་པ་རབ་ཕྲོགས་ཆོས་ནོར་འདོད་པ་ཐར་པའི་སྡེའི། ། བདུད་རྩིའི་དགའ་སྟོན་རིས་བྲལ་འགྱེད་པ་མཚོ་སྐྱེས་རྡོ་རྗེས་བརྗོད་དོན་སྙིང་པོས་ལྕི་བར་མཛོད། ། མ་བསྡུས་པའི་གཟུགས་ཅན་ལ་མཚུངས་པ་གསལ་བྱེད་ཀྱི་དཔེས་སྤྲས་པ།་་་་་ དེང་འདིར་ངག་གི་དབང་ཕྱུག་གྲུབ་པའི་ཁྱུང་སྔོན་སྐྱེས་ཀྱི་རྣམ་པར་དཔྱོད་པའི་ཤིང་རྟར་བརྟེན། །
རྨད་བྱུང་ལེགས་པར་བཤད་པའི་འོད་ཀྱི་ཕོ་ཉ་དང་འགྲོགས་སྔ་འགྱུར་བསྟན་པའི་འོད་བརྒྱ་པ། ། ལུས་ཅན་བསོད་ནམས་ཡངས་པའི་མཁའ་དཀྱིལ་མཁས་ཚུལ་གསུམ་གྱིས་འཚོ་གཞེས་བརྟན་པའི་ཆོ་ག་མཁན། ། ཚུལཾ་ཁྲིམཾས་གསུམ་དང་རིགས་ལུང་རབ་འབྱམས་སྨྲ་བའི་བློཾ་གྲོཾས་ཕྱོགས་ཀྱི་གླཾང་པོ་ཆེཾན་པོའི་མཆེད། ། གང་གིས་ ་་་་་རིག་བྱེད་པའི་ལོ་རྒྱུས་ལས་དྲངས་པའི་བསྡུས་ཤིང་མ་བསྡུས་པའི་གཟུགས། ལེགས་གསུངས་གཏིང་མཐས་རྣམ་དབེན་ཆུ་ཡི་གཏེར། ། གཞན་ཕན་སེམས་ཀྱི་ས་འཛིན་དབང་པོས་བསྲུབས་ལས་སྐྱེས། ། དྲན་དབང་རྣམ་གསུམ་གནོན་པའི་རྩལ་གྱིས་ཉེ་བར་བླངས། ། ཁོལ་བུར་ཕྱུང་བའི་བསྟན་བཅོས་རྒ་ཤི་འཇོམས་པའི་སྨན། ། སྐལ་ ་་་་་མ་བསྡུས་པའི་གཟུགས་ཅན། པ་བཟང་པོའི་ངག་གི་མཚོན་ཅན་གཞོན་ནུ་དག །
ཆོས་རབ་འབྱེད་པའི་འདྲེན་བྱེད་འཛུམས་པ་མེད་བལྟས་པས། ། ཐོག་མཐའ་བར་གྱི་གནས་སྐབས་གསུམ་གར་དགེ་བའི་ཆོས། ། བྱང་ཆུབ་སྙིང་པོའི་སྲོག་རྩ་བརླིང་སྟེར་བཅུད་ཀྱི་ལེན། ། མདོ་ ་་་་་ཤླཽ་ཀ་གཉིས་རིགས་ཀྱི་སྒོ་ནས་དབྱེ་བའི་རིགས། སྔགས་བཞེད་པ་བཀྲག་ཏུ་ཆེ་བ་རི་དྭགས་རྟགས། ། ཀུན་མཁྱེན་མིག་སྟོང་ལྡན་པའི་མཛུབ་རྩེར་འཁྲུངས་གྱུར་པ། ། མཛོད་སྡེ་བདུན་དང་ངལ་གསོ་རྣམ་གསུམ་རྩ་འགྲེལ་དང༌། ། བསྡུས་དོན་གསང་བ་སྙིང་པོའི་རྒྱུད་ཀྱི་རྣམ་འགྲེལ་བཅས། ། བློ་མཆོག་སྐྱེ་བོས་བསྟེན་པར་འོས་པའི་དབྱིག་འཛིན་མ། ། མུན་ཁྲོད་ཆུ་གཏེར་ཆེན་པོར་བྱིངས་ཀྱིས་དོགས་པ་ཡིས། །
མཆོག་གི་སྤྲུལ་སྐུའི་ཐུགས་བསྐྱེད་མི་དམན་སྲེད་མེད་བུ། ། ཁབ་སྤུ་ལྡན་པའི་འཇུག་པ་ལ་བརྟེན་འདེགས་ལ་ཞུགས། ། བརྡ་ ་་་་་མཚུངས་པ་གསལ་བྱེད་ཀྱི་སྒྲས་ཟིན་པའི་དཔེ་རྒྱན། སྐྱོན་བགྲུངས་པའི་བསྟན་བཅོས་ཕྱི་མོ་གཅིག་ཅིག་བསྐྲུན། ། དེ་ཉིད་ནས་བརྩམས་བསྐལ་པའི་ཕྲེང་བར་ཆོས་འབྱུང་བ། ། ཀུན་ཕན་དཀྱིལ་འཁོར་གཅིག་ལས་ཆེ་ཆུང་ཆུ་སྣོད་གྲངས། ། གཟུགས་བརྙན་སྟོན་པའི་ངོ་མཚར་རྗེས་སུ་རྐང་པ་འཇོག ། བསྒྲུབ་ ་་་་་ནང་ཤེས་བྱེད་ཀྱི་རྒྱུ། དཀའི་ལས་ཀྱི་རང་ཞལ་བསྟན་པས་ཕྱིར་ཕྱོགས་མིན། ། གཏོང་བ་རྨད་བྱུང་ཐབས་ཀྱིས་བཤོལ་ཡང་ལྡོག་མིན་པར། །
དམ་པ་རྣམས་ནི་གཡར་དམ་བཅས་པ་མཐར་སོན་པའི། ། གྲགས་པའི་ཟླ་རིས་ཕྱོགས་བྲལ་ནུབ་པ་མེད་ལ་དགའ། ། ལེགས་ ་་་་་རབ་བརྟག་ལས་ཏིང་ངེ་འཛིན། བྱས་གང་ཕྱིར་གཏོང་བ་ཆེ་དང་སྦྱོར་བ་ཐབས། ། བརྩམས་ཚུལ་རྫོགས་པར་གཏམ་དུ་གླེང་བའི་འཕྲིན་ཡིག་ཁུར། ། ཐེག་གམ་མ་ཡིན་འཕྱང་མོ་ཉུག་གི་དཔྱངས་ཐག་ལ། ། འཁྱུད་པའི་འོད་སྲུངས་བྱིན་ཡང་རིང་ཞིག་ཡམ་མོར་འདར། ། འབྱུང་འགྱུར་འགོག་པ།་་་་་ ཆོས་ལ་ལས་བྱས་དགེ་ཚོགས་ཐ་གྲུ་རབ་ཡངས་པའི། ། ཕ་རོལ་བསམ་བརྗོད་ཡུལ་ལས་བསྐལ་པའི་རྒྱ་ཆེ་གང༌། །
བྱང་ཆུབ་ཆེན་པོར་ཡོངས་སུ་བསྒྱུར་མིན་དེ་སྲིད་དུ། ། རྟག་པར་འཕེལ་མིན་བྲི་ཞིང་གཏུགས་པའི་གཞན་དབང་འགྱུར། ། ལྡན་པའི་གཟུགས་ཅན།་་་་་ འཁོར་བ་མྱ་ངན་ལས་འདས་ཀྱིས་བསགས་དགེཾ་བཾའི་ཀླུང༌། ། ཇི་སྙེད་སྤྲོ་བ་རྨད་བྱུང་རྣམ་དཀར་དགེཾ་བཾ་འདིར། ། ཐབས་ལ་མ་རྨོངས་བློ་ཡི་བྱེད་པོས་གཅིག་ཏུ་བསྡོམས། ། བྱཾང་ཆུཾབ་མཆོཾག་གི་དག་བྱེད་གཏེར་དུ་གཞོལ་ཕྱིར་བསྔོཾ། ། ཆགས་པ་མེད་པར་རིས་བྲལ་འགྲོ་ ་་་་་གྲགས་མ་གྲགས་གཉིས་ཀ་རྒྱུ་བཟློག་ནས་འབྲས་བུ་རང་གི་ངོ་བོ་སྟོན་པའི་སྲིད་པ་ཅན། ལ་ཕན་བདེ་སྟེར། ། སྡང་སེམས་མིན་པར་སྒྲིབ་གསུམ་ལྷག་མ་མེད་པར་ཟ། །
བཅོལ་བ་མེད་པར་གང་གིས་བསྟེན་ལ་ཅི་འདོད་སྩོལ། ། གསཾར་རྙིངཾ་བསྟཾན་པཾར་ཡི་གེའི་གྲགས་འབར་རྒྱས་གྱུར་ཅིག ། སུ་ རྒྱུའི་རྒྱན།་་་་་ ཞིག་མཉན་བསམ་ཤེས་བྱ་ཀུན་གྱི་གནས་ཚུལ་རིག ། སྔོན་མེད་རྣམ་འབྱེད་བློ་གྲོས་ཟུང་གི་ལང་ཚོ་བསྐྱེད། ། ཉམས་བསྟར་ལུང་དང་རྟོགས་པའི་ཡོན་ཏན་ཅི་ཡང་འཕེལ། ། འཆོསཾ་སྐྱོབཾ་ལེཾགས་པཾར་བཤཾད་འདིཾས་འཇིག་རྟེན་ཁྱབ་གྱུར་ཅིག ། བསྐལ་ ་་་་་དཔེ་རྒྱན་ལས་ངེས་པའི་དཔེ། པ་བཟང་པོའི་དཔཾལ་ལྡཾན་ཐུབ་པའི་ཆོཾས་ཚུལ་སྐྱོངཾ༌། ། གང་ཞིག་ཕྱོགས་བྲལ་སེམས་ཅན་སྨན་འདོགས་རྣམ་པར་ཐར། །
དུས་གསུམ་བདེ་གཤེགས་མཛད་པ་མིན་པ་ཁམས་གསུམ་ན། ། མཚུངས་དཔེས་དབེན་གང་བརྒྱ་ཕྲག་བསྐལ་པར་འཚོ་གཞེས་ཤོག ། ངག་གི་ ་་་་་མི་ལྡན་པའི་གཟུགས་ཅན། དབང་ཕྱུག་མཁྱེན་བརྩེའི་མཛུབ་རྩེ་ཟུང་སྦྱར་བས། ། ལུང་རིགས་འཆད་པའི་མཆུ་འདབ་རབ་ཏུ་སྙུང་བྱས་པའི། ། དཔཾལ་སྟུགཾ་བསྟནཾ་པཾའི་སྣཾང་བྱེདཾ་ཆེན་པོ་གང་དག་མཆིས། ། གསང་གསུམ་ཞོ་འཐུངས་རུས་པའི་རྡོ་རྗེར་གྲུབ་གྱུར་ཅིག ། རྣམ་ ་་་་་རྒྱ་ཆེ་བའི་རྒྱན་ལས་བསམ་པ་རྒྱ་ཆེ། ཀུན་མཆོག་གི་བདེ་སྐུ་འགྱུརཾ་མེཾད་རྟག་གཞེས་ཀྱང༌། ། སྨོན་ལམ་འགག་པ་མིན་པའི་རང་གདངས་སྤྲུལ་པའི་སྐུ། །
ཐེགཾ་མཆོགཾ་བསྟཾན་པའི་བཤད་སྒྲུབ་སྒྲ་དབྱངས་སྲིད་པའི་རྩེར། ། ལུད་པ་དེ་སྲིད་ཡོངས་འཛིཾན་རྡོ་རྗེ་གསུམ་དུ་བརྟན། ། བསྡུས་དང་མ་བསྡུས་འདྲེས་པའི་གཟུགས་ཅན།་་་་་ ནམ་ཞིག་བྱང་ཆུབ་སྙེ་མ་གསེར་དུ་མ་སྨིན་པ། ། དེ་སྲིད་སྐྱེ་བའི་ཛམྦཱུ་བྲྀཀྵ་ལུང་རྟོགས་ཀྱི། ། ཡོན་ཏན་རོ་བདའི་འབྲས་བུ་འཛད་མེད་གཡུར་ཟ་བ། ། ལུས་ཅན་ཡོངས་ཀྱི་ཉེར་འཚོ་བླ་མེད་ཉིད་གྱུར་ཅིག ། པཾདྨཱ་ རིགས་བརྗོད་པ་བར་གྱི་གསལ་བྱེད།་་་་་ ཀ་ར་ལས་བརྒྱུད་གསཾང་བ་སྔགཾས་ཀྱིས་མཚོན། ། དམ་པའི་ཆོས་མཛོད་ཡང་དག་འཛིན་མཆོག་སྤྲུལ་པའི་སྐུ། །
གཙུག་ལག་རབ་འབྱམས་གསེར་མངལ་བུ་མོ་དགྱེས་པའི་གླུར། ། རྟག་པར་འཇོ་ཡིན་བྱམས་བསྟན་མ་ཤར་བར་དུ་བརླིང༌། ། ངེས་པར་འབྱུང་བའི་ཚུལ་ཁྲིམས་ཉེས་མེད་ ་་་་་ཡན་ལག་གཅིག་གཟུགས། གསུང་ཞིམ་འཐུལ། ། ཀློག་དང་སྤོང་བའི་འཁོར་ལོ་ལྷུར་ལེར་འདུཾས་ཚོཾགས་ཀྱི། ། བླ་གོས་སིནྡྷཱུ་ཝཱ་ར་གཞོན་ནུའི་ཚོན་མདངས་དག ། ཕྱོཾགས་ཀྱི་ལུས་ཕྲའི་མཁུར་ཚོས་ཁྱཾབ་པར་སྤུད་གྱུར་ཅིག ། ལེགས་གསུངས་ ་་་་་མཐའ་དག་གཟུགས་ཅན། ཆོས་ཚུལ་སྡེ་ཚན་དཔག་ཡས་ཁུར་གྱིས་མཛེས། ། མི་བདག་ཁྱད་ནོར་བདུན་གྱི་སྡེཾ་ཡི་ཡོན་ཏན་རྫོགས། །
ཐར་པའི་གྲོང་ཁྱེར་ལྷོད་པོར་བགྲོད་པའི་གོམ་སྟབས་བདེ། ། འདོད་དགུའི་དཔལ་འབྱོར་ལུས་སྟོབས་བརྟས་པའི་གཉིས་འཐུང་བདག ། སྔོན་བསགས་དགེཾ་ཚོགས་ གཏམ་རྒྱུད་ལས་དྲངས་པའི་མཐའ་དག་གཟུགས།་་་་་ བདེན་ཚིག་གྲུབ་པའི་དྲང་སྲོང་གིས། ། ཡིད་སྲུབས་བར་ཆད་ལྷ་མིན་སྤུན་གྱི་ངན་གཡོ་བཅིལ། ། བློཾ་གྲོཾས་གསུས་པ་རྣམ་པར་ཡངས་བར་ཆོས་སྲིད་ཀྱི། ། དགེ་ལེགས་ཆུ་ཀླུང་རྒྱཾ་མཚོཾ་འཁྱིལ་བ་རྒྱལ་གྱུར་ཅིག ། བསྡུས་པའི་གཟུགས་ཅན།་་་་་ མི་དམན་བསོཾད་ནམཾས་ཆ་ཤས་ཀུན་ནས་ཡོངས་གང་བའི། ། རྒྱལ་ཕྲན་གཉིས་སྐྱེས་བྱེ་བས་ཐལ་སྦྱར་སྤྱི་བོས་བཏུད། །
ཆོས་ལྡན་མི་བདག་རྒྱུ་སྐར་མགོཾན་པོཾ་གང་ཡིན་དེ། ། མི་ཤིགས་ནོར་བུའི་ཁྲི་ལ་རྟག་པར་འཚོ་གྱུར་ཅིག ། ཆོཾས་ ་་་་་གཅིག་ལ་གཅིག་ལྟོས་ཀྱི་རབ་སྤེལ། སྲིད་དཔལ་འབྱོར་རི་གླིང་ཆུ་གཏེར་མ་ལུས་པ། ། དབང་སྒྱུར་མཁྱེན་དཔྱོད་གསེར་གྱི་ཙཀྲ་སྔོན་འགྲོ་བས། ། འཛམ་གླིང་སྐྱེ་བོ་ཡོངས་སུ་སྐྱོངཾ་བའི་དཔལ་མགོཾན་དུ། ། སྐུ་ཚེ་ཕྲིན་ལས་ང་ལས་ནུ་འདྲ་ཉིད་གྱུར་ཅིག ། ནོར་ ་་་་་གཟུགས་ཅན་གྱི་གཟུགས་ཅན། འཛིན་བུ་མོའི་མཚར་སྡུག་འདབ་སྟོང་དཀྱིལ་འཁོར་ལ། ། མཁའ་མཉམ་ཡིད་ཅན་བུས་པའི་རྐང་པ་དྲུག་ལྡན་རྣམས། །
དགེ་སྤྱོད་འདོད་པའི་ཡོན་ཏན་སྦྲང་རྩིས་ཆེར་མྱོས་པའི། ། བདེ་སྐྱིད་རྩེ་འཇོར་རོལ་པའི་འཕུར་ལྡིང་བསྒྱུར་བར་ཤོག ། ཡིད་འོང་སྤྲིན་སྔོན་དག་བྱེད་ཟེགས་མ་ ཏིང་ངེ་འཛིན་གྱི་རྒྱན།་་་་་ དུས་སུ་འཐོར། ། གསེར་ལྡན་དགའ་བའི་འགྱུར་བ་སྔོ་བསངས་ལང་ཚོ་ངོམ། ། དབྱར་སྐྱེས་རྩི་ཤིང་ལོ་ཏོག་འབྲས་བུ་དར་བབ་ཀྱི། ། ཡ་མཚན་ལྟད་མོ་ཕན་ཚུན་ཅི་ཡང་སྟོན་པར་ཤོག ། ཚུལ་ ་་་་་དང་པོ་གསུམ་པར་ཡོད་པ་ཆད་པའི་ཟུང་ལྡན། འདིར་དོ་དམ་འདྲི་ཞུས་ལས་ཀྱི་འབྲེལ་ཐོགས་རྣམས། ། བྱང་ཆུབ་བར་གྱི་སྐྱེ་བར་བཅོ་བརྒྱད་ཆོས་ལྡན་རྟེན། །
ཚུལ་ཆེན་ཐོས་བསམ་བསྒོམས་པ་ལས་བྱུང་ཤེས་རབ་ཀྱིས། ། སྟོབས་བཅུ་མངའ་བའི་ཆོས་ལ་བྱ་བ་བྱེད་པར་ཤོག ། སྙོམ་ལས་པ་ཡང་ཚེ་ ་་་་་རིགས་བརྗོད་པ་ཐོག་མའི་གསལ་བྱེད། རབས་ཕྲེང་བར་ལུས་མེད་ཐུལ། ། མཆོག་གི་བསྟན་ལ་བླ་མ་ལྷ་ཡིས་རྗེས་བཟུང་ནས། ། གཙུག་ལག་རབ་འབྱམས་ཡང་དག་རིག་པའི་འོད་སྟོང་གིས། ། ས་གསུམ་ཆོས་ཀྱི་སྣང་ཆེན་འགྱེད་པ་ཉིད་གྱུར་ཅིག ། དེ་ གཟུགས་ཅན་ལས་ལྡན་པའི་གཟུགས་ཅན།་་་་་ སྐད་མཆིད་པ་ལྷག་བསམ་རྣམ་པར་གནག་པ་མིན་པའི་ཞིང་ས་ཤིན་ཏུ་གཤིན་པ་ལ། ། གནས་སྐབས་མཐར་ཐུག་ཕུན་ཚོགས་སྟོན་དུས་གཡུར་དུ་ཟ་རུང་མངོན་འདོད་འབྲས་བུར་སྨོན་པའི་ལམ། །
ས་བོན་རྨ་མེད་ཅི་རིགས་བཏབ་པ་དཀོན་མཆོག་ཐུགས་རྗེ་ཡོལ་བ་མིན་པའི་དྲོད་གཤེར་གྱི། ། རྣམ་པ་ཐམས་ཅད་ཕུན་ཚོགས་སྙེ་མས་སྟོངས་པ་མིན་པར་སྐལ་བ་སྦོམ་པོས་སྲུངས་ཤིག་གུ། ། ཞེས་གསར་རྙིང་རིས་བྲལ་གྱི་བསྟན་པ་དྲི་བྲལ་དུ་སྐྱོང་ཞིང་འཆད་པ་ལ་བསྙེངས་པ་དང་བྲལ་བའི་མཁས་གྲུབ་དབང་པོ་རྫོགས་ཆེན་སྤྲུལ་པའི་སྐུ་རིན་པོ་ཆེ་འགྱུར་མེད་ཐེག་མཆོག་བསྟན་འཛིན་པ་དང༌། དཔལ་སྟོབས་ཀྱི་དབང་ཕྱུག་སྡེ་དགེ་ས་སྐྱོང་བླ་མ་ཆེན་པོ་བློ་གྲོས་རྒྱ་མཚོ་པ་མཆོད་ཡོན་ནས། སྨྲ་བའི་དབང་ཕྱུག་ཆེན་པོ་ཀློང་ཆེན་རབ་འབྱམས་པའམ། མཚན་དངོས་ཚུལ་ཁྲིམས་བློ་གྲོས་ཞེས་གྲགས་པའི་གསུང་རབ་ལས། ཁོལ་བུར་ཕྱུང་བའི་བསྟན་བཅོས་མཛོད་བདུན་རྩ་འགྲེལ་བསྡུས་དོན་དུ་བཅས་པ། ངལ་གསོ་སྐོར་གསུམ་རྩ་འགྲེལ་བསྡུས་དོན་དུ་བཅས་པ། གསང་བའི་སྙིང་པོའི་རྒྱུད་ཀྱི་རྣམ་འགྲེལ་བཅས་རྣམས་རྙིང་བསྟན་ཡོངས་ཀྱི་བསྟན་བཅོས་ཀྱི་མིག་ལྟ་བུར་དགོངས་ནས་ཆོས་སྦྱིན་འཛད་པ་མེད་པའི་རྒྱུན་གྱི་ཕྱི་མོ་བསྐྲུན་པར་མཛད་པའི་པར་བྱང་དང་ཡོངས་སུ་བསྔོ་བ་སྨོན་ལམ་གྱི་ཚིགས་སུ་བཅད་པ་བསྟན་སྲིད་ལང་ཚོ་བདོ་བའི་ཟིལ་དངར་ཞེས་བྱ་བ་འདི་ནི། སྤྲུལ་པའི་སྐུ་རིན་པོ་ཆེ་དེ་ཉིད་ཀྱི་བཀའ་སྩལ་གནྡྷརྦའི་གླིང་བུའི་སྤུན་ཟླ་དག་གིས་ཕེབས་པར་བརྟེན།
གངས་ཅན་ལྗོངས་པའི་གསུང་རབ་ཀྱི་བརྡ་གསར་རྙིང་དག་ལ་བློ་གྲོས་ཀྱི་སྣང་བ་ཅུང་ཟད་ཐོབ་པའི་དག་བྱེད་པ་བནྡེ་ཚུལ་ཁྲིམས་རིན་ཆེན་ནམ། འབྱུང་དུ་རུང་བའི་ཡོན་ཏན་ལ་སྨོན་པའི་བཏགས་མེད་དུ། ངག་གི་དབང་པོ་འཇིགས་བྲལ་ཕྱོགས་ལས་རྣམ་པར་རྒྱལ་བའི་ལྷ་དབྱངས་ཅན་སྙེམས་པའི་ལང་ཚོའི་སྡེར་བོད་པས། རབ་བྱུང་འདོད་པའི་ན་ཚོད་ལྡན་ཞེས་པའི་གནམ་ལོའི་ཞག་གི་ཕུང་པོ་རྒྱུ་སྐར་ཁྲུམས་སྟོད་ཀྱིས་ཉ་བའི་དཀར་ཕྱོགས་ཀྱི་བཟང་པོ་གཉིས་པ། ལེགས་བྲིས་ཀྱི་བདེན་ཚིག་གྲུབ་པའི་དྲང་སྲོང་ཆེན་པོ་རྀ་ཥིས། དག་བྱེད་ཉལ་འགྲོ་མའི་རྒྱུན་ཐམས་ཅད་ཡན་ལག་བརྒྱད་ལྡན་གྱི་བདུད་རྩིར་བསྒྱུར་བའི་དུས་སྟོན་བཟང་པོ་ལ་ལུས་ཅན་མཐའ་དག་མགྲོན་གཉེར་བའི་དུས་ཚེས་དགེ་བར་འབྲི་ཀླུང་གསེར་ལྡན་མའི་རྒྱུན་ཆེན་པོ་དལ་གྱིས་འབབ་པའི་འགྲམ་ངོགས། ལྡན་ཡུལ་ཆོས་སྡེར་གྲགས་པའི་གཙུག་ལག་ཁང་གཞན་འཕྲུལ་མངོན་པར་དགའ་བ་ཞེས་བྱ་བ་དང་ཉེ་བར་འབྲེལ་པའི་དབང་པོའི་ཕྱོགས་ཀྱི་བ་གམ་གསུམ་པའི་ཕོ་བྲང་དུ་སྦྱར་བ་དགེ་ལེགས་རྣམ་པར་འཕེལ་བར་གྱུར་ཅིག། །། སརྦ་མངྒ་ལཾ།། །། སྭསྟི་བི་ཛ་ཡནྟུ། ། དཔག་ཡས་བསྐལ་པའི་སྔོན་ནས་བྱང་ཆུབ་ཀྱི། །
སྙིང་པོ་བླ་ན་མེད་པ་མངོན་བགྱིས་ཀྱང༌། ། མོན་ལམ་རྗེས་དྲན་མཛད་པ་བསམ་ཡས་ཀྱིས། ། འགྲོ་བ་འདུལ་མཆོག་ཉི་མའི་གཉེན་ལ་འདུད། ། གང་དེས་འགྲོ་ཁམས་དབང་པོར་འཚམ་པའི་ཆོས། ། དམན་མཆོག་ཐེག་པའི་བདུད་རྩི་བསམ་མི་ཁྱབ། ། སྩལ་བའི་སྙིང་པོ་ངེས་དོན་སྟོན་པའི་མདོ། ། ཟུང་གིས་ལྷག་པའི་བཅུ་ཕྲག་གཉིས་དག་ནི། ། ཡི་གེའི་རྣམ་པར་འཁྲུངས་སམ་གླེགས་བམ་བྱིན། ། བཀླགས་སམ་ཐོས་སོགས་བརྩོན་པའི་བསོད་ནམས་ཚད། ། ལེགས་བྲིས་ལམ་གྱིས་གཞལ་ཡང་མཚོན་མིན་པས། །
བློ་གྲོས་དད་གསུམ་ལམ་དུ་ཉེར་དྲངས་པ། ། སྐྱེས་སྦྱངས་སྟོབས་ཀྱི་བྱེད་པོས་ཤེས་རབ་མིག ། རྒྱ་ཆེན་ཆོས་ཀྱི་ཡུལ་ལ་དཀྱུས་བསྲིངས་པའི། ། རིགཾ་པ་འཛིཾན་པའི་དབང་ཕྱུག་ཚེཾ་ཡི་དབཾང༌། ། ནོཾར་བུཾའི་དཔལ་གྱི་ཡི་གེའི་གླིང་བུ་སྙན། ། གང་དེས་ངེས་དོན་བསྟན་པ་རིང་འཚོ་ཞིང༌། ། འགྲོ་ཚོགས་ངེས་ལེགས་ལམ་དུ་གཟུད་ཕྱིར་དང༌། ། བྱང་ཆུབ་སྤྱོད་པ་རྨད་བྱུང་ཆུ་ཡི་གཏེར། ། བླ་ནས་བླ་མར་འཕེལ་བའི་ལེགས་བྱས་སུ། ། ཡི་གེའི་གཟུགས་སུ་བསྟར་བའི་རྒྱུ་རྐྱེན་དག །
ཕུན་ཚོགས་ལེགས་པར་སྦྱར་ཏེ་དེ་ཡི་རྒྱུན། ། ཆོས་སྦྱིན་འཛད་མེད་འདོད་པ་འཇོ་བྱེད་པ། ། ངོ་མཚར་པར་གྱི་མ་མོ་བསྐྲུན་ཆེད་དུ། ། གཙུག་ལག་རབ་འབྱམས་འཆད་ལ་མཁས་པའི་མཐུ། ། འཇམ་དཔལ་གཞོན་ནུས་ལེགས་བྱིན་ངག་གི་དབང༌། ། གྲུབ་པ་སི་ཏུ་ཆོས་ཀྱི་འབྱུང་གནས་ཞེས། ། མི་བདག་རིགས་ཀྱི་ཅོད་པཎ་དེ་ལས་བརྒྱུད། ། མ་ཧཱ་བྷོ་ཊའི་ནོར་འཛིན་ཐིག་ལེ་རུ། ། སྡེ་བཞིའི་དཔལ་ལྡན་དགེ་བའི་རྒྱལ་ཐབས་ཆེ། ། ལས་ཤུགས་བཙན་པོའི་དཔུང་པས་སྐྱོང་བ་པོ། །
བླ་ཆེན་ཀུན་དགའ་ཕྲིན་ལས་རྒྱ་མཚོའི་སྡེར། ། མཚོ་བྱུང་དགེས་པའི་གཏམ་གྱི་མཛུབ་རྩེ་ཡིས། ། རིག་སྔགས་འཆང་བ་རྡོ་རྗེའི་སློབ་དཔོན་དེའི། ། བཞེད་དོན་སྙིང་པོ་པར་དུ་འགོད་པའི་བཀའ། ། འཕྲིན་ཡིག་སྙན་པའི་རྒྱུད་མངས་ཅི་ཡང་བརྡུངས། ། དེ་དོན་དེ་ལྟར་ཞལ་འཆེས་མི་བདག་གིས། ། ལེགས་བྱས་ལེགས་པའི་དཔལ་འབྱུང་ཕྱི་མོ་འདི། ། ཆོས་ལྡན་ཆོས་ཀྱི་འདུན་ས་ལྷུན་གྲུབ་སྟེང༌། ། རྒྱལ་ཁབ་རྒྱལ་བའི་མྱུ་གུའི་གནས་སུ་བསྐྲུན། ། ལེགས་བྱས་སྐྱ་རེངས་གཞོན་ནུས་མདུན་བསུ་བའི། །
རྒྱལ་བསྟན་ཉི་མ་འོད་བརྒྱ་འབར་བ་དང༌། ། བསྟན་འཛིན་པདྨ་བཞད་པའི་ནགས་ཁྲོད་ནས། ། བཤད་སྒྲུབ་བུང་བའི་དབྱངས་སྙན་ལེན་པར་ཤོག ། རྒྱལ་བསྟན་དགུང་དུ་འདེགས་བརྩོན་མི་བདག་གི ། སྐུ་ཚེ་བསོད་ནམས་སྟོབས་འབྱོར་མ་ལུས་པ། ། འཆི་མེད་ཡུལ་གྱི་བདག་པོའི་ཕུན་ཚོགས་རྣམས། ། འདི་ན་ཡོངས་སུ་འཕོས་བཞིན་དར་གྱུར་ཅིག ། དཀོན་མཆོག་ཐུགས་རྗེ་ཡངས་པའི་གདུགས་དཀར་པོ། ། སྲིད་པའི་གདུང་སྐྱོབ་གཡོ་བའི་གྲིབ་བསིལ་དུ། ། ཆབ་འབངས་ཀྱིས་མཚོན་འཛམ་གླིང་སྐྱེ་འགྲོ་རྣམས། །
བདེ་འབྱོར་དགེ་བའི་ཟིལ་མངར་འཐུང་བར་ཤོག ། དེ་ལྟར་ངེས་དོན་སྙིང་པོ་སྟོན་པའི་མདོ་སྡེའི་ཆོས་ཀྱི་རྣམ་གྲངས་ཉི་ཤུ་རྩ་གཉིས། ཀཱ་ལིའི་གྲངས་དང་མཉམ་ཆེད་ཆོས་ཚན་བརྒྱད་ཀྱི་ཁ་འགེངས་དང་བཅས་པ་འདི་དག གཞན་ལ་སྨན་པའི་ཐུགས་ཅན་ཀ་ཐོག་རིག་འཛིན་ཆེན་པོ་ནས་ཡི་གེར་འདྲིར་བཅུག་སྟེ། སླར་དམ་པ་དེ་ཉིད་དང་སི་ཏུ་རིན་པོ་ཆེ་ཆོས་ཀྱི་འབྱུང་གནས་པ་ལྷན་ཅིག་པས། མདོ་ཁམས་ཕྱོགས་ཀྱི་བསྟན་པའི་སྦྱིན་བདག་ཆེན་པོ་སྡེ་དགེ་ས་སྐྱོང་བླ་མ་ཀུན་དགའ་ཕྲིན་ལས་རྒྱ་མཚོའི་སྡེ་ཞེས་གྲགས་པའི་སྐུ་མདུན་དུ། འདི་དག་པར་དུ་འགོད་པའི་གསུང་བསྐུལ་གྱི་བཀའ་ནན་དངོས་རྫས་ཀྱི་རྟེན་དང་བཅས་ཏེ་ཕུལ་བར་བརྟེན། རབ་མྱོས་ཀྱི་ལོར་ཆོས་སྦྱིན་པར་དུ་བསྒྲུབས་པའི་ཚེ། པར་བྱང་ཉུང་ངུ་འདི་ནི་ཞུ་དག་པ་བནྡེ་ཚུལ་ཁྲིམས་རིན་ཆེན་གྱིས། ལྷུན་གྲུབ་སྟེང་གི་རྒྱལ་ཁབ་ཏུ་གླེང་བ་སརྦ་མངྒ་ལཾ།། །།
༄༅། །ན་མོ་གུ་ར་ཝེ། བདག་ཏུ་འཛིན་པས་དབེན་པའི་ཆོས་ཀྱི་སྤྱན། ། ཡངས་པའི་ཕ་རོལ་ཕྱིན་མཆོག་མཁའ་འགྲོ་མས། ། མངོན་པར་སྤྲུལ་པའི་གཞལ་མེད་ཁང་པ་ན། ། དབང་བསྐུར་ས་དྲུག་མནན་པ་བི་རཱུ་པ། ། མགོན་པོ་དེ་ཡིས་སྐལ་བར་ལྡན་པའི་ངོར། ། ལེགས་པར་གདམས་པའི་གསུང་ངག་རིན་ཆེན་ཞེས། ། དུས་གསུམ་རྒྱལ་བ་ཀུན་ཀྱང་ལམ་འདི་ལ། ། མ་བརྟེན་གང་དུ་ཕྱིན་པར་མེད་པའི་ཆོས། ། ཚུལ་འདི་གངས་རིའི་ལྗོངས་སུ་དར་བའི་ལས། །
བགྱིད་པའི་གཡར་དམ་བཅས་ཏེ་པད་དཀར་འཆང༌། ། མི་ཡི་སྲིད་པར་འཕོས་ལ་ས་སྐྱ་པར། ། གྲགས་པའི་རྔ་ཆེན་ཕྱོགས་ཀྱི་མཁས་པས་བརྡུངས། ། དེ་ཉིད་སྲས་དང་བཅས་པའི་ཕྲིན་ལས་རྒྱུན། ། ཡོངས་སུ་བཟུང་ནས་འཆད་རྩོད་རྩོམ་པའི་ལས། ། དྲི་མེད་སྨྲ་བ་དེ་ནི་ཁྱོད་ཉིད་ཅེས། ། ཐུབ་པའི་ལུང་གིས་བསྔགས་པ་ཀུན་དགའ་བཟང༌། ། དེས་ནི་སྔོན་ཆད་རྒྱལ་བ་མང་པོས་ཀྱང༌། ། བསྒྲལ་བར་མ་བཟོད་འགྲོ་བ་ཇི་སྙེད་ཅིག ། དམ་པའི་ཆོས་འདིའི་སྣོད་དུ་བཀུག་ནས་ནི། །
སྨིན་གྲོལ་ཐབས་ཀྱི་དགའ་སྟོན་ཅི་ཡང་སྩལ། ། དེ་རྗེས་དམ་པའི་ཆོས་ཀུན་སྙན་ངག་གི ། གླུ་རུ་ལེན་ལ་སྨྲ་བའི་རྒྱལ་པོ་ཞིག ། ས་སྟེངས་ན་ནི་དཀོཾན་པའི་མཆོཾག་གྱུར་པ། ། ཡོན་ཏན་ཐམས་ཅད་ལྷུནཾ་གྱིས་གྲུཾབ་པ་བྱུང༌། ། དེས་ནི་ཁྲིད་གཞུང་རྒྱས་པ་གཞུང་བཞིན་དུ། ། བཀྲི་བའི་སྔོན་འགྲོ་སྣང་བ་རྣམ་གསུམ་དང༌། ། དངོས་གཞི་རྒྱུད་གསུམ་གཉིས་ཀ་གོ་བདེ་རུ། ། མཛེས་པར་བྱེད་པའི་རྒྱན་གྱིས་བཀླུབས་པར་བྱས། ། ཚུལ་འདི་ཉམས་སུ་བཞེས་དང་གཞན་དག་ལ། །
སྦྱིན་པར་བྱ་བའི་ཆོས་སུ་འཆང་བ་པོ། ། རྡོ་རྗེ་འཆང་དངོས་དཔལ་ལྡན་ཆོས་སྐྱོང་གིས། ། པར་དུ་སྒྲུབས་པའི་གྲོགས་སུ་རྣམ་པར་བསྐུལ། ། དེ་ཚེ་སྡེཾ་བཞི་རྒྱས་པའི་རྒྱལ་སྲིད་གང༌། ། དགེཾ་བའི་ལས་ཀྱིས་སྐྱོང་བའི་བླ་མ་ཆེ། ། ཀུནཾ་དགཾའ་ཕྲིཾན་ལཾས་རྒྱཾ་མཚོཾའི་སྡེ་ཞེས་པས། ། བཀའ་དོན་བསྒྲུབ་པར་ཞལ་གྱིས་འཆེས་བཞིན་དུ། ། གཙུག་ལག་ལུགས་བརྒྱའི་མདུན་ས་ལྷུན་གྲུབ་སྟེང༌། ། རྒྱལ་ཁབ་མཐུན་པ་མིན་པའི་ཕྱོགས་ཀུན་ལས། ། རྣམ་པར་རྒྱལ་བའི་དབང་ཕྱོགས་བ་གམ་དུ། །
མི་ཟད་ཆོས་ཀྱི་སྦྱིན་པའི་སྒོ་ཆེན་ཕྱེ། ། དགེ་བས་ཆོས་ཀྱི་རྒྱལ་པོ་ས་སྐྱ་པའི། ། ལུགས་བཟང་འགྲོ་བ་ཀུན་གྱི་ཉོན་མོངས་རིམས། ། འཇོམས་བྱེད་སྨན་གྱི་རྒྱལ་པོ་འདྲ་བ་འདི། ། འཇིག་རྟེན་ཁམས་སུ་རྟག་པར་གནས་གྱུར་ཅིག ། དེ་ཡི་ཕྲིན་ལས་གསེར་གྱི་འཁོར་ལོ་ཡིས། ། ས་སྟེངས་འགྲོ་བ་མངའ་མཛད་ཨེ་ཝཾ་པའི། ། ལུང་རྟོགས་བསྟན་པ་དྲི་མ་མེད་པ་གང༌། ། འཇིག་རྟེན་ཁམས་སུ་གསལ་བར་སྣང་གྱུར་ཅིག ། དཔཾལ་ལྡནཾ་སྟོབས་བཅུ་མངའ་བའི་དབང་ཕྱུག་གི །
ལུང་དང་རྟོགས་པའི་ཆོཾས་ཚུལ་དྲི་མ་མེད། ། རྣམ་གསུམ་མཁས་པའི་བྱ་བས་སྐྱོངཾ་བ་པོ། ། འཛམ་གླིང་བསྟན་པའི་རྒྱན་དུ་བརྟན་གྱུར་ཅིག ། ཐུབ་པའི་ལུགས་བཟང་རྣམ་པར་རྒྱལ་བའི་གྲོང༌། ། མི་ནུབ་བརྟན་པར་འདེགས་པའི་ཕྲིན་ལས་ཅན། ། སྡོམ་བརྩོན་སྐྱེ་དགུའི་བདག་པོའི་ས་འཛིན་འདི། ། ཆབ་སྲིད་རྒྱ་མཚོའི་དཔལ་དུ་བརྟན་གྱུར་ཅིག ། བདག་ཀྱང་དེང་ནས་བྱང་ཆུབ་མཆོག་གི་བར། ། སྡེ་སྣོད་གསུམ་དང་གསང་རྒྱུད་མ་ལུས་པའི། ། བསྟན་པ་རིན་ཆེན་སྒྲོན་མེ་ལེགས་བཟུང་ནས། །
ཁམས་གསུམ་ཆོས་ཀྱི་སྣང་བས་འགེངས་པར་ཤོག ། ཅེས་གསུང་ངག་རིན་པོ་ཆེའི་ཆོས་སྦྱིན་པར་གྱི་འཕྲུལ་སྒོ་ཕྱེ་བའི་པར་བྱང་ཉུང་ངུ་འདི་ཡང་ཆོས་འདི་ལ་མོས་པའི་བནྡེ་ཚུལ་ཁྲིམས་རིན་ཆེན་གྱིས་ལྷུན་གྲུབ་སྟེང་གི་ཆོས་གྲྭར་བྲིས་པ་སརྦ་མངྒ་ལཾ་བྷ་ཝ་ཏུ། ཡེ་དྷརྨཱ་ཧེ་ཏུ་པྲ་བྷ་ཝཱ་ཧེ་ཏུནྟེ་ཥཱནྟ་ཐཱ་ག་ཏོ་ཧྱ་ཝ་དཏྲ། ཏེ་ཥཱཉྩ་ཡོ་ནི་རོ་དྷ་ཨེ་ཝཾ་བཱ་དཱི་མ་ཧཱ་ཤྲ་མ་ཎཿ།། །། ༄༅། །ན་མོ་གུ་རུ་བྷྱཿ འཇམཾ་མགོཾན་མཁྱེན་པའི་ཆུ་གཏེར་ལས། ། གང་འདུལ་སྤྲུལ་པའི་བཀྲཾ་ཤིཾས་དུང༌། ། ཟབ་རྒྱས་ཆོས་ཀྱི་སྒྲ་དབྱངས་རྒྱུན། ། འགག་མེད་ལྷུཾན་གྲུཾབ་ཞབས་ཀྱིས་སྐྱོངས། ། ཆོས་དབྱིངས་སྤྲོས་པའི་སྒྲིབ་བྲལ་ངང་ལས་སྨོན་ལམ་རྗེས་དགོངས་དྲི་བཞོན་གྱིས། །
མངོན་པར་བསྐུལ་བའི་ཐུགས་རྗེའི་སྤྲུལ་གཟུགས་མཚན་དཔེའི་རྒྱན་གྱི་རི་བོང་འཛིན། ། བསམ་ཡས་ཕྲིན་ལས་བསིལ་ཟེར་ཐིགས་པས་ངན་སོང་དུཿཁའི་ཚ་གདུང་ཕྲོགས། ། ཕན་དང་བདེ་བའི་ཀུ་མུད་དགོད་མཛད་རྒྱལ་བ་རྣམ་སྣང་བསིལ་སྦྱིན་མཁན། ། སྟོན་པ་ཐུགས་རྗེའི་བདག་ཉིད་འགྲོ་བ་ལ། ། རྗེས་སུ་ཆགས་ཚོན་དམར་པོས་མཆུ་ཡི་སྒྲོས། ། ལན་བརྒྱར་བྱུགས་འདྲའི་ཁོང་ནས་ཚངས་པའི་དབྱངས། ། སྙན་པོས་གདམས་པའི་ཡང་སྙིང་རྡོ་རྗེའི་ཐེག ། ཐབས་ཤེས་དབྱེར་མེད་ཉམས་ལེན་ཡོ་ག་ཡི། ། ནང་ཚན་ཆ་མཐུན་རྒྱུད་ལས་ངན་སོང་སྒྲིབ། ། སྦྱོང་ལ་ཀུན་རིག་རྩ་བའི་དཀྱིལ་འཁོར་གང༌། །
བསྔགས་བརྗོད་རོལ་མོས་འཇིག་རྟེན་དོག་པོར་བྱས། ། ཤེས་རློམ་ཚངས་པའི་བཀའ་ཉན་མ་བྱས་ཤིང༌། ། སྒྲོས་ངན་ཁྱབ་འཇུག་རྐང་པའི་དྲི་མ་མེད། ། རྟོག་གེ་དྲང་སྲོང་ཁ་ཡི་ངན་སྐྱུགས་དང༌། ། འགྲོགས་པའི་སྐྱོན་མེད་ཆོ་ག་གངྒཱའི་ཀླུང༌། ། སྟོན་དང་པཎ་གྲུབ་ལོ་ཙཱའི་ཕྲེང་རིམ་གྱི། ། ཐུགས་ཀྱི་ལམ་ལུང་ནས་བརྒྱུད་ས་སྐྱ་པའི། ། འཇམ་མགོན་མཁྱེན་པའི་གསེར་ལྡན་ཡངས་པའི་ཕང༌། ། ཐར་པའི་འདྲ་འབག་ལམ་བྱེད་རྒྱ་མཚོར་བསྐྱིལ། ། གང་གསུང་རྡོ་རྗེའི་ཚིག་གི་ཆབ་རོམ་རྒྱས། །
བཅིངས་པ་བཞུ་ཁམས་གཞན་ཕན་མཐའ་ཡས་ཀྱི། ། ལག་ལེན་རྒྱུན་གཙང་བསྒྱུར་ལ་མི་འཇིགས་པའི། ། མཁྱེན་ཡངས་ཉིན་མོའི་མགོན་དེ་གང་ཞེ་ན། ། ཡོངས་རྫོགས་བསྟན་པའི་དོན་ཕྱིར་དུས་གསུམ་གྱི། ། བདེ་གཤེགས་ཀུཾན་གྱི་མཁྱེན་བརྩེ་སྤོབས་པ་གཟུངས། ། གཅིག་ཏུ་ལེགས་བསྡོམས་མཁས་རྣམས་དགའཾ་བའི་བཤེས། ། བཟཾང་པོཾར་སྤྲུལ་པའི་སྐྱེས་ཆེན་ཉིད་ལས་སུ། ། གྲངས་མེད་སྐྱེ་བར་བསགས་པའི་ལས་ཉོན་སྟོབས། ། སྐད་ཅིག་གཅིག་གིས་ཉམས་བྱེད་ཆོ་གའི་འཕྲུལ། ། བྱེད་པོ་གང་གི་སྐུ་དྲིན་ཕྲག་པ་ན། །
ཐེགས་དཀའི་དོགས་པས་ས་འདི་རྣམ་དྲུག་འདར། ། དེས་གསུངས་དཀྱིལ་འཁོར་ཡོངས་རྫོགས་བསྙེན་པ་དང༌། ། ཆོ་ག་ཆ་གསུམ་གཏོར་མ་ཕྱག་ཆེན་བཅས། ། གཞན་ཡང་སྦྱིན་སྲེག་དབང་གི་མཚམས་སྦྱོར་དང༌། ། ཕན་ཡོན་རོ་སྲེག་ཉེར་མཁོ་རབ་གནས་གཉིས། ། དེ་དག་ཕྱི་མོ་རེ་ལས་དུ་མའི་གཟུགས། ། བསྐལ་མང་འབྱུང་བའི་མིག་འཕྲུལ་འདི་མཐོང་ཚེ། ། མ་དག་རྒྱུན་འབྱམས་སྐྱེངས་པའི་གདོང་དམན་ལ། ། མིང་ཚིག་ཡི་གེའི་ཚོགས་ཁྲེལ་དགོད་དམ་སྙམ། ། གང་འདི་སྤྲུལ་པའི་སངས་རྒྱས་ཤཱཀྱའི་ཏོག །
ཞིང་འདིར་གཟིགས་པ་རྣམ་ལྔས་སྒྱུ་འཕྲུལ་མའི། ། སྲས་ཀྱི་ཚུལ་བཟུང་ས་འབྲུག་ལོར་བལྟམས་ནས། ། སུམ་སྟོང་དགུ་བརྒྱ་ཞེ་དགུ་བརྒལ་བའི་དུས། ། དམར་སེར་ལོ་ཡི་ཀ་ཤཱི་མཛེས་དགའ་མས། ། སུམ་ལྡན་འབྱུང་བའི་རྒྱན་གོས་གསར་པའི་ཆས། ། བསྒྱུར་ཏེ་དཔྱིད་ཀྱི་བཤུལ་རིང་ཞུགས་ནས་བརྩམས། ། དབྱར་དང་སྟོན་གྱི་དུས་སྟོན་སྤྱོད་པའི་རིང༌། ། ཕུན་ཚོགས་སྡེཾ་བཞིའི་འབྱོར་ཚོགས་ཕན་ཚུན་དག ། འགྲན་ཟླར་བྱེད་ལ་ཡུལ་གྱི་དགེཾ་བཅུ་ཡང༌། ། བལྟ་ཕྱིར་ལྷགས་པའི་རྒྱལ་ཁབ་བཀོད་ལེགས་གཏམ། །
ཕྱོགས་ཀྱི་འཁྱམས་པོས་བརྐུས་ཏེ་རིང་དུ་བྲོས། ། དེ་ན་ཆོས་ཀྱིས་མཐོ་བའི་ས་སྤྱོད་ནི། ། བསགས་ལ་མངོན་ཞེན་སྐུད་པས་མ་བཙེམས་ཤིང༌། ། བསྒྲུབ་དཀའི་ལས་ཀྱི་རང་ཞལ་བསྟན་པས་ཀྱང༌། ། གཏོང་ཕོད་དགེ་བའི་བརྟན་པ་དབྲོག་ནུས་མིན། ། ཆོས་སྦྱིན་སྤེལ་ལ་སྤྲོ་བས་དྲངས་པའི་ཐུགས། ། གཞན་དག་ཕན་པའི་ཆེད་ཡིན་རང་དོན་མིན། ། ཆེན་པོའི་གཏོང་ཕོད་བསྟན་པའི་ཕྱིར་ཡིན་གྱི། ། སྲིད་པའི་ཁེ་གྲགས་འདོད་ནས་མིན་པས་འཚེང༌། ། ཡང་སྲིད་མང་པོར་དགེ་ལ་གོམས་པ་རྣམས། །
ལེགས་པའི་ལམ་ལ་ཕྱིར་ཞིང་སྤྲོ་བ་འཕེལ། ། སྔོན་བསགས་ལས་ཀྱི་རྒྱུ་མཐུན་འབྲས་བུའི་མཐའ། ། བཙན་པ་ཐམས་ཅད་མཁྱེན་པའི་བདེན་གཏམ་གཤིས། ། གྲོགས་དག་གདུང་བ་ཕྲོགས་ནས་གང་འདོད་ཀྱི། ། འབྲས་བུ་རིས་མེད་འགྲོ་ལ་སྦྱིན་ངེས་པའི། ། ཆོ་གའི་དཔག་བསམ་རྐང་འཐུང་ཐོབ་ནས་དིང༌། ། ཐོབ་ཤོར་ཡོངས་འདུ་ཕལ་ལ་རེ་བ་ཐོང༌། ། ཚུལ་འདིར་འབད་པའི་དགེ་དང་དུས་གསུམ་གྱི། ། ལེགས་བྱས་བློ་ཡིས་གཅིག་ཏུ་བསྡོམས་པའི་མཐུས། ། མངོན་པར་མཐོ་དང་ངེས་ལེགས་དཔལ་འབྱུང་གཞི། །
རྒྱལ་བའི་ལུགས་མཆོག་ཡུན་དུ་རྒྱས་བྱེད་ཤོག ། རྣམ་འདྲེན་རང་གིས་ལེགས་པར་བཞག་པའི་སྲོལ། ། རྣམ་དག་སྨྲ་མཁས་དེ་ནི་ཁྱོད་གཅིག་ཅེས། ། རྣམ་མང་ལུང་གིས་བསྟན་གྱུར་ཨེ་ཝཾ་པའི། ། རྣམ་པ་ཐམས་ཅད་མཁྱེན་ལམ་དར་གྱུར་ཅིག ། ཡོངས་རྫོགས་བསྟན་པའི་ཁང་པར་ལྷ་མི་སྤྱིའི། ། བསོད་ནམས་རྐང་མགྱོགས་གྲུབ་པས་ཁུགས་པའི་མགྲོན། ། བསྟེན་ན་བཀྲཾ་ཤིཾས་དོན་གཉིས་ལྷུཾན་གྲུཾབ་ལམ། ། འཕྱུགས་མེད་སྟོན་པའི་ཞབས་པད་བརྟན་པར་ཤོག ། དཔལ་གྱི་སྡེཾ་བཞིན་དགེཾ་བའི་སྙིང་སྟོབས་ཀྱིས། །
རྒྱལ་བསྟནཾ་བླ་ན་འདེགས་བཟོད་ས་ཡི་བདག ། རིགས་སྲས་བཅས་པཾ་སྐུ་ཚེཾ་ཆོས་སྲིད་དཔལ། ། རིཾང་འཚོ་བྱང་ཆུབ་སྙིང་པོས་ལྕི་བར་ཤོག ། ཀུན་འབྱུང་ལས་རླུང་དབང་གིས་བཙན་པ་དེས། ། སྡུག་བསྔལ་གཅོང་རོང་བསྐྱུར་བའི་འགྲོ་བ་སྤྱི། ། དཀོན་མཆོག་ཐུགས་རྗེའི་རིན་ཆེན་དཔྱང་ཐག་ལ། ། དམ་འཁྱུད་ངེས་པར་ལེགས་པའི་ལམ་འཇུག་ཤོག ། རྒྱུ་སྦྱོར་གོང་གཉེར་ཞུ་དང་འདྲི་བརྐོས་ཀྱི། ། ལས་འབྲེལ་ཆབ་ཀྱི་ཐིགས་པ་སྦྲེང་དགུ་རྣམས། ། གཞན་དོན་བྱང་ཆུབ་རྒྱ་མཚོ་སྨིན་གྱུར་ཏེ། །
རྣམ་འཕྲུལ་རིན་ཆེན་གྲངས་མེད་འགྱེད་པར་ཤོག ། དེ་ལྟའི་འདོད་དོན་སྨོན་པ་བདག་ནི་རྡོ་རྗེའི་ངག་ཏུ་གྲུབ་པ་མིན། ། དྲང་སྲོང་བདེན་སྨྲའི་ཚིག་གི་མཚོན་ཆ་སྟོར་བ་རྙེད་པའང་མ་ཡིན་མོད། ། དཀོན་མཆོག་བྱིན་རླབས་དགེ་བའི་མཐུ་ནུས་ལྷག་བསམ་བསྐྱེད་པའི་རྒྱུ་རྐྱེན་གྱི། ། རྟེན་འབྲེལ་ཟབ་མོའི་བདེན་པ་དེ་ཡིས་གང་སྨོན་དོན་མེད་མ་གྱུར་ཅིག ། དེ་ལྟར་སྟོབས་ཀྱི་འཁོར་ལོས་སྒྱུར་བའི་སྡེ་དགེ་ས་སྤྱོད་ཆེན་པོ་ཉིད་ནས། གྲྭ་རིགས་ཐམས་ཅད་ལ་ཕན་པའི་ཆེད་དུ་ཚོགས་འདོན་གྱི་ཆོས་སྤྱོད། རྒྱུད་འདོན། རྒྱུད་སྡེ་བཞི་དང་འབྲེལ་བའི་ཡི་དམ་གྱི་ལྷ་ཕལ་མོ་ཆེ་རྣམས་ཀྱི་སྒྲུབ་ཐབས་དཀྱིལ་ཆོག གཏོར་ཆོག
མཆོད་ཆོག བསྟོད་པ། ཟུར་འདེབས། བསྙེན་ཐབས། སྦྱིན་སྲེག རབ་གནས། བསྐང་གསོ། རྣམ་བཤད་ཀྱི་རིགས་འགའ་རེ་སོགས་ཉེ་བར་མཁོ་བའི་ཕྱི་མོ་སྔར་ཡོད་པ་མི་གསལ་བ་རྣམས་བརྗེ་བ་དང༌། མེད་པ་གསར་དུ་བསྐྲུན་པ་ལ་སོགས་པའི་ཆོས་སྦྱིན་མི་ཟད་རྒྱུན་གྱི་ཕྱི་མོའི་འཕྲུལ་སྒོ་བརྒྱ་ཕྲག་ཅིག་ཅར་དུ་འབྱེད་པའི་སྐབས་སུ། ཀུན་རིག་གི་ཆོ་ག་ཡན་ལག་དང་བཅས་པ་འདི་ཉིད་ཀྱང་གསར་བསྐྲུན་གྲུབ་པའི་པར་བྱང་བསྔོ་སྨོན་གྱི་ཚིགས་སུ་བཅད་པ་འདི་ཡང༌།
རྗེ་བཙུན་འཇམ་པའི་དབྱངས་དང་མི་གཉིས་པའི་འདྲེན་མཆོག་བླ་མ་རྣམས་ཀྱི་བྲན་དུ་གྱུར་པའི་སྒྲོ་བཏགས་པ་བནྡེ་ཚུལ་ཁྲིམས་རིན་ཆེན་གྱིས་སྡེ་དགེ་ལྷུན་གྲུབ་སྟེང་གི་ཆོས་གྲྭར་བྲིས་པ་དགེ་ལེགས་འཕེལ།། །། ན་མོ་གུ་ར་ཝེ། གྲངས་མེད་བསྐལ་པ་ཐོག་མའི་དགའ་ཚལ་དུ། ། ཐུགས་བསྐྱེད་ས་བོན་བཏབ་པ་ལས་བྱུང་བའི། ། ཕན་བདེའི་སྙེ་མ་མི་ཟད་འབྱུང་བའི་དཔྱིད། ། དོན་ཀུན་གྲུབ་པའི་དཔག་བསམ་ལྗོན་པར་འདུད། ། གང་ཐུགས་གཙུག་ཏོར་རྣམ་པར་ལྟ་བ་ཡི། ། ཏིང་འཛིན་ནམ་མཁའི་མཛོད་སྒོ་འབྱེད་པའི་ཚེ། ། སྡུག་བསྔལ་དེ་རྒྱུས་གདུངས་པའི་སེམས་ཅན་རྣམས། ། སྐྱོབ་པར་ངེས་པའི་གདུགས་དཀར་ཅན་གྱི་གཟུངས། །
སྨྲ་བའི་རོ་འཛིན་མེད་པའི་གཙུག་ཏོར་ལས། ། མགྲིན་ནས་འཕོས་པ་མིན་པའི་དབྱངས་སྙན་གྱིས། ། ཚིག་གི་འབྱུང་སྒོ་བྲལ་ཡང་སྲིད་དང་ཞིའི། ། རྒུད་པ་སེལ་བའི་གཟུངས་མཆོག་མངོན་པར་བསྒྲགས། ། དེ་ཚེ་མཐའ་ཡས་ཞིང་གི་རྒྱལ་བ་ཀུན། ། གསུང་དབྱངས་ཡན་ལག་རྫོགས་པའི་གདངས་གཅིག་གིས། ། སུ་ཞིག་གཟུངས་འདི་ཐོས་པའི་བསོད་ནམས་ལ། ། བསྔགས་པའི་གླིང་བུས་ཕྱོགས་ཀུན་དོག་པོར་བྱས། ། སངས་རྒྱས་རྣམས་ནི་ཐུགས་བསྐྱེད་ཐོག་མ་ནས། ། རྫུན་འཁྱལ་ངག་གི་ཉེས་པ་ཡོངས་སྤངས་པས། །
དེ་ཕྱིར་དྲང་དང་ངེས་པས་གང་གསུངས་བཀའ། ། བདེན་པས་བསླུས་པའི་གཏམ་ནི་འཇིག་རྟེན་དཀོན། ། གང་ཞིག་ཐོས་ན་དད་པའི་ཞིང་ས་གཤིན། ། བསམས་ན་དགའ་བའི་མྱུ་གུ་ཅི་ཡང་འཕེལ། ། བསྒོམས་ན་རྟོགས་པའི་ལོ་ཐོག་ལེགས་པའི་ཕྱིར། ། ཐོག་མཐའ་བར་དགེའི་ཁྱད་པར་བརྗོད་མི་ལང༌། ། དེ་དག་ཡི་གེ་འདྲི་མཆོད་སྦྱིན་པ་སོགས། ། ཆོས་སྤྱོད་དགེ་བ་བསྒྲུབས་པའི་ཕན་ཡོན་གྱི། ། སྒྲ་བརྙན་ལུང་གི་དབང་པོའི་མེ་ན་ཀས། ། ལན་བརྒྱར་བརྡུངས་པའི་ཚིག་གིས་སྙིང་ལ་བསྐུལ། །
གང་ཚེ་འཚོ་བྱེད་འཛིན་པ་ལྷུནཾ་གྲུབཾ་ཀྱིས། ། ཆོས་སྦྱིན་ཟད་མི་ཤེས་པའི་མ་མོ་འདི། ། སྡེ་དགེ་ལྷུན་གྲུབ་སྟེང་གི་ཆོས་གྲྭ་ཞེས། ། གྲགས་པའི་རྔ་ཆེན་ལྡིར་བའི་གནས་སུ་བསྐྲུན། ། ཕྱི་མོ་གཅིག་ལས་དུ་མ་འབྱུང་བའི་འཕྲུལ། ། འདི་འདྲ་སྔོན་ཆད་མ་མྱོང་འགྱོད་པ་ཡིས། ། སྣ་ཚོགས་ལས་དེ་གཉིད་ལ་མ་ཡུར་བའི། ། མཚང་དག་མིག་མི་འཛུམས་པའི་ཟོལ་གྱིས་བསྒྲིབས། ། ཚུལ་འདིར་འབད་པ་ལས་བྱུང་དགེ་བ་དང༌། ། འཕགས་དང་སོ་སྐྱེས་བསགས་པའི་ལེགས་བྱས་ནི། །
ཇི་སྙེད་བློ་ཡི་ལག་པ་སྐད་ཅིག་མའི། ། སྟང་སྟབས་བསྒྱུར་བའི་རྣམ་པས་གཅིག་ཏུ་བསྡོམས། ། འདི་ནས་ཕ་རོལ་སོང་བ་དམིགས་པའི་ཡུལ། ། བསམ་འགྲུབ་ཅེས་བྱའི་རྒྱུད་ལ་དགེ་བའི་མཐུ། ། འཕོས་པའི་མོད་ལ་ལམ་ལྔ་མཐར་ཕྱིན་ནས། ། བདེ་ལྡན་ཞིང་གི་པདྨར་སྐྱེ་བར་ཤོག ། རེ་ཞིག་སྨོན་པའི་གནས་དེར་སྔོན་ལས་ཀྱི། ། ཁ་ལོས་དྲང་བའི་སྐལ་བ་ཕྲ་ན་ཡང༌། ། དེ་སྲིད་དལ་བ་འབྱོར་པའི་རྟེན་བཟུང་ནས། ། ཚུལ་གནས་ཐོས་བསམ་བསྒོམ་ལ་འདུན་པར་ཤོག །
བགྲང་ལས་འདས་པའི་ལུས་ཅན་བྷྲ་མ་ར། ། དཀོན་མཆོག་གསུམ་གྱི་བྱིན་རླབས་སྦྲང་རྩིའི་རྒྱུན། ། ལུང་རྟོགས་ལང་ཚོ་རྒྱས་པའི་བཅུད་འཐུང་ཞིང༌། ། ཚོགས་གཉིས་རྫོགས་པའི་འདབ་མཉེན་བསྒྱུར་བར་ཤོག ། ཅེས་པའི་པར་བྱང་གི་ཚིགས་སུ་བཅད་པ་འདི་ནི་ལྕགས་སྤྲེལ་གྱི་ལོར་བནྡེ་ཚུལ་ཁྲིམས་རིན་ཆེན་གྱིས་སྨྲས་པའོ། ། སརྦ་མངྒ་ལཾ། བྷ་ཝནྟུ།། །། སྭསྟི་བི་ཛ་ཡནྟུ། ཀུན་བཟང་འོད་མཐའ་ཡས་པ་ཆོས་ཀྱི་སྐུ། ། ཐུགས་རྗེའི་རང་རྩལ་མ་འགགས་ལོངས་སྤྱོད་རྫོགས། །
མཚོ་སྐྱེས་གེ་སར་ལས་འཁྲུངས་སྤྲུལ་པའི་སྐུ། ། རྣམ་གསུམ་བྱང་ཆུབ་བར་དུ་སྤྱི་བོས་མཆོད། ། རྒྱལ་ཀུན་ཐུགས་རྗེའི་ཆུ་གཏེར་ཆེ་ལས་སྐྱེས། ། བྱིན་རླབས་ནུས་པའི་ཆ་ཤས་ཡོངས་གང་ཟླ། ། ཆེར་སྙིགས་ལྔ་བདོའི་འགྲོ་བློའི་ཆུ་སྣོད་གྲངས། ། ལེགས་ཤར་དོན་མཛད་པདྨ་སམྦྷ་ཝཿ། ། རྩ་གསུམ་ཡོངས་འདུས་དབང་གི་རྒྱལ་པོ་ལ། ། ཇི་ལྟར་མངོན་འདོད་གསོལ་བཏབ་འབྲས་བུའི་དཔྱིད། ། བསླུ་མེད་ལག་རྩེར་སྩོལ་བ་ཡིད་ཆེས་ཀྱི། ། བཞིན་རས་མཁྱེན་པའི་མེ་ལོང་ཅི་ཡང་བཀྲ། །
གང་ཚེ་སྤྲུལ་པའི་རྗེ་བློན་འབངས་ལ་སོགས། ། མ་འོངས་སེམས་ཅན་ཕན་ཕྱིར་ཐུགས་བསྐྱེད་གྲུས། ། བྱིན་རླབས་ཐུགས་རྗེའི་རྒྱ་མཚོ་བརྒལ་བ་ལས། ། ཉེར་ཐོབ་གསོལ་བ་གདབ་ཚུལ་ཡིད་བཞིན་ནོར། ། འབྱུང་འགྱུར་སྐལ་དམན་དབུལ་བ་བསལ་སླད་དུ། ། ཟབ་ཆོས་རིན་ཆེན་གཏེར་དུ་སྦས་པ་ལས། ། ཉེར་བྱོན་དབུས་གྱུར་འཆང་གི་ཕྱི་མོའི་རྒྱུན། ། དཔྱད་གསུམ་དག་པའི་ཡིད་ཆེས་སརྒ་བདུན། ། སྐལ་བ་བཟང་ལྡན་སྐྱེ་བོ་གང་དག་གིས། ། གསོལ་གདབ་དབྱངས་བདུན་འཁྲོལ་བའི་གཡར་ལམ་དུ། །
མཚོ་སྐྱེས་རྫུ་འཕྲུལ་བགྲོད་པ་མི་འགོག་པར། ། བསམ་ཀུན་རྫོགས་བྱེད་ཐུགས་རྗེ་ཡངས་པའི་གཤིས། ། ཁྱད་པར་ལྷ་སྲིན་འབྱུང་པོ་ཁྲོས་པའི་ཁས། ། ནད་ཡམས་བཀྲེས་རྔབས་འཐབ་རྩོད་དུས་མིན་དུ། ། འཚོ་བྲལ་སྐལ་བ་ངན་པའི་ན་བུན་རླངས། ། ཆེས་ཆེར་གཏུལ་བ་རྩོད་དུས་ཐ་མ་འདིར། ། མཚོ་སྐྱེས་རྡོ་རྗེའི་ཐུགས་རྗེ་ཉེར་བསྐུལ་བའི། ། གསོལ་བཏབ་བདུད་རྩིའི་ཐིགས་པས་བྲན་པའི་འཕྲལ། ། ཐམས་ཅད་ཉེར་ཞིའི་བདེ་བ་སྟེར་ངེས་པ། ། འདི་མཐོང་གཞན་དུ་འཚོལ་ལ་གུས་པ་ལྷོད། །
ཀུན་སློང་དེ་ཉིད་ཀྱིས་དྲངས་ཆོས་སྦྱིན་རྒྱུན། ། མི་ཆད་གཅིག་ལས་དུ་མ་འབྱུང་བའི་འཕྲུལ། ། འདི་ཀོ་ཨོ་རྒྱན་རབ་དགའི་གུས་སྦྱོར་གྱིས། ། དཔལ་ལྡན་ལྷུན་གྲུབ་སྟེང་གི་ཆོས་གྲྭར་བསྐྲུན། ། རྣམ་དཀར་དགེ་བའི་ཤིང་རྟས་དཀོན་མཆོག་གི ། བྱིན་རླབས་ཉིན་མོར་བྱེད་པའི་འོད་སྟོང་གིས། ། བསྟན་འགྲོའི་མི་མཐུན་མུན་པ་ཉེར་བཅིལ་ཏེ། ། བཀྲ་ཤིས་འདབ་བརྒྱ་ཕྱོགས་བྲལ་རྒྱས་གྱུར་ཅིག ། དགེ་བཅུར་ལེགས་སྤྱོད་དཔྱིད་ཀྱི་དཔལ་མོ་ཡིས། ། འཇིག་རྟེན་བདེ་སྐྱིད་ཕུན་ཚོགས་དབྱར་གྱི་མཛའ། །
མགྲོན་དུ་གཉེར་བའི་བདེ་འབྱོར་དགའ་སྟོན་ལ། ། རིས་བྲལ་འགྲོ་བས་ལོངས་སུ་སྤྱོད་གྱུར་ཅིག ། སྦྱིན་བདག་ལྟོས་བཅས་འདི་ནས་བྱང་ཆུབ་བར། ། རྩ་གསུམ་ཀུན་འདུས་བླ་མས་རྗེས་བཟུང་ནས། ། ཟབ་ལམ་ཐོས་བསམ་བསྒོམ་པ་མཐར་ཕྱིན་ནས། ། བདེ་གཤེགས་བསྟན་པ་ཀུན་དུ་སྣང་བྱེད་ཤོག ། ཅེས་ཨཽ་ཌྱཱན་གྱི་སློབ་དཔོན་ཆེན་པོ་པདྨ་འབྱུང་གནས་ལ་གསོལ་བ་འདེབས་པ་ལེའུ་བདུན་པ་པར་དུ་བསྒྲུབས་པའི་བསྔོ་བྱང་འདི་ནི་ཨོ་རྒྱན་རབ་དགའི་ངོར། བནྡེ་ཚུལ་ཁྲིམས་རིན་ཆེན་གྱིས་བྲིས་པའོ། ། སརྦ་མངྒ་ལཾ།། །། ཨོཾ་སྭསྟི་སིདྡྷཾ་བྷ་ཝ་ཏུ།
ཕྱོགས་དང་ཕྱོགས་བྲལ་མུ་མཐས་དབེན་པའི་ཞིང༌། ། འགྲོ་ལ་ཡེ་ཤེས་གཟིགས་པ་དག་པའི་སྤྱན། ། གཞར་ཡང་འཛུམ་པ་མི་མངའ་རྫོགས་སངས་རྒྱས། ། ཐམས་ཅད་སྨོན་ལམ་གྲུབ་པའི་དཔང་པོར་སྤྱོན། ། གང་ལ་བརྟེན་ནས་བླ་མེད་གོ་འཕང་བར། ། བླང་དོར་ཤེས་བྱའི་གནས་ཀུན་གསལ་བར་སྟོན། ། ཐོས་བསམ་བསྒོམ་པའི་ཐོག་མཐའ་བར་དགེ་བ། ། ལུང་རྟོགས་ཆོས་ཀྱི་བདེན་པས་བྱིན་གྱིས་རློབས། ། སྲིད་པར་སེམས་ཅན་སྨན་པར་ལྷུར་ལེན་ཡང༌། ། སྲིད་པའི་སྐྱོན་བྲལ་རྣམ་འདྲེན་བསྟན་པའི་དཔལ། །
རྒྱལ་བའི་མྱུ་གུ་སློབ་མ་རྐྱེན་གཅིག་རྟོགས། ། བསྟན་སྲུང་ནོར་སྦྱིན་ཚོགས་འདིར་གྲོགས་སུ་སྤྱོན། ། དེང་འདིར་གཞན་དོན་བླ་མེད་བྱང་ཆུབ་སེམས། ། རྨད་བྱུང་བསྐྱེད་པའི་ཤིང་རྟར་ལེགས་ཞུགས་པ། ། གཅོད་པ་བཀྲ་ཤིས་སངས་རྒྱས་བསྟན་སྲུང་དང༌། ། ཆོས་སྐྱོང་དར་རྒྱས་ཞེས་བྱའི་སྦྱིན་བདག་གིས། ། རྒྱལ་དང་རྒྱལ་སྲས་ཞི་ཁྲོ་བགྲང་ཡས་ཀྱི། ། སྐུ་བརྙན་ཕྲེང་བ་བསྐྲུན་དང་ཐུབ་མཆོག་བཀའ། ། བོད་དུ་འགྱུར་དགུས་ཉེར་མཚོན་རྟེན་གསུམ་རིགས། ། བསོད་ནམས་ཞིང་བསྐྲུན་མཆོད་པས་མདུན་ནས་བདར། །
ལམ་མཆོག་ཐོས་བསམས་བསྒོམས་བྱུང་དགེ་བ་དང༌། ། དཀོན་མཆོག་མཆོད་དང་མགོན་མེད་སྦྱིན་གཏོང་སོགས། ། ཐམས་ཅད་སྐྱེ་བོ་སྡུག་བསྔལ་ཆུ་གཏེར་ལས། ། ཡོངས་སྒྲོལ་ཐུབ་པའི་དེད་དཔོན་འགྲུབ་རྒྱུར་བསྔོ། ། དེ་ཐོབ་བར་གྱི་སྐྱེ་ནས་སྐྱེ་བའི་ཕྲེང༌། ། སྲིད་ཞིའི་འཇིགས་ལས་སྐྱོབ་ངེས་དཀོན་མཆོག་གསུམ། ། མི་འབྲལ་སྐྱབས་སུ་ཐོབ་པའི་སྨོན་ལམ་ནི། ། སྐུད་པས་བཙེམས་བཞིན་རྒྱུན་ཆགས་འབྲེལ་གྱུར་ཅིག ། རྙེད་དཀའི་དལ་འབྱོར་ཐོབ་པ་དོན་ཡོད་ཆེ། ། ཁམས་གསུམ་སྲིད་པའི་དུཿཁས་ཡིད་སྐྱོ་ནས། །
སྒོ་གསུམ་བག་ཡོད་རྭ་བར་གནས་བཅས་ཏེ། ། སྡིག་སྤོང་དགེ་བ་སྒྲུབ་ལ་བརྩོན་པར་ཤོག ། རང་དོན་ཞི་བདེའི་མཆིང་བུ་མི་བསྒྲུབས་ཤིང༌། ། དོན་གཉིས་ལྷུན་གྱིས་གྲུབ་མཆོག་དབང་གི་རྒྱལ། ། ངེས་པར་སྟེར་ནུས་ཐེག་མཆོག་སྤྱོད་མཚོ་ཆེ། ། བརྒལ་བའི་སྙིང་སྟོབས་གྲུ་ཆེན་བསྐྱོད་པར་ཤོག ། ཀུན་རྟོག་རྡུལ་གྱི་རྒྱལ་མཚན་འཚུབས་མ་ཡིས། ། རྣམ་པར་དབེན་པ་རྩེ་གཅིག་ཏིང་ངེ་འཛིན། ། མར་མེ་རྩེ་ཡི་གསལ་སྣང་ཁྱད་པར་ཅན། ། ལམ་ཀུན་ཡོན་ཏན་བསྐྱེད་པའི་གཞིར་གྱུར་ཅིག །
འཁོར་འདས་སྣང་བ་འདི་ཀུན་རང་གི་སེམས། ། སེམས་སྣང་སྣ་ཚོགས་འཆར་བ་རྟེན་འབྲེལ་གཤིས། ། གཤིས་ལུགས་དཔྱད་ངོར་ཡོད་མེད་ཡིན་མིན་གྱི། ། གྱི་ནས་དབེན་པའི་ལྟ་བ་རྟོགས་པར་ཤོག ། སྦྱིན་བཞིའི་ཕྱག་གི་དཔག་བསམ་ཡལ་ག་དག ། རྟག་པར་རྐྱོང་བ་ལ་སོགས་ཕ་རོལ་ཏུ། ། ཕྱིན་དྲུག་ལམ་དང་བསྡུ་བཞིའི་གོམ་སྟབས་ཀྱིས། ། དཔག་ཡས་སྤྱོད་པའི་ཐང་ཆེན་བརྒལ་བར་ཤོག ། རྣམ་གཉིས་བདེན་པ་ཟུང་འཇུག་ཚོང་ཟོང་གིས། ། རྣམ་མང་ཡོན་ཏན་གྱིས་འབྱོར་རབ་དགའ་སོགས། །
རྣམ་མང་འགྲོ་བའི་དོན་དུ་མངོན་བསྒྲུབས་ནས། ། རྣམ་འཕྲུལ་ཕྲིན་ལས་སྐད་ཅིག་གཅིག་སྟོན་ཤོག ། སྔོན་བྱོན་རྒྱལ་བས་མ་བསྒྲལ་སྲིད་པའི་མཚོར། ། སྡུག་བསྔལ་ཀུན་འབྱུང་རླབས་ཀྱིས་རྣམ་གཡེངས་པའི། ། ཡིད་ཅན་ཆོས་ཀྱི་དཔྱངས་ཐག་ལ་བརྟེན་ནས། ། གཏན་བདེའི་ཁང་བཟངས་འདྲེན་པ་ཉིད་གྱུར་ཅིག ། སྦྱིན་བདག་གིས་མཚོན་རིས་བྲལ་སེམས་ཅན་རྣམས། ། ནད་མེད་རིང་འཚོ་ཕུན་ཚོགས་སྡེ་བཞིའི་དཔལ། ། དགེ་བའི་ཕོ་ཉས་རྫོགས་ལྡན་སྐལ་བ་བཟང༌། ། འདི་ན་ཡོངས་སུ་བོས་བཞིན་འཕེལ་གྱུར་ཅིག །
ཅེས་རྒྱལ་བའི་བཀའ་ལུང་བོད་དུ་འགྱུར་རོ་འཚལ་གྱིས་མཚོན་པའི་རྟེན་གསུམ་བཞེངས་པ་ལ་སོགས་པ་སྒོ་གསུམ་དང་འབྲེལ་བའི་དགེ་བ་བསགས་པ་ཐམས་ཅད་བྱང་ཆུབ་ཀྱི་རྒྱུར་སྨིན་པའི་བསྔོ་སྨོན་དཔྱིད་ཀྱི་རྒྱལ་མོའི་རྒྱང་གླུ་ཞེས་བྱ་བ་འདི་ནི་རྒ་ཞེའུ་མདོའི་བློ་ལྡན་ཆོས་སྐྱོང་དར་རྒྱས་ཀྱིས་བསྐུལ་ངོར། བནྡེ་ཚུལ་ཁྲིམས་རིན་ཆེན་དུ་བོད་པས་རབ་བྱུང་འདོད་པའི་འཛིན་བྱེད་ལོའི་ཁྲུམས་ཟླའི་དམར་ཕྱོགས་ཀྱི་རྒྱལ་བ་གསུམ་པའི་ཉིན་བྲིས་པ་དགེ་ལེགས་འཕེལ་བར་གྱུར་ཅིག། །། ༄༅། །ཨོཾ་སྭསྟི་སིདྡྷཾ་བྷ་ཝ་ཏུ། གང་ཞིག་བློ་ཡི་རྩིག་ལོགས་ཡངས་པའི་གཞིར། ། དད་གསུམ་པིར་གྱི་ཟློས་གར་བསྒྱུར་ནས་ནི། ། ཆེ་བའི་ཡོན་ཏན་བསམས་ཀྱིན་གསོལ་བཏབ་པས། ། མངོན་འདོད་སྙེ་མ་གཡུར་ཟ་དཀོན་མཆོག་གསུམ། ། བློ་གཏད་མི་བསླུ་ངེས་པ་གཏམ་གྱི་རྔ། ། སྲིད་གསུམ་ཁོངས་སུ་ཆེས་ལྡིར་བདེན་པའི་མཐུས། ། འདི་ན་དགེ་བ་བླ་མེད་བྱང་ཆུབ་རྒྱུར། །
ཡོངས་བསྔོས་འབྲས་བུ་སྨིན་པར་བྱིན་གྱིས་རློབས། ། དགེ་སློང་ཕྲིན་ལས་བསྟན་འཛིན་ཞེས་བགྱི་བས། ། གཏན་གྱི་སྐྱབས་ཡུལ་དཀོན་མཆོག་གསུམ་བཟུང་ཞིང༌། ། རང་ཉིད་སྐལ་བ་མི་དམན་སྣོད་ནང་དུ། ། དམ་ཆོས་བདུད་རྩིའི་སྐལ་བ་བླང་ཆེད་དུ། ། བསྐལ་བཟང་རྣམ་འདྲེན་སྟོང་གི་ཆེ་བའི་དཔལ། ། ངོ་མཚར་ལེགས་སྟོན་བསྐལ་པ་བཟང་པོ་དང༌། ། མཚན་ཉིད་མེད་པའི་ཆོས་འཁོར་རྒྱལ་བའི་ཡུམ། ། སྟོང་ཕྲག་བརྒྱ་པ་གླེགས་བམ་ཉི་མའི་གྲངས། ། གཏོང་ཕོད་ཆེན་པོས་མངོན་བསྒྲུབས་དགེ་བས་མཚོན། །
ལམ་བཟང་ཐོས་བསམས་བསྒོམས་བྱུང་དགེ་བ་དང༌། ། དཀོན་མཆོག་མཆོད་དང་སྡུག་ཕོངས་སྦྱིན་གཏོང་སོགས། ། སྒོ་གསུམ་དང་འབྲེལ་དགེ་བ་བགྱིས་སོ་ཅོག ། མཁའ་དང་མཉམ་ཉིད་སོང་བའི་སེམས་ཅན་ཁམས། ། སྡུག་བསྔལ་མི་བཟད་ན་ཀྲའི་མཆེ་རྣོན་དབལ། ། གཟིངས་པ་འཁོར་བའི་མཚོ་ལས་འདོན་པའི་མཆོག ། རྣམ་མཁྱེན་རྫོགས་པའི་སངས་རྒྱས་ཐོབ་ཕྱིར་བསྔོ། ། གོ་འཕང་མཆོག་དེ་མངོན་དུ་གྱུར་གྱི་བར། ། ཡང་སྲིད་མཐོ་རིས་རྟེན་གྱི་སྡོང་བུའི་རྩེར། ། འཇམ་དཔལ་མཁྱེན་པའི་འོད་བརྒྱས་བློ་གྲོས་ཀྱི། །
འདབ་སྟོང་གཞུང་ལུགས་ཕྱོགས་སུ་ཕྱེ་གྱུར་ཅིག ། ཆོས་སྤྱན་རྣམ་པར་ཡངས་ལྡན་འདྲེན་པ་ཡིས། ། རྒྱལ་བསྟན་དྲི་མེད་རྗེས་སུ་ལེགས་འཁྲིད་ཅིང༌། ། བསླབ་གསུམ་རྒྱུད་བསྡམས་ཙནྡ་ན་ཡི་བསུང༌། ། སྲིད་པའི་གདུང་འཕྲོག་རིང་དུ་འཕྲོ་བར་ཤོག ། ཆོས་ཚུལ་རབ་འབྱམས་ཐོས་པའི་རྣ་བ་ཡངས། ། བསམ་བསྒོམ་རྟུན་པ་རྨད་བྱུང་ལྷུར་ལེན་པས། ། མཐའ་ཀླས་ཤེས་བྱའི་དེ་ཉིད་རིག་པའི་བློས། ། ལེགས་བཤད་མི་ཟད་སྣང་ཆེན་འགྱེད་པར་ཤོག ། སྟོན་པས་རང་བསྟན་འཛིན་པར་ལུང་བསྟན་གྱི། །
གླིང་བུ་སྲིད་པའི་རྣར་སྙན་ཨེ་ཝཾ་པའི། ། ལུགས་མཆོག་ལུང་དང་རིག་པ་མན་ངག་གིས། ། ཡིད་ཆེས་ལན་བརྒྱར་བསྒྲུབས་པ་རྒྱས་བྱེད་ཤོག ། དེ་ཚུལ་སྨྲ་བའི་རོ་འཛིན་ཆེས་བདེ་བའི། ། ངུར་སྨྲིག་འཆང་མཆོག་འདུས་པའི་ཁུར་ཆེན་གྱིས། ། བཤད་སྒྲུབ་སྒྲ་དབྱངས་སྙན་པོས་ཕྱོགས་བྲལ་གྱི། ། ནོར་འཛིན་དཀྱིལ་འཁོར་ཁྱབ་པར་མཛེས་གྱུར་ཅིག ། དེ་མཐུས་ཡུལ་གྲུ་དེས་མཚོན་འཇིག་རྟེན་ཁམས། ། ནད་རིམས་བགེགས་དང་དུས་མིན་འཆི་བའི་མུན། ། དཀོན་མཆོག་ཐུགས་རྗེའི་ཉི་མས་རིང་བསལ་ནས། །
བདེ་དགའ་རྒྱ་མཚོའི་རོ་ལ་རྩེན་གྱུར་ཅིག ། བླ་མ་རྒྱལ་བ་སྲས་བཅས་ཐུགས་རྗེ་དང༌། ། བསྟན་སྲུང་རྣམས་ཀྱི་དཔག་ཡས་མཐུ་ནུས་ཀྱིས། ། ལྷག་བསམ་དགེ་བས་ཇི་སྐད་སྨོན་པའི་ལམ། ། གྲུབ་པའི་བཀྲ་ཤིས་ཉི་མ་བརྒྱ་འབར་ཤོག ། ཅེས་མདོ་སྡེ་བསྐལ་པ་བཟང་པོ་དང་རྒྱལ་ཡུམ་སྟོང་ཕྲག་བརྒྱ་པ་བཞེངས་པས་མཚོན་པའི་དགེ་ཚོགས་བསགས་པ་ཐམས་ཅད་བླ་ན་མེད་པའི་བྱང་ཆུབ་ཏུ་ཡོངས་སུ་བསྔོ་བའི་སྨོན་ལམ་གྱི་ཚིགས་སུ་བཅད་པ་སྐལ་བཟང་འགུགས་པའི་ལྕགས་ཀྱུ་ཞེས་བྱ་བ་འདི་ནི། རྒ་ཞེའུ་མདོའི་དགེ་སློང་ཕྲིན་ལས་བསྟན་འཛིན་གྱིས་བསྐུལ་ངོར། བནྡེ་ཚུལ་ཁྲིམས་རིན་ཆེན་གྱིས་རབ་བྱུང་འདོད་པའི་མེ་བྱི་ལོའི་དམར་ཕྱོགས་ཀྱི་རྒྱལ་བ་གསུམ་པར་སྡེ་དགེ་ལྷུན་གྲུབ་སྟེང་གི་རྒྱལ་ཁབ་ཏུ་བྲིས་པ་སརྦ་མངྒ་ལཾ་བྷ་ཝ་ཏུ།། །། ༄༅། །སརྦ་ཨརྠ་སིདྡྷིརྦྷ་ཝ་ཏུ། རྨད་བྱུང་མཁྱེན་བརྩེ་ནུས་པའི་ཟླ་གཞོན་ཟེར། །
རེག་པའི་འཕྲལ་ལ་ཕན་བདེའི་འདབ་སྟོང་ཚལ། ། རྒྱ་ཆེར་བཞད་པས་སྲིད་གསུམ་མཛེས་བྱེད་པ། ། ཉི་མའི་གཉེན་སོགས་རྒྱལ་ཀུན་སྤྱི་བོས་བཏུད། ། གང་ལ་བརྟེན་ནས་ཁམས་གསུམ་སྒྲིབ་སྦྱངས་ཤིང༌། ། དགེ་ལེགས་ཡོན་ཏན་མྱུ་གུའི་ཕྲེང་བ་བསྐྱེད། ། མངོན་མཐོ་ངེས་ལེགས་སྙེ་མ་གཡུར་ཟ་བའི། ། དགེ་བ་སུམ་ལྡན་ཆོས་ལ་ལམ་དུ་བགྱི། ། གཞན་དོན་ཁུར་ཁྱེར་མུ་མེད་ཞིང་བཞུགས་པའི། ། རྒྱལ་བའི་གདུང་འཚོབ་ཀུན་དང་ཟག་ཟད་ཀྱི། ། ཉན་ཐོས་འཕགས་ཚོགས་ལམ་གྱི་གྲོགས་སུ་གཟུང༌། །
དེང་འདིར་རྒ་ལུང་སད་ཀྱི་འདུས་ཚོགས་སྤྱིས། ། སྐྱབས་གསུམ་ནོར་བུ་གཙུག་ཏུ་གུས་བསྟེན་ཅིང༌། ། ངེས་ལེགས་ཐེག་པའི་སྒྲུབ་པ་ལྷུར་ལེན་པས། ། ཤཱཀྱའི་སྲས་ཀྱི་སྤྱོད་རྗེས་བསྒྲུབ་པའི་ཕྱིར། ། བཀའ་ལུང་གངས་ཅན་བརྡ་རུ་འགྱུར་རོ་འཚལ། ། མི་ཕྱེད་དད་གསུམ་ལང་ཚོ་ཆེས་བདོ་ཞིང༌། ། དབྱིག་གི་གཏོང་བོད་མི་དམན་ལག་བརྐྱངས་ཏེ། ། མངོན་པར་བསྒྲུབས་པའི་ལེགས་བྱས་ཟླ་བ་དཀར། ། སྦྱིན་བདག་ལྟོས་འཁོར་བཅས་པའི་མར་གྱུར་འགྲོས། ། སྐྱེ་བར་བསགས་པའི་སྒྲིབ་གཉིས་མུན་བཅིལ་ནས། །
ཚོགས་གཉིས་རྒྱ་མཚོ་ཆེས་ཆེར་རྒྱས་པ་དང༌། ། བྱང་ཆེན་ཀུནྡའི་དགའ་ཚལ་རྒྱས་པར་ཤོག ། རེ་ཞིག་བྱང་ཆུབ་མ་ཐོབ་དེ་སྲིད་ཀྱི། ། སྐྱེ་བར་དལ་འབྱོར་རྟེན་ལྡན་མཐོ་རིས་ཀྱི། ། ཡོན་ཏན་བདུན་ལྡན་འདྲེན་མཆོག་བླ་མ་ཡིས། ། རྒྱལ་བསྟན་དྲི་མེད་རྗེས་སུ་ཁྲིད་པར་ཤོག ། ལེགས་གསུངས་འདུལ་བ་མདོ་དང་སྔགས་གཞུང་གི ། ཐོས་པའི་རྣ་ལུང་ཡངས་པས་བསམ་བསྒོམ་གྱིས། ། རྡུལ་བྲལ་ཡེ་ཤེས་སྣང་བའི་མིག་ཐོབ་ནས། ། རྒྱ་ཆེན་ཆོས་ཀྱི་སྣང་ཆེན་འགྱེད་པར་ཤོག །
དཀོན་མཆོག་གསུམ་གྱི་ཐུགས་རྗེས་མི་བསླུ་བའི། ། བདེན་ཚིག་རྔ་ཆེན་སྲིད་པ་གསུམ་ལྡིར་བས། ། འཕྲིན་ཡིག་དམ་པས་ཇི་ལྟར་སྨོན་པའི་དོན། ། གེགས་བྲལ་ཉིད་དུ་འགྲུབ་པར་བྱིན་གྱིས་རློབས། ། ཞེས་རྒ་ལུང་སད་ཀྱི་ཆོས་སྡེའི་འདུས་ཚོགས་ཐུན་མོང་ནས་རྒྱལ་བའི་བཀའ་ལུང་འགྱུར་རོ་འཚལ་བསོད་ནམས་ཀྱི་ཞིང་དུ་བསྒྲུབས་པའི་བསྔོ་བ་དང་སྨོན་ལམ་མདོར་བསྡུས་འདི་ནི་བནྡེ་ཚུལ་ཁྲིམས་རིན་ཆེན་གྱིས་བྲིས་པ་སརྦ་མངྒ་ལཾ།། །། ༈ བལ་ཡུལ་མཆོད་རྟེན་ཉེ་འདབས་ནས་རྒྱལ་ཡོངས་ས་ཆེན་ཞེས་པ་ལས། སློབ་བུ་ཐ་ཤལ་པ་གུ་རུས་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
