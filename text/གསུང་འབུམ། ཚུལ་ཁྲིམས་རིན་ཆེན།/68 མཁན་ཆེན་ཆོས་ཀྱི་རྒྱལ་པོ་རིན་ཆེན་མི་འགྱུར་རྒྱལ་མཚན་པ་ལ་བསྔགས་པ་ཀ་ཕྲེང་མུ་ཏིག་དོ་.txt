གསུང་འབུམ། ཚུལ་ཁྲིམས་རིན་ཆེན།
པོད ༦༨
མཁན་ཆེན་ཆོས་ཀྱི་རྒྱལ་པོ་རིན་ཆེན་མི་འགྱུར་རྒྱལ་མཚན་པ་ལ་བསྔགས་པ་ཀ་ཕྲེང་མུ་ཏིག་དོ་ཤལ།
༼ཆ༽ ༄༅། །ཀཱལིམུཀྟཱཧཱརོནཱམམཧོཔཱདྡྱཱཡོདྷརྨྨསྱརཱཛཱརཏྣ྅ཀྵརཾདྷྭཛིཀཾསཾཝརྞཎོབིཛཧཱརཾ།།
༄༅། །མཁན་ཆེན་ཆོས་ཀྱི་རྒྱལ་པོ་རིན་ཆེན་མི་འགྱུར་རྒྱལ་མཚན་པ་ལ་བསྔགས་པ་ཀ་ཕྲེང་མུ་ཏིག་དོ་ཤལ་ཞེས་བྱ་བ་བཞུགས།། ༄། །ཤརཎྱཱརཏྣསྟྲིསཾགྷོ྅ཀརཏྭམཧཱགྲོ྅ཀྵརསྱཱསནཱནིཀྲྀཏཱཔྱ། དྷྭམཏྲཾཀཥསྱདྷྭཛདྷྲྀགྣཡེཎཔྲཛཱབོདྷིནེཡཱགྲཤནྶཱཀརོམི།། ༄༅། །སྐྱབས་མཆོག་རིཾན་ཆེཾན་གསུམ་ཚོགས་འབྱུང་བའི་གནས། ། ཆེ་མཆོག་མིཾ་འགྱུརཾ་གོ་འཕང་མངོན་བགྱིས་ཀྱང༌། ། དུས་འདིར་ངུར་སྨྲིག་རྒྱལཾ་མཚཾན་འཆང་ཟོལ་གྱིས། ། སེམས་ཅན་བྱང་ཆུབ་འཁྲིད་མཆོག་བསྔགས་པར་བགྱི། ། དཔག་ཡས་ཤེས་བྱའི་ཀཾ་ར་མངར་པོའི་བཅུད། །
བསམ་བསྒོམ་རྟུན་པའི་ཁཾ་ལྕེས་མྱང་སྟོབས་ཀྱིས། ། ལུང་རྟོགས་ཡོན་ཏན་གཾ་པུར་འོད་ཅན་ཆ། ། ཀུན་ནས་རྫོགས་པས་ངཾ་བདག་མུན་པ་བཅིལ། ། དོན་ཆུང་ཚིག་གི་ཅཾ་ཅོར་དགྱེས་མིན་ཡང༌། ། ལུས་ཅན་མོས་པའི་ཆཾ་དང་རྗེས་མཐུན་པར། ། སྡོམ་གསུམ་བདུད་རྩི་ཇཾ་བཟང་བཏུང་བ་ལྟར། ། འགྱེད་ལ་དགྱེས་འཛུམ་ཉཾ་རྒྱས་ཟླ་བཞིན་དཀར། ། མཁྱེན་དཔྱོད་རིན་ཆེན་ཏཾ་ལ་སྟོང་འབར་བའི། ། ངོ་མཚར་རྗེས་འགྲོས་ཐཾ་དད་གདུལ་བྱའི་བློར། ། ཇི་ལྟར་འཚམ་པར་དཾ་ལྟར་ཆོས་སྟོན་པས། །
མི་འགྱུར་གོ་འཕང་ནཾ་རྒ་མེད་པར་འཁྲིད། ། བརྩེ་དང་བྱང་སེམས་པཾ་སངས་ལྟར་དཀར་བས། ། བསྡུ་དངོས་བཞི་དང་ཕཾ་རོལ་ཕྱིན་དྲུག་སྤྱོད། ། སངས་རྒྱས་ཞིང་ཁམས་བཾ་སྤུའི་གྲངས་སྙེད་སྦྱོང༌། ། སེམས་ཅན་སྨིན་མཛད་མཾ་འདྲིས་མཛའ་བའི་བཤེས། ། གྲངས་མེད་དཀྱིལ་འཁོར་ཙཾཀྲའི་གཙོར་བཞུགས་ནས། ། སྔགས་སྤྱོད་གསེར་གྱི་ཚཾ་སྐྱོབ་བླར་འཁོར་བའི། ། གྲིབ་བསིལ་ཡངས་པར་ཛཾ་ལང་སྐྱེ་བོ་ཚུན། ། སྐུ་བཞིའི་བག་ཆགས་ཝཾ་ལེར་འཇོག་ལ་མཁས། ། ལེགས་བཤད་རིན་ཆེན་ཞཾ་ཉེའི་ལྷད་མེད་ལྟར། །
ཐར་པའི་སྲོག་འཚོར་ཟཾ་མའི་དགའ་སྟོན་བཞིན། ། ཚོགས་གསུམ་ལམ་ནས་འཾ་འུར་རྟག་འཇོ་ལ། ། འདི་ན་དོ་ཟླའི་ཡཾ་མེད་མཆོག་ཏུ་ཁུམས། ། ཁ་བའི་རྡུལ་བརྩེགས་རཾ་བས་བསྐོར་བའི་དབུས། ། ལམ་སྟོར་འགྲོ་བ་ལཾ་གོར་བདེ་བའི་གནས། ། འདྲེན་པའི་ལམ་མཁན་ཤཾ་རིའི་བུར་མཚུངས་ཁྱོད། ། བསྐལ་པར་འཚོ་གཞེས་སཾ་སྟེང་རྒྱན་དུ་བཞུགས། ། རྟོགས་བརྗོད་རྐང་པས་ཧཾ་ཅང་བསྣུན་ཉུང་ཡང༌། ། བསྟོད་པའི་བསོད་ནམས་ཨཾ་ཤོ་ཀའི་མེ་ཏོག ། ཕྱི་ནང་ཡོན་ཏན་འདབ་མ་སྟོང་གྲོལ་ནས། །
དོན་གཉིས་གྲུབ་པའི་གེ་སར་ངོམ་པར་ཤོག ། ཅེས་མཁན་ཆེན་ཆོས་ཀྱི་རྒྱལ་པོ་རིན་ཆེན་མི་འགྱུར་རྒྱལ་མཚན་པ་ལ་བསྔགས་པ་ཀ་ཕྲེང་མུ་ཏིག་དོ་ཤལ་ཞེས་བྱ་བ་འདི་ནི། དྲུང་ཡིག་ཤེས་རབ་ཆོས་འཕེལ་རང་གི་ངག་འདོན་རྒྱུར་འདི་བཞིན་དགོས་ཞེས་བསྐུལ་བའི་ངོར། བསྟོད་ཡུལ་དམ་པའི་བཀའ་ལུང་གི་ཟིལ་མངར་གྱིས་འཚོ་བའི་སློབ་འབངས་བནྡེ་ཚུལ་ཁྲིམས་རིན་ཆེན་དུ་བོད་པས། ལྷུན་གྲུབ་སྟེང་གི་རྒྱལ་ཁབ་ཀྱི་གྲགས་པའི་མུ་ཁྱུད་ཕྱོགས་ཀྱི་བ་གམ་གསུམ་པར་བྲིས་པ་དགེ་ལེགས་འཕེལ་བར་གྱུར་ཅིག། །། ༈ བལ་ཡུལ་མཆོད་རྟེན་ཉེ་འདབས་ནས་རྒྱལ་ཡོངས་ས་ཆེན་ཞེས་པ་ལས། སློབ་བུ་ཐ་ཤལ་པ་གུ་རུས་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
