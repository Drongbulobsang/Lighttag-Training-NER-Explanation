གསུང་འབུམ། ཚུལ་ཁྲིམས་རིན་ཆེན།
པོད ༡༧༤
དུས་ཀྱི་ཕོ་ཉ་གསར་ཚེས་ཀྱི་གནམ་ལོའི་བྱེད་གྲུབ་རྩིས་ཀྱི་ལིའུ་ཐོ་བཟང་ངན་གཟུགས་བརྙན་སྟོན་པའི་མེ་ལོང་།
༼ཨ༽ ༄༅། །བྷདྲབིརཱུཔཽཿཔྲཏིབིམྦཾདེཤནསྱཱདརྴནཱམཀཱལདཱུཏིརྣབོདཡཝརྵྱཀརཎསྶིདྡྷཽཤྩགཎིཏསྱརྀཐུབིཧརཏིསྨ།།
༄༅། །དུས་ཀྱི་ཕོ་ཉ་གསར་ཚེས་ཀྱི་གནམ་ལོའི་བྱེད་གྲུབ་རྩིས་ཀྱི་ལིའུ་ཐོ་བཟང་ངན་གཟུགས་བརྙན་སྟོན་པའི་མེ་ལོང་ཞེས་བྱ་བ་བཞུགས་སོ།། ༄། །སྡེབ་སྦྱོར་མཉམ་པའི་བྲྀཏྟ་སྐྱེ་འགྲོ་ལ་པྲཱསྟཱ་ར་བཞི་སྟོང་གོ་དྲུག་མཆིས་པ་ཡང་བའི་བྱ་བ་གཅིག་ཡང་བ་ཉི་མ་རྗེས་འབྲངས་བཅས། ཡི་གེ་བཞི་ཁྲི་རྗེས་འབྲངས་བཅས། ལྕི་ཡང་སོ་སོ་ཉི་ཁྲི་རྗེས་འབྲངས་བཅས། ཕྱི་མོ་བདུན་ཁྲི་རྗེས་འབྲངས་བཅས། ཨ་དྷྭ་འཕྲེད་རྩེ་མོ་ལག་པ། སྟེང་འོག་བརྒྱད་སྟོང་རྗེས་འབྲངས་བཅས། ཁྱད་པར་ཨུདྡིཥྚ་ཆིག་སྟོང་རྗེས་འབྲངས་བཅས་ནཥྚ་རེ་པ་བཞི་པ་མེ་ཏོག་ཕྲེང་ཅན་ཞེས་བྱ་བས་མཛེས་པར་སྤྲས་པའོ།།
༄༅། །དྷརྨྨདྷཱཏུཿཔྲཔཉྩཤྩནནྟཔྲིཡཱབིཀྲྀཌེབྷིཿཔྲཎཱིཏསྶུཁཱནཱཾརསཾ། མཱརིཏཾདྷཱཏུཤཱནྟཽབྷཝཱརིཡུགཽཀཱལཙཀྲེཎཧཱིཔཱལཡཤྲཱིགུརུཿ ༄༅། །ཆོས་དབྱིངས་སྤྲོས་པའི་མཐའ་བྲལ་དགའ་མ་དང༌། ། གྱ་ནོམ་བདེ་བའི་རོ་ལ་རྣམ་རྩེན་པས། ། སྲིད་ཞིའི་དགྲ་བོ་ཟུང་འཇུག་དབྱིངས་སུ་བསད། ། དཔལ་ལྡན་བླ་མ་དུས་ཀྱི་འཁོར་ལོས་སྐྱོངས། ། དུས་གསུམ་རྟོག་པའི་དགྲ་སྡེ་ཤེས་རབ་ཀྱིས། ། དུས་མེད་དབྱིངས་སུ་བསྒྲལ་ཡང་སྨོན་ལམ་མཐུས། ། དུས་མཁྱེན་སྣ་ཚོགས་སྒྱུ་མའི་རོལ་རྩེད་མཁན། ། དུས་དགྲའི་མགོན་པོ་དང་པོའི་སངས་རྒྱས་འདུད། །
སྒྲོན་མེའི་བསྐལ་བཟང་རྣམ་འདྲེན་ཐམས་ཅད་ལས། ། ཐུགས་བསྐྱེད་རྨད་བྱུང་བསོད་ནམས་ཡེ་ཤེས་ཚོགས། ། ཡོངས་རྫོགས་ཕན་བདེའི་དགོས་འདོད་འཛད་པ་མེད། ། འབྱུང་གནས་བསྟན་པའི་བྱེད་པོ་ཤཱཾཀྱཾའི་སྲས། ། བཅུ་དྲུག་ལང་ཚོ་དར་བབ་མཚན་དཔེའི་སྐུ། ། མཐོང་ན་མི་མཐུན་མེད་པ་འཆར་ཀའི་ཉིས། ། ལན་བརྒྱར་འཁྱུད་པའི་མཚམས་སྤྲིན་གསར་པ་ལས། ། བླངས་པ་ལྟར་མཛེས་འཇམཾ་དཔཾལ་རྡོཾ་རྗེཾས་སྐྱོངས། ། རྒྱལ་ཀུན་མཁྱེན་རབ་རང་བཞིན་མཚར་སྡུག་གར། ། དྲན་ཙམ་འཕྲལ་ལ་རྨོངས་པ་རིང་བཅོམ་སྟེ། །
ཤེས་བྱའི་གནས་ལ་འཇིགས་བྲལ་བློ་གྲོས་དང༌། ། ངག་གི་དབང་ཕྱུག་མཆོག་སྦྱིན་དབྱངཾས་ཅནཾ་ལྷ། ། ཐུབ་དབང་འཇིག་རྟེན་མེས་པོའི་ཐོད་ཡངས་ནས། ། གསང་རྒྱུད་མཐོ་རིས་ཀླུང་ཆེན་གང་ཐུགས་ཀྱི། ། བདེ་འབྱུང་རལ་པའི་ཁྲོད་འཆིང་ཟླཾ་བཟཾང་དང༌། ། ལྷཾ་དབང་ལ་སོགས་ཆོས་རྒྱལ་རྣམས་ལ་དད། ། ཕྱི་ནང་གཞན་གསུམ་སྟོན་པའི་རྒྱུད་ཆེན་གཟུགས། ། མཁྱེན་དཔྱོད་བཞིན་སྣོད་གཙང་མར་ཤར་བའི་འགྱུར། ། མི་འཇིགས་གདོང་ལྔའི་ཁྲིར་འགྱིངས་ཆོས་ཀྱི་སྒྲ། ། འགག་མེད་གླུ་ལེན་རིགཾ་ལྡནཾ་ཉིཾ་ཤུཾ་ལྔཾ། །
མི་དམན་ཐུགས་བསྐྱེད་ཤུགས་ལྡན་ཏུ་རངྒས། ། རྣམ་འབྱེད་ཤེས་རབ་གོམ་སྟབས་སྟོང་བསྒྱུར་ཏེ། ། གསང་ཆེན་རྒྱུད་ཀྱི་རིན་ཆེན་སྤུངས་པའི་ཁུར། ། ཤམྦྷ་ལ་ནས་འདྲེན་མཛད་ཙིཾ་ལུཾ་པཾ། ། མཁྱེན་རབ་ལང་ཚོས་སྒེག་པའི་ཟུར་མིག་གིས། ། རྟོགས་དཀའི་རྒྱུད་དོན་ཁེངས་ལྡན་སྙིང་གི་གྲོགས། ། བཀུག་སྟེ་འཕགས་པའི་ཡུལ་དང་ལྗོངས་འདི་རུ། ། དགྱེས་དགུར་སྤྱོད་མཛད་ལོཾ་པཾཎ་རྣམ་ཐར་བསམས། ། འཆད་རྩོད་རྩོམ་པས་རིན་ཆེན་སྒོ་འཕར་སྟོང༌། ། ཡོངས་འབྱེད་ངག་གི་དངོས་གྲུབ་ཀུཾཉྫིཾ་ཀཿ། །
ངགཾ་དབཾང་ལྷ་མོའི་ལེགས་བྱིན་ཚུལ་འདི་ལ། ། བཀའ་དྲིན་རྨད་བྱུང་སུཾ་དྷཱིཾཿསཾ་གཾ་རཾ། ། མཁྱེན་བརྩེ་ནུས་པ་ཆེན་པོས་བདག་རྒྱུད་ཀྱི། ། རྨོངས་ཚོགས་བསལ་ཏེ་ཆེ་ཆུང་རིག་པའི་གནས། ། དཔྱོད་པའི་བློ་གྲོས་མཆོག་སྟེར་བཀའ་དྲིན་སྟོབས། ། ཟླ་མེད་སློཾབ་དཔོཾན་མཁཾས་པ་གཙུག་གིས་བསྟེན། ། ཐར་པ་ཐམས་ཅད་མཁྱེན་གཉིས་སྒྲིབ་པའི་གཡའ། ། མ་ཟད་དེ་སྲིད་བློ་ཡི་མ་གུ་རས། ། ཕྲ་ཞིབ་ཤེས་བྱའི་ངོ་མཚར་ལྟད་མོའི་གཟུགས། ། གསལ་བར་སྟོན་པའི་ཡོཾན་ཏནཾ་ལྐོག་ན་མོ། །
འོན་ཏེ་འཕཾགས་པཾའི་བློ་མཆོག་མཁའ་ལྡིང་གིས། ། སྤྱོད་རྗེས་རང་གཞན་རྟོག་པ་སྤེལ་བའི་ཕྱིར། ། སློབ་པ་དེ་ལ་གཤེ་རྣམས་ཚེ་རབས་སྔོན། ། བྱོལ་སོང་སྒྲུབ་པའི་ཐབས་ལ་གོམས་པས་ལེན། ། འདི་ན་བྱེདཾ་གྲུབཾ་རྩིཾས་ཀྱི་རྗེས་འབྲང་བའི། ། གསར་ཚེས་གནམ་ལོའི་ལིའུ་ཐོ་འགོད་པའི་སྔོན། ། འབྲས་བཤད་དཔྱིད་ཀྱི་དཔལ་མོའི་རྒྱང་གླུ་ཡིས། ། ངོ་མཚར་ལྟད་མོའི་དབྱར་སྐྱེས་མཛའ་བོ་དགུག ། དེ་འདིར་རང་རེ་ལྷ་མིར་བཅས་པ་ཡི། ། འདྲེན་པ་མཚུངས་མེད་སྟོབས་སོགས་ཡོན་ཏན་དང༌། །
ཐུགས་རྗེའི་གཏིང་མཐའ་ཀུན་གསལ་ཡངས་པས་ཀྱང༌། ། འགྲན་པར་དཀའ་བའི་སྐྱེ་སྔོན་དམཾ་པཾ་ཏོགཾ ། དགའ་ལྡན་གནས་ནས་གཟིགས་པ་རྣམ་ལྔ་ཡིས། ། མཛེས་སྡུག་སྒྱུ་འཕྲུལ་ལྷུམས་སུ་གཉིས་འཐུང་དབང༌། ། མཆེ་བ་དྲུག་ལྡན་རྣམ་པས་ཞུགས་ནས་བཟུང༌། ། ངོས་ལྷག་ཞག་གི་ཕུང་པོ་དགུ་འདས་པའི། ། དྲག་པོ་ལྕགས་སྤྲེལ་ས་ག་ཟླ་བ་ཡི། ། ཚེས་བདུན་ལུམྦིའི་ཚལ་དུ་བལྟམས་ནས་ལོ། ། ཉིས་སྟོང་དག་དང་དྲུག་བརྒྱ་གོ་བརྒྱད་འདས། ། གང་དེའི་སྨྲ་སྒོའི་མེ་ཏོག་འཛུམ་དབུས་ནས། །
གསང་རྒྱུད་རྒྱལ་པོའི་སྦྲང་རྩིའི་བཅུད་ལེན་གྱི། ། དགའ་སྟོན་དཔའ་བོ་ལྕགས་འབྲུག་ནག་པ་ཉར། ། ཤམྦྷ་ལ་ཡི་གྲོང་ཁྱེར་བྱེ་བ་ཕྲག ། དགུ་བཅུ་རྩ་དྲུག་དབང་བསྒྱུར་ཟླཾ་བཾ་བཟཾང༌། ། གཙོས་པའི་སྐལ་ལྡན་འགྲོ་ལ་སྩལ་ནས་ལོ། ། ཉིས་སྟོང་དྲུག་བརྒྱ་བཅོ་བརྒྱད་སྔོན་དུ་འདས། ། ཤིང་སྤྲེལ་དྷ་ན་ཀོ་ཤའི་རྒྱ་མཚོའི་གླིང༌། ། ལོ་འདབ་གོས་བཟང་པདྨའི་ཁང་བཟང་དབུས། ། སྣང་སྟོང་འཇའ་ལུས་པདྨཾ་སཾམྦྷཾ་ཝཾ། ། ངོ་མཚར་ཁྱེའུ་ཆུང་བརྫུས་ཏེ་བལྟམས་ནས་ལོ། །
ཉིས་སྟོང་དྲུག་བརྒྱ་བཅུ་བཞི་སྔོན་དུ་བརྒལ། ། ཤིང་བྱིར་ཐ་སྙད་བདེན་པའི་གཙུག་ལག་གིས། ། མ་ཧཱ་ཙི་ནའི་ལུས་ཅན་འདུལ་དགོངས་ནས། ། རི་བོ་རྩེ་ལྔ་ཏྲི་ཀྵའི་ཤིང་ལྦ་ལས། ། འཇཾམ་དཔཾལ་རྡོཾ་རྗེཾ་བརྫུས་ཏེ་བལྟམས་ནས་ལོ། ། བགྲང་གཞི་ཉིས་སྟོང་ལྔ་བརྒྱ་དོན་བཞི་འདས། ། དྲག་པོ་ལྕགས་སྤྲེལ་མཐའ་བྲལ་དབུ་མའི་ལམ། ། གསལ་བྱེད་རྒྱལ་བའི་ཞལ་ལས་ལུང་བསྟན་གྱི། ། བདུད་རྩི་ནོད་པའི་འཕཾགས་པཾ་ཀླུཾ་སྒྲུབཾ་ཞབས། ། བལྟམས་ནས་ཉིས་སྟོང་ཉིས་བརྒྱ་བཅོ་བརྒྱད་བརྒལ། །
ཤིང་བྱིར་བོད་ཡུལ་ཆོས་ཀྱི་རྒྱལ་པོ་ཡི། ། ཐོག་མ་ཐོཾ་རིཾ་གཉེནཾ་བཙཾན་འཁྲུངས་ནས་ལོ། ། སྟོང་དང་བཞི་བརྒྱ་གྱ་བཞི་ཆུ་མོ་སྦྲུལ། ། གངས་ཅན་ཡུལ་གྲུར་འཁོད་པའི་ལུས་ཅན་གྱི། ། དམ་ཆོས་བགོ་སྐལ་གཉེན་པོ་གསང་བའི་མདོཾ། ། བབས་ཏེ་དམ་པ་ཆོས་ཀྱི་དབུ་བརྙེས་ནས། ། བགྲང་བྱ་ཆིག་སྟོང་བཞི་བརྒྱ་ཉག་མ་ལྔ། ། ས་གླང་བོ་ཊའི་ཡུལ་གྱི་གདུལ་བྱ་ལ། ། སྙིང་རྗེའི་མཆི་མ་ཆེར་འཁྲུགས་མ་བཟོད་ཤུགས། ། འཕགས་མཆོག་ཕྱགཾ་ནཾ་པདྨཾ་ས་དབང་གི །
གར་མཁན་རོལ་པ་སྲོངཾ་བཙནཾ་སྒཾམ་པོཾ་གང༌། ། བལྟམས་ནས་སྟོང་དང་ཆིག་བརྒྱ་དགུ་ལྷག་འདས། ། འཇམ་དཔལ་གཞོན་ནུས་ལེགས་གསུངས་དུས་གསུམ་གྱི། ། ལེགས་ཉེས་སྟོན་པའི་མངོན་ཤེས་རྩིས་ཀྱི་མཛོད། ། རྒྱ་ནག་ཡུལ་ནས་འུནཾ་ཤིཾང་ཀོཾང་ཇོཾ་ཡིས། ། སྤྱན་དྲངས་པུར་རྒྱལ་བོད་དུ་ཕེབས་ནས་ལོ། ། ཆིག་སྟོང་དང་ནི་གོ་བདུན་སྔོན་དུ་བརྒལ། ། ཆུ་གླང་ལྷཾ་ལྡནཾ་སྤྲུཾལ་པའི་གཙུག་ལག་ཁང༌། ། བཞེངས་ནས་སྟོང་ཕྲག་གཅིག་དང་གྱ་ལྔ་འདས། ། ལྕགས་རྟ་འཇམ་དཔལ་ས་ལ་སྤྱོད་པའི་གར། །
ཁྲིཾ་སྲོཾང་བལྟམས་ནས་སྟོང་ལ་བརྒྱད་ཀྱིས་བརྒྱན། ། ལྕགས་ཡོས་ཟཾན་གཡཾང་མིཾ་འགྱུརཾ་གཾཙུག་ལཾག་ཁཾང༌། ། བཞེངས་ནས་བགྲང་གཞི་དགུ་བརྒྱ་གྱ་བདུན་འདས། ། ཆུ་རྟར་ཆོས་རྒྱལ་དགེ་བ་དཔལ་གྱི་སྲས། ། ཁབ་ནས་མངོན་བྱུང་མདོ་སྔགས་བསྟན་པའི་བདག ། མངོན་གྱུར་སྒྲོལ་མས་ལུང་བསྟན་བོད་ཀྱི་ཡུལ། ། བྱོན་ཏེ་བཀའ་གདམས་བསྟན་པའི་ལུགས་སྲོལ་གྱི། ། བྱེད་པོ་དཱིཾ་པཾཾ་ཀཾ་རཾ་འཁྲུངས་ནས་བཟུང༌། ། བགྲང་གཞི་བདུན་བརྒྱ་ང་དྲུག་སྔོན་དུ་འདས། ། ཤིང་ལུག་པད་དཀར་འཛིན་པ་འགྲོ་འདུལ་གར། །
ལེགས་བསྒྱུར་མ་འདྲིས་འགྲོ་ལ་མཛའ་བའི་བཤེས། ། འབྲོཾམ་རྗེཾ་རྒྱལཾ་བའིཾ་འབྱུང་གནས་འཁྲུངས་པ་ནས། ། བགྲང་གཞི་བདུན་བརྒྱ་སོ་བཞི་བཅས་པ་འདས། ། མེ་ཡོས་ཐབས་ཤེས་གཉིས་མེད་རྒྱུད་ཀྱི་རྒྱལ། ། དཔལ་མཆོག་ཀཱཾ་ལཾ་ཙཾ་ཀྲཾ་བོད་ཡུལ་ལྗོངས། ། སྤྱན་འདྲེན་མཛད་ནས་བགྲང་གཞི་བདུན་བརྒྱ་དང༌། ། ཉག་མ་བཅུ་གཅིག་སྔོན་འདས་མེ་བྱ་ལོར། ། མཐོང་ན་འགྲོ་རྒྱུད་ལས་ཉོན་དྲི་མའི་ཚོགས། ། འཁྲུད་པའི་བྱིན་རླབས་དྲང་སྲོང་ཛ་ཧུའི་རྒྱུན། ། མར་མེ་མཛད་ཀྱི་ཞལ་ལུང་བཀའ་གདམས་ཀྱི། །
གཞུང་གིས་རབ་བསྔགས་རྭཾ་སྒྲེཾང་དབེན་པའི་གནས། ། བཏབ་ནས་བརྒྱ་ཕྲག་དྲུག་དང་གྱ་གཅིག་འདས། ། ཆུ་གླང་རིགས་གསུམ་རྣམ་འཕྲུལ་འོད་གསལ་གདུང༌། ། རིམ་བཞིན་བྱོན་དང་འབྱོན་འགྱུར་གདན་ས་ཆེ། ། གསང་སྔགས་ཆོས་འབྱུང་དཔཾལ་ལྡཾན་སཾ་སྐྱཾ་ཞེས། ། གྲགས་པའི་རོལ་མོ་མཁན་འདི་བཏབ་ནས་བཟུང༌། ། དྲུག་བརྒྱ་རེ་བཞི་སྔོན་འདས་ཆུ་ཕོ་སྤྲེལ། ། འཇམ་པའི་དབྱངས་དང་དཔལ་ལྡན་བི་རཱུ་པས། ། བྱིན་བརླབས་ཤེས་བྱ་ཀུན་ལ་མི་འཇིགས་པ། ། བློ་གྲོས་དབང་ཕྱུག་ངེས་དོན་ཧེ་རུ་ཀཿ །
ས་ཆེན་ཀུནཾ་དགཾའ་སྙིངཾ་པོཾ་བལྟམས་ནས་ལོ། ། དྲུག་བརྒྱ་ཞེ་དྲུག་སྔོན་བརྒལ་ཆུ་སྟག་ལ། ། མཁྱེན་དཔྱོད་ཉིན་མོར་བྱེད་པའི་གཟི་སྟོང་གིས། ། སྨྲ་ངན་འབྱུང་པོའི་འདབ་ལྡན་མི་སྨྲའི་རྒྱར། ། ཉེར་བཅིང་ཡང་དག་བསྟན་པའི་པད་ཚལ་ཁ། ། འབྱེད་པའི་གཉེན་གཅིག་ས་སྐྱ་པཾཎ་ཆེནཾ་ཞེས། ། གྲགས་པའི་རྔ་གསང་ཕྱོགས་ཀྱི་ལུས་ཕྲ་ཡིས། ། བརྡུང་དེ་བལྟམས་ནས་ལྔ་བརྒྱ་ང་དྲུག་བརྒལ། ། ཤིང་ལུག་གནམ་བསྐོས་གོང་མའི་རིགས་ཀྱི་བདག ། བོད་ཁམས་ཡོངས་ཀྱི་ཕན་བདེའི་བྱེད་པ་པོར། །
བླ་མེད་དབང་གི་མངའ་གསོལ་འགྲོ་བའི་མགོན། ། འཕགས་མཆོག་བློཾ་གྲོཾས་རྒྱལཾ་མཚཾན་འཁྲུངས་ནས་ལོ། ། བརྒྱ་ཕྲག་ལྔ་དང་ཉག་མ་གསུམ་བཅས་ཡོལ། ། ལྕགས་སྟག་མཁྱེན་རབ་རྡོ་རྗེ་ཕ་ལམ་གྱིས། ། ཇི་སྙེད་ཤེས་བྱའི་ནོར་བུ་སྲ་མཁྲེགས་ཁམས། ། ཐོགས་མེད་འབིགས་པ་བུཾ་སྟོནཾ་རིཾན་ཆེཾན་གྲུབཾ། ། འཁྲུངས་ནས་བགྲང་གཞི་བཞི་བརྒྱ་ཞེ་བརྒྱད་བརྒལ། ། མེ་མོ་བྱ་ལོ་མཐའ་བྲལ་དབུ་མའི་ལམ། ། སྨྲ་ལ་འཇིགས་བྲལ་བློ་གྲོས་འདབ་བརྒྱའི་ཁ། ། འཇམ་དཔལ་རྡོ་རྗེས་ལེགས་ཕྱེ་བློཾ་བཟཾང་གྲཾགས། །
གསེར་ཞུན་ཅོད་པཎ་འཆང་དེ་བལྟམས་ནས་ལོ། ། བརྒྱ་ཕྲག་གསུམ་དང་གྱ་གཅིག་སྔོན་དུ་བརྒལ། ། ལྕགས་ལུག་མངོན་རྗེས་ཚད་མའི་རིགས་ལུང་སྨྲར། ། ཟླ་མེད་ཐམས་ཅད་གཟིགས་པ་དགེཾ་འདུཾན་གྲུབཾ། ། བལྟམས་ནས་སུམ་བརྒྱ་ཞེ་བདུན་ལྷག་མ་ཅན། ། ས་གླང་འཇམ་མགོན་བླ་མ་བཙོཾང་ཁཾ་པཾས། ། འགྲོ་ཀུན་བསོད་ནམས་ཚོགས་མཐར་ཕྱིན་པའི་ཆེད། ། ཐུབ་པའི་མཛད་པ་ངོ་མཚར་ཆོ་འཕྲུལ་གྱི། ། དུས་ཆེན་སྨོན་ལམ་ཚུགས་དང་མ་ཕམ་པའི། ། བསྟི་གནས་ས་ལ་འཕོས་འདྲ་དགཾའ་ལྡནཾ་གྱི། །
ཆོས་སྡེ་བཏབ་ནས་སུམ་བརྒྱ་དོན་བཞི་འདས། ། མེ་སྤྲེལ་ཐུབ་དབང་ལུགས་མཆོག་བསམ་འཕེལ་དབང༌། ། བཤད་སྒྲུབ་རྒྱལ་མཚན་རྩེ་མོར་མངའ་གསོལ་བའི། ། བསྟན་འཛིན་དགེ་འདུན་བསྟི་གནས་འབྲསཾ་སྤུངཾ་གི ། ཆོས་སྡེ་ཞེས་གྲགས་སྙན་པའི་རུ་མཚོན་ནི། ། སྲིད་རྩེར་སྙེགས་པ་འདི་ཉིད་བཏབ་ནས་ལོ། ། སུམ་བརྒྱ་ཉེར་གཉིས་འདས་ཤིང་ས་ཕག་ལོར། ། ལུས་ཅན་ཕན་བདེའི་རྩ་ལག་དམ་ཆོས་ཀྱི། ། སྒྲ་དབྱངས་ཆད་མེད་སྒྲོགས་པའི་རིགས་གྲོལ་སྡེས། ། ཡོངས་གང་སེཾ་རཾ་ཐེགཾ་ཆེནཾ་ཆོས་ཀྱི་གླིང༌། །
བཏབ་ནས་བརྒྱ་ཕྲག་གསུམ་དང་བཅོ་ལྔ་འདས། ། ཆུ་ཡོས་རབ་འབྱམས་རིག་པའི་གཞུང་ལུགས་རྩིས། ། མཐའ་དག་མགྲིན་པ་ལོངས་སྤྱོད་འཁོར་ལོ་ལས། ། འདྲེན་ལ་བསྙེངས་བྲལ་ནོརཾ་བཟཾང་རྒྱཾ་མཚོཾའི་ཞབས། ། བལྟམས་ནས་སུམ་བརྒྱ་བཅོ་ལྔ་བགྲང་གཞི་འདས། ། ས་བྱར་རྣམ་གསུམ་སྡོམ་ལྡན་བསྟན་འཛིན་གྱིས། ། གསང་སྔགས་བསྟན་པའི་བཤད་སྒྲུབ་བསྐལ་པའི་ཡུན། ། སྤེལ་བའི་ཆོས་གྲྭ་བཛྲ་ཨཱ་ས་ན། ། གཉིས་པ་ཨེཾ་ཝཾཾ་ཆོསཾ་ཀྱིཾ་འབྱུངཾ་གནཾས་ཆེ། ། བཏབ་ནས་བརྒྱ་ཕྲག་གསུམ་དང་དགུ་འདས་ཤིང༌། །
མེ་ཡོས་བསླབ་གསུམ་ཁྲིམས་གཙང་འདུས་པའི་སྡེས། ། སྡེ་སྣོད་བཤད་སྒྲུབ་རྒྱལཾ་མཚནཾ་སྲིད་རྩེའི་བར། ། མཐོཾན་པོཾར་འདེགས་པའི་བཀྲ་ཤིས་ལྷུན་པོ་ཞེས། ། ཆོས་སྡེ་ཆེན་པོ་བཏབ་ནས་ཉིས་བརྒྱ་དང༌། ། གོ་གཅིག་སྔོན་འདས་མེ་སྤྲེལ་དུས་གསུམ་གྱི། ། རྒྱལ་བའི་ཐུགས་རྗེཾ་གཅིག་བསྡུས་ཐམས་ཅད་མཁྱེན། ། དགེཾ་འདུཾན་རྒྱཾ་མཚོཾ་འཁྲུངས་ནས་ཉིས་བརྒྱ་དང༌། ། རེ་གཉིས་སྔོན་འདས་ཆུ་ཡོས་ཐེག་ཆེན་གྱི། ། བསྟན་པའི་གཉེན་གྱུར་པུཾ་ཎྱ་སཾ་མུཾ་དྲཿ ། འཁྲུངས་ནས་ཆིག་བརྒྱ་དང་ནི་གོ་ལྔ་འདས། །
ས་གླང་ཁམས་གསུམ་འགྲོ་བའི་འདྲེན་པ་མཆོག ། རྒྱལ་དབང་ཡོཾན་ཏནཾ་རྒྱཾ་མཚོཾ་འཁྲུངས་ནས་ལོ། ། བརྒྱ་དང་ཞེ་དགུ་སྔོན་འདས་མེ་མོ་སྦྲུལ། ། སྙིང་རྗེ་ཆེན་པོའི་གཏེར་ཆེན་པད་དཀར་འཆང༌། ། གྲུ་འཛིན་ཞིང་ལས་མ་གཡོས་སྨོན་ལམ་མཐུས། ། སྒྱུ་འཕྲུལ་རོལ་པ་མ་འགགས་སྤྲུལ་པའི་གར། ། ཤེས་བྱ་ཐམཾས་ཅདཾ་མཁྱེཾན་པཾ་ངགཾ་གི་དབཾང༌། ། བློཾ་བཟཾང་རྒྱཾ་མཚོཾ་འཁྲུངས་ནས་བགྲང་བའི་གཞི། ། བརྒྱ་ཕྲག་གཅིག་དང་ཉེར་གཅིག་སྔོན་དུ་ཡོལ། ། རབ་བྱུང་ཉི་མའི་གྲངས་སོན་མེ་མོ་ཡོས། །
ཤེས་བྱ་བཅུ་ཕྲག་རིག་པའི་སྒོ་འཕར་འབུམ། ། འབྱེད་པའི་རྣམ་དཔྱོད་གསེར་གྱི་ལྡེའུ་མིག་དག ། འཇམ་དཔལ་གཞོན་ནུས་བྱིན་པ་ས་ཡི་བདག ། བུཾདྡྷཾ་ཨཾཔྟིསཾ་སྐར་ནག་རྩིས་ཀྱི་གཞུང༌། ། བསྟན་བཅོས་བཻ་ཌཱུར་དཀར་པོ་བརྩམས་ནས་ལོ། ། ལྔ་བཅུ་རྩ་གཅིག་སྔོན་འདས་ཤིང་མོ་སྦྲུལ། ། བདེ་གཤེགས་རིགས་ཀྱི་འཁོར་ལོས་སྒྱུར་བའི་དཔལ། ། རྡོ་རྗེ་སེམས་དཔའ་ངུར་སྨྲིག་འཆང་གི་གར། ། ཐམས་ཅད་མཁྱེན་པ་ཚུལཾ་ཁྲིམཾས་ལྷུནཾ་གྱིས་གྲུབཾ། ། ཨེ་ཝཾ་ཡི་གེས་ཉེར་མཚན་ཆོས་ཀྱི་ཁྲིར། །
འཁོར་འདས་ཤིས་པའི་དབྱངས་སྙན་འབུམ་ཕྲག་གིས། ། ཁམས་གསུམ་ཆོས་ཀྱི་རྒྱལ་པོར་མངའ་གསོལ་ནས། ། བགྲང་གཞི་ཉེར་དགུ་བརྒལ་བའི་གསར་ཚེས་ལོ། ། རང་བཞིན་རྐྱེན་དང་རྣམ་འགྱུར་ལས་འཕོས་པ། ། ལེགས་སྦྱར་སྐད་དུ་ཀཱཾ་ལཾ་དཱུཾ་ཏིཾ་ཞེས། ། བོད་བརྡར་བསྒྱུར་ལ་དུསཾ་ཀྱིཾ་ཕོཾ་ཉརཾ་བརྗོད། ། མ་ཧཱ་ཙི་ནའི་རྒྱལ་ཁབ་ཝུཾ་ཝུཾ་ཞེས། ། དབང་ཐང་འབྱུང་ཁམས་དང་མཐུན་སཾ་ཕོཾ་རྟཾ། ། འབྱུང་བ་བཞི་ལྡན་སེ་ཞིག་སྤེཾན་པཾའི་ཀླུངཾ༌། ། ཕོ་བྲང་གླིང་དགུའི་ལྟེ་བར་དབང་སྒྱུར་ལྷ། །
སྨན་གྱི་མེ་ལོང་ཞེས་བྱས་རྣམ་པར་རྩེན། ། རྣམ་དག་གྲུབ་པའི་ལོ་གཟའ་སྣཾ་ཚོགཾས་འོད། ། ལོ་ཡི་སྐར་མ་ལྷཾ་ཡིཾ་དབངཾ་ལྡན་ནོཾ། ། བསྡུས་རྒྱུད་བྱེད་པའི་ལོ་འཕོ་རྒྱཾ་མཚོཾ་སྐྱེསཾ། ། ལོ་སྟོད་དབང་བསྒྱུར་རྒྱལ་པོ་གཉིས་སྐྱེས་དབང༌། ། བཀའ་ཡི་འཁོར་བསྒྱུར་བློན་ཆེན་མེ་རིགས་སྐྱེས། ། ཟབ་ཟབ་དམ་པའི་དོན་དུ་བྱ་བྱེད་ལས། ། དངོས་དངོས་བདེན་པས་སྟོང་ཡང་ཀུན་རྫོབ་ཏུ། ། རིམ་རིམ་ལོ་དང་གཟའ་སྐར་འཕོ་འགྱུར་གྱི། ། མང་མང་འགྲོ་ལ་བདེ་སྡུག་འདི་ལྟར་སྟོན།
༈ །ཕུགཾ་ལུགས་ལོ་གཟའ་འདི་ལ་སྦྲང་ཆར་དཀོན། ། ལོ་ཏོག་འབྲིང་ལ་སྲོག་ཆགས་ལོ་ཐོག་གཟན། ། དུད་འགྲོ་ནད་གཙེར་ཉི་ཟླའི་འོད་ཟེར་དམན། ། སྨན་གྱི་མཐུ་ཆུང་སྐྱ་རྒྱལ་འཁྲུག་པ་དང༌། ། འོན་ཀྱང་དམངས་རིགས་སྐྱེ་བོ་བདེ་བར་གླེང༌། ། ལོཾ་སྐརཾ་འབྲསཾ་བུཾ་བཤེས་གཉེན་དམ་པ་དང༌། ། རིགས་བཟང་བདེ་ཞིང་འགྲོ་བའི་ལོངས་སྤྱོད་འཕེལ། ། སེམས་ཅན་ཁམས་སྤྱིར་བདེ་སྐྱིད་འབྱུང་བ་དང༌། ། ལོ་ལེགས་ཆོས་སྤྱོད་འགའ་ཞིག་བྲོ་འཚལ་གསུངས། ། བྱེདཾ་པཾ་ལོཾ་འཕོཾས་ཆར་འབེབས་སྨན་བཅུད་སྤེལ། །
ནགས་ཚལ་མེ་ཏོག་ཆུ་ཀླུང་ལྟེང་ཀ་དང༌། ། བཞོན་རྣམས་འོ་མ་མང་འཕེལ་མི་བདག་གིས། ། ཡུལ་འཁོར་བྱམས་པས་སྐྱོང་ཞིང་གཞོན་ནུ་རྩེ། ། ལོཾ་སྟོད་རྒྱལ་པོ་ཆར་འབབ་འབྲུ་ཚོགས་འཕེལ། ། གཞོན་ནུ་རྩེ་ཞིང་བཞོན་མའི་འོ་མ་མང༌། ། དེ་ཡི་འཕྲུལ་བློན་ཆོས་ལྡན་གྲགས་པ་འཐོབ། ། མཆོད་སྦྱིན་རྟ་དང་གཉིས་འཐུང་བ་ལང་འཕེལ། ། བློ་ལྡན་རིག་པ་རྒྱས་འགྱུར་ནམ་མཁའ་ལས། ། སྤྲིན་བཅུད་དུས་སུ་བབས་པས་འབྲུ་སོགས་རྒྱས། ། རྟཾ་ཡིཾ་ལོཾ་འདིཾར་རྒྱལ་ཁམས་འཁྲུག་པ་བདོ། །
ཕྱུགས་ཉེས་བཀྲེས་འགྲངས་མི་སྙོམས་དབྱར་སྟོད་ཐན། ། གྲོ་ནས་འབྲུ་སྐྱོན་ཅན་འབྱུང་གནམ་དམག་གཡོ། ། སོ་ཟར་འབྲིང་ལ་གཤོངས་ཞིང་ཅུང་ཟད་ཉེས། ། རླུང་ཆེན་ལྡང་ཞིང་ནད་རིམས་ཆེ་ཕྲ་མང༌། ། དགུ་གླིང་དབུས་ཞུགས་སྙིང་པོ་ཡུལ་ཁམས་སུ། ། རིམས་དང་འཁྲུག་པ་ཆེར་འབྱུང་མི་འབྲུ་སྙི། ། ཆུ་བོ་རབ་རྒྱས་ཡུལ་གྱི་འཕོ་འགྱུར་མང༌། ། ནཻ་པ་ལ་ཡུལ་མཁས་པའི་ལེགས་བཤད་ལས། ། རླུང་འཕེལ་འབྲུ་དང་བསིལ་བའི་རེག་བྱ་རབ། ། ཆར་རྒྱུན་དྲོད་ཀྱི་གདུང་བ་འཁྲུག་པ་འབྲིང༌། །
དབྱར་སྐྱེས་རྩྭ་ལྗང་ཟད་པ་ཐ་མའོ། ། ཤཾ་ཀཾའི་འདཾས་ལོཾ་དྲག་པོས་སྦྱངས་པའི་ལྷག ། གཟུགས་ཤར་རྫིང་བུར་འཇུག་ཅེས་ཐེན་པ་འབྱུང༌། ། དེ་སོགས་འབྲས་བུ་བསྡུ་ཚེ་འབྲིང་རབ་མངོན། ། སཾ་རྟཾའི་ལོཾ་འདིར་དུས་བསྟན་མེ་ལོང་ལས། ། སྔ་ཐེན་ཕྱུགས་ཉེས་ལོ་ལེགས་སད་ཕྲན་འབྱུང༌། ། དྲང་སྲོང་ལྷ་ཡི་བླ་མའི་དྲུག་ཅུའི་འབྲས། ། དཔྱིད་སོས་ཆར་ཉུང་དབྱར་སྟོན་ཆར་པ་ཆེ། ། ལོ་ལེགས་མི་རྣམས་ནད་ཀྱིས་མི་བདེར་བྱེད། ། མདོ་སྡེ་གསང་བར་སོས་ཐེན་སོ་ཟར་བརྩོན། །
གྲོ་དང་དཀར་མོ་རྒྱས་འགྱུར་སད་ཀྱང་འབྱུང༌། ། གནག་འབྲིང་ཁྲེ་ཉེས་རིམས་ནད་ཁོལ་བུ་འོང༌། ། རྒྱ་ནག་སྟག་རྣར་སྔ་ཐེན་ཕྱིས་ཞོད་ལ། ། ལོ་འབྲིང་ཡུལ་འཁྲུག་ཕྱུགས་ཉེས་བཀྲེས་ལྟོགས་འབྱུང༌། ། དེཾ་ལྟཾར་འགྲོཾ་སེཾམས་རང་བཞིན་རྣམ་དག་གཤིས། ། འཕོ་འགྱུར་མེད་ཀྱང་སྔོན་ལས་དགེ་སྡིག་དང༌། ། ལོ་གཟའ་ལ་སོགས་དགྲ་གྲོགས་ཕྲད་པའི་ཚེ། ། བདེ་སྡུག་སྣ་ཚོགས་མྱོང་འདི་རྟེན་འབྲེལ་ཆོས། ། བདཾག་བློཾ་ཕོ་ཉའི་དྲི་མཆོག་བཞོན་པ་ལ། ། ཉེར་བསྐྱོན་མཁས་པའི་ལུང་གི་དགའ་ཚལ་ལས། །
མགྱོགས་པར་བཏུས་པའི་མངོན་ཤེས་རྩིས་ཀྱི་མཛོད། ། ཨ་མྲའི་འབྲས་བུ་སྨིན་ལེགས་དེ་ཙམ་མོ། ། སྐྱེསཾ་སྦྱངཾས་ཤེསཾ་རཾབ་བདག་པོས་མ་བཟུང་བར། ། བདག་བློའི་ཞིང་ས་སྙོམ་ལས་གོར་མའི་ཁྲོད། ། རིག་གནས་ས་བོན་བཏབ་ཀྱང་ལེགས་བཤད་ཀྱི། ། མྱུ་གུ་མ་སྨིན་སྐྱོན་སྣང་མཁས་ལ་བཤགས། ། ཚུལཾ་འདིཾར་འབད་པའི་ལེགས་བྱས་ཁ་ལོ་པས། ། རྒྱལ་བསྟན་ཉི་མ་གངས་ཅན་མཁའ་དཀྱིལ་དུ། ། ཆེས་ཆེར་བདོ་བའི་བྱིན་རླབས་འོད་སྟོང་གིས། ། ཕན་བདེའི་ཆུ་སྐྱེས་གྲངས་མེད་དགོད་པར་ཤོག །
གྲངས་མེད་སྐྱེ་བའི་མར་གྱུར་མཁའ་མཉམ་འགྲོ། ། མ་རིག་གཉིད་ལ་ཡུར་རྣམས་ཆོས་ཀྱི་སྒྲས། ། ཉེར་བསླང་ངོ་མཚར་ཤེས་བྱའི་ལྟད་མོ་འབུམ། ། སྟོན་བྱེད་ཐམས་ཅད་མཁྱེན་པ་མངོན་འགྱུར་ཤོག ། ཡངས་པའི་ནོར་འཛིན་ཁོངས་འཁོད་ལུས་ཅན་ཀུན། ། ཀུན་འབྱུང་རྒྱུར་བཅས་སྡུག་བསྔལ་མི་འབྱུང་ཞིང༌། ། ཞིང་གི་དམ་པ་དཀོན་མཆོག་ཡོན་ཏན་དྲན། ། དྲན་ཤེས་བག་ཡོད་སྤྱོད་ཚུལ་སྐྱོང་བར་ཤོག ། དམ་པའི་ཆོསཾ་ལ་ལེགས་སྤྱོད་བསོད་ནམས་ཀྱི། ། འཁོཾར་ལོ་སྔོན་དུ་བགྲོད་ལྡན་སཾ་གཞི་སྐྱོངཾ༌། །
སྐུ་ཚེ་ཕྲིན་ལས་ཆབ་སྲིད་དཔལ་འབྱོར་རྣམས། ། ཆར་དུས་ཆུ་བོའི་གཏེར་གྱི་རྗེས་སྙེགས་ཤོག ། ཅེས་དུས་ཀྱི་ཕོ་ཉ་གསར་ཚེས་ཀྱི་གནམ་ལོའི་བྱེད་གྲུབ་རྩིས་ཀྱི་ལིའུ་ཐོ་བཟང་ངན་གཟུགས་སྣང་སྟོན་པའི་མེ་ལོང་ཞེས་བྱ་བ་འདི་ནི་རྩིས་རིག་གཙུག་ལག་འཛིན་པའི་བློ་ལྡན་ཆོས་འཁོར་ས་འཛིན་ཨེར་ཀེའི་ནང་སོའི་བཀའ་ལུང་གིས་བསྐུལ་བའི་ངོར། གཙུག་ལག་སྨྲ་བའི་གྲལ་སྙེགས་བནྡེ་ཚུལ་ཁྲིམས་རིན་ཆེན་དུ་བོད་པས་སུག་བྲིས་སུ་བགྱིས་པ་འདིས་ཀྱང་སེམས་ཅན་ཁམས་ཀྱི་མ་རིག་མུན་པ་སེལ་བའི་རྒྱུར་གྱུར་ཅིག། །། ༄། །མཉམ་པའི་བྲྀཏྟ་ཡི་གེ་བཅུ་གཅིག་པ་གསུམ་བསྔགས་ཞེས་བྱ་བ་ལ་སྤྱིའི་གྲངས་སུ་གདེངས་ཅན་ཆུ་གཏེར་ནམ་མཁའ་འདྲེན་བྱེད་མཆིས་པ་ལས་ཁྱད་པར་ལག་པ་དུས་མཚམས་ནས་ཟིན་པའི་པྲཱསྟཱ་རས་མཛེས་པར་བྱས་པའོ།།
༄༅། །བིམལཱདརྴནཱམཔྲབྷཝེཏྱགྣིཿཤཤསྱཝརྵསཾཔཱུརྞཎསྱརྀཐྭསྟི།། ༄༅། །རབ་བྱུང་ཞེས་པ་མེ་ཡོས་ཀྱི་གནམ་ལོ་རྫོགས་པའི་ལིའུ་ཐོ་དྲི་མེད་མེ་ལོང་ཞེས་བྱ་བ་ཡོད།། ༄༅། །སདཱཔརསྭབྷཱཝཤྩཤཱུནྱཏཱ། ཀདཱཙིཏཱཀྵརསྶདྨཧཱསུཁཱ། ཡུགཾབྷཤཙནིརྦཱཎཡོཿཔྲབྷུཿ
སདཱཧིཀཱལཙཀྲེཎཔཱལཡཾ།། ༄༅། །རྣམ་ ་་་་་རིགས་རང་བཞིན་བརྗོད་པ། ཀུན་མཆོག་གི་རང་བཞིན་སྟོང་ཉིད་དང༌། ། ནམ་ཡང་འཕོ་མེད་དམ་པའི་བདེ་བ་ཆེ། ། ཟུང་འཇུག་སྲིད་དང་མྱ་ངན་འདས་དག་གི ། ཁྱབ་བདག་དུས་ཀྱི་འཁོར་ལོས་རྟག་ཏུ་སྐྱོངས། ། ཚོགས་གཉིས་ ་་་་་བསྡུས་པའི་གཟུགས་ཅན། ཆུ་གཏེར་གཏིང་མཐའ་དཔག་དཀའ་བ། ། སྨོན་ལམ་ས་འཛིན་དབང་པོས་བསྲུབས་ལས་སྐྱེས། ། སྤངས་རྟོགས་ཡོན་ཏན་དཀྱིལ་འཁོར་རྫོགས་པ་ཅན། །
ཐུབ་མཆོག་ཉིན་མོར་བྱེད་པ་གཙུག་ཏུ་མཆོད། ། ཉི་གཞོན་ ་་་་་རྨད་བྱུང་དཔེ། འོད་ཀྱིས་འཁྱུད་པའི་ཐུན་མཚམས་སྤྲིན། ། དྲན་པས་སྙིང་གི་མུན་པ་དྲུང་ཕྱུང་ནས། ། འཆད་རྩོད་རྩོམ་པའི་བློ་གྲོས་སྟེར་བཟོད་ན། ། འཇམ་དཔལ་ཁྱོད་ཀྱི་ངོ་མཚར་རྗེས་སུ་བྱེད། ། མཆུ་འདབ་ ་་་་་བྱ་བའི་རང་བཞིན་བརྗོད་པ། ཡིད་འོང་འཛུམ་པའི་ཁོང་གསིང་ནས། ། མཐའ་ཀླས་ཤེས་བྱ་མ་ལུས་སྙན་དངགས་གླུ། ། རྒྱུད་མངས་སྒྲ་དང་བསྲེས་ནས་རྟག་འཇོ་བའི། །
ཡིད་འཕྲོག་ཚངས་པའི་བུ་མོས་མགྲིན་པར་རོལ། ། ཐུབ་ ་་་་་ཆོས་འགོག་པ། མཆོག་ཞལ་ལས་དང་པོའི་སངས་རྒྱས་རྒྱུད། ། མནོས་པའི་ཟླ་བཟང་སྐལ་བ་སྦོམ་པོ་རུ། ། གླེང་བ་འདི་ཅི་དེ་ནི་སྟོན་པ་ཡི། ། ཡེ་ཤེས་ལས་གཞན་བསྐལ་པར་བཙལ་དུ་མེད། ། དེ་སོགས་ཆོས་ ་་་་་མཚུངས་གསལ་དཔེ། ཀྱི་རྒྱལ་སྲིད་མཐོན་པོའི་ཁྲིར། ། མངའ་གསོལ་གསང་བ་མཆོག་འདིར་ལེགས་བྱས་དྲིན། ། རྒྱུ་སྐར་ལམ་གྱི་མཐའ་ལ་འཁུ་སེམས་ཅན། །
ཆོས་རྒྱལ་བདུན་དང་རིགས་ལྡན་ཉི་ཤུ་ལྔ། ། མཁྱེན་ ་་་་་ཆ་ཤས་གཟུགས་ཅན། དཔྱོད་ཡངས་པའི་ཤིང་རྟས་དུས་འཁོར་ལོའི། ། རྒྱུད་འགྲེལ་ནོར་བུ་རིན་ཐང་གཞལ་དུ་མེད། ། ཤམྦྷ་ལ་ནས་འཕགས་པའི་ཡུལ་གྱི་གྲུར། ། ལེགས་པར་འདྲེན་པའི་པཎ་ཆེན་ཙི་ལུ་པ། ། ནང་ཤིས་བྱེད་ཀྱི་རྒྱུ།་་་་་ གནས་ལྔའི་རིག་པ་སྤྱི་དང་བྱེ་བྲག་ཏུ། ། སྐར་ནག་རྩིས་ཚུལ་མཁས་པའི་ལས་གསུམ་གྱིས། ། བསིལ་ལྡན་ལྗོངས་འདིར་གསལ་བྱེད་རྒྱ་བོད་ཀྱི། །
མཁས་མཆོག་ཡོངས་ཀྱི་རྣམ་ཐར་བསམས་ཀྱིན་དད། ། མཁྱེན་ ་་་་་བསྡུས་ཤིང་མ་བསྡུས་གཟུགས་ཅན། དཔྱོད་ལང་ཚོ་དར་བབ་སྨིན་ལེགས་མས། ། ཐམས་ཅད་མཁྱེན་རྒྱུ་རིག་པའི་འགྲམ་ཆང་གིས། ། བདག་བློའི་བ་ཀུ་ལ་དེ་ཁ་འབྱེད་པའི། ། མཁས་མཆོག་ཞབས་རྡུལ་གཙུག་ཏུ་ཉེར་བླངས་ནས། ། རབ་ ་་་་་ཆ་ཤས་ཅན་གྱི་གཟུགས་ཅན། བྱུང་གནམ་ལོ་གསར་དུ་ཚེས་པ་འདིར། ། དབང་སྒྱུར་ས་ཡི་བདག་པོ་གཟའ་སྐར་སོགས། ། ཇི་བཞིན་སྟོན་པའི་བྱེད་གྲུབ་རྩིས་དག་གི །
ལིའུ་ཐོའི་མེ་ལོང་དྭངས་པ་འདི་ན་ངོམ། ། གྲོང་གསེབ་ ་་་་་སྙིང་རྗེའི་ཉམས། བླུན་པོ་རང་ཉིད་འགྲངས་ལྟོགས་ཀྱི། ། ཚད་ཀྱང་ངེས་པར་ཟིན་པ་བརྒྱ་ལམ་འགས། ། ཟོག་རྫུན་ལུང་གི་ཁ་ཁྲལ་སྨྲ་བ་ལ། ། ཐལ་སྦྱར་བཏུད་པའི་བགྱི་བ་ད་ཐོངས་ཤིག ། བསྐལ་བཟང་སེམས་དཔའ་ཀུན་ལས་དང་པོའི་སེམས། ། བསྐྱེད་པའི་སྙིང་སྟོབས་མཆོག་གིས་སྙིགས་མ་འདིར། ། མངོན་པར་འཚང་རྒྱའི་སྨོན་ལམ་ཡི་གེའི་མཆོག ། བྲིས་དེ་རྗེས་སུ་དྲན་པས་དམ་པ་ཏོག །
འཛམ་བུ་ལྗོན་པས་མཚོན་པའི་གླིང་འདི་ན། ། གཟིགས་པ་རྣམ་ལྔས་གཉིས་ལས་འཐུང་བའི་དབང༌། ། མཆེ་བ་དྲུག་ལྡན་ཚུལ་གྱིས་སྒྱུ་འཕྲུལ་མའི། ། ལྷུམས་སུ་ཞུགས་ནས་ཟླ་བ་བཅུ་རྫོགས་པར། ། དྲག་པོ་ལྕགས་སྤྲེལ་ས་ག་ཟླ་བ་ཡི། ། དཀར་ཕྱོགས་བཟང་པོ་གཉིས་པར་ལུམྦི་ནཱིར། ། ངོ་མཚར་བྱེ་བའི་ཚོགས་དང་ལྷན་ཅིག་ཏུ། ། བལྟམས་ནས་རི་མཁའ་རི་མིག་སྔོན་དུ་བརྒལ། ། དཔའ་བོ་ལྕགས་འབྲུག་ནག་ཉར་གསང་བའི་བདག ། ས་དབང་ཟོལ་གྱིས་འགྲོ་འདུལ་ཟླ་བཟང་སོགས། །
སྐལ་བཟང་འགྲོ་བ་རྒྱ་མཚོ་འདུས་པའི་དབུས། ། རྒྱུད་སྡེ་ཀུན་གྱི་རྒྱལ་པོ་དུས་འཁོར་ལོའི། ། རྩ་བའི་རྒྱུད་ཀྱི་བདུད་རྩི་སྩལ་ནས་ལོ། ། རི་བོ་འཁྲིག་པ་རོ་དང་འདྲེན་བྱེད་ ༢༦ བརྒལ། ༢༧ ། ཤིང་སྤྲེལ་དྷ་ན་ཀོ་ཤའི་མཚོ་གླིང་དུ། ། ཆུ་སྐྱེས་ཟེའུ་འབྲུར་པདྨ་སམྦྷ་ཝ། ། ཞིང་འདིའི་གདུལ་བྱ་འབྲས་བུའི་ཐེག་པ་ཡིས། ། ཡང་དག་ལམ་ལ་བཀྲི་ཕྱིར་བརྫུས་སྐྱེས་སུ། ། འཁྲུངས་ནས་མེ་མིག་ ༢༦ དུས་ ༢༣ དང་འཁྲིག་པ་འདས། །
ཤིང་བྱིར་མ་ཧཱ་ཙི་ནའི་ཡིད་ཅན་རྣམས། ། ཀུན་རྫོབ་བདེན་པས་འདུལ་གཟིགས་འཇམ་པའི་དཔལ། ། རི་བོ་རྩེ་ལྔར་ཏྲི་ཀྵའི་ཤིང་ལྦ་ལས། ། བརྫུས་ཏེ་འབྲུ་མར་སྒྲོན་མེ་ལྟར་བལྟམས་ནས། ། བགྲང་གཞི་རྩེ་མོ་ཀླུ་དང་དེ་ཉིད་འདས། ། ཤིང་ཁྱིར་བོད་རྗེ་ཡོངས་ཀྱི་གཙུག་ཏོར་ཏོག ། ཆོས་ཀྱི་རྒྱལ་པོ་ལྷ་གཅིག་ཐོ་ཐོ་རི། ། མགོན་བྲལ་འགྲོ་བའི་གཉེན་དུ་འཁྲུངས་ནས་ལོ། ། མེ་དང་བུ་ག་ཆུ་བོ་ཟླ་བ་ ༡༤ ༩༣ འདས། ། ཆུ་མོ་སྦྲུལ་ལོར་གངས་ཅན་འགྲོ་བ་སྤྱིའི། །
བསོད་ནམས་གསེར་གྱི་ཤིང་རྟ་ཡངས་པ་རུ། ། དམ་པའི་ཆོས་སྐལ་སྔོན་མ་ཟ་མ་ཏོག ། བབས་ཤིང་བསྟན་པ་སྔ་དར་དབུ་བརྙེས་ནས། ། བགྲང་གཞི་མཚོ་དང་ཟླ་བ་མ་ ༡༤ ༡༤ ནུ་བརྒལ། ། ལྕགས་གླང་འཇམ་དཔལ་གྱིས་གསུངས་སྤོར་ཐང་རྩིས། ། ལེགས་ཉེས་འབྲས་བུ་སྟོན་པའི་ཨཱ་དརྴཿ། ། ཐུགས་རྗེ་མྱུར་མ་དཔའ་མོའི་སྒྱུ་འཕྲུལ་གྱི། ། རང་གཟུགས་ཚངས་པའི་ཡིད་ཀྱིས་བྲིས་འདྲ་བ། ། འུན་ཤིང་ཀོང་ཇོས་བསྣམས་ཤིང་པུར་རྒྱལ་བོད། ། བསོད་ནམས་མགྲོན་དུ་ཁུགས་ནས་བགྲང་བའི་གཞི། །
དུས་དང་ནམ་མཁའ་ ༡༡༠༦ དྲག་པོ་སྔོན་དུ་སོང༌། ། ས་ལུག་སྒྲུབ་རྒྱུད་བསྟན་པའི་རྒྱལ་མཚན་ཆེ། ། མཐོན་པོར་བསྒྲེང་ལ་འཇིགས་པ་མེད་པའི་མཐུ། ། གྲངས་མེད་སྐྱེ་བའི་སྨོན་ལམ་གྱིས་བྱིན་པའི། ། ཆོས་ཀྱི་རྒྱལ་པོ་ཟླ་འོད་གཞུན་ནུ་དེ། ། ངོ་མཚར་བྱེ་བའི་ལྟས་བཅས་བལྟམས་ནས་ལོ། ། གདེངས་ཅན་རོ་དང་དུས་ཀྱི་གྲང ༦༦༨ ས་འདས་སོ། ། ལྕགས་སྟག་ཤེས་བྱ་བཅུ་ཕྲག་རིག་པའི་གཞུང༌། ། མགྲིན་ལས་ཡང་དག་འཇོ་བས་ཐུབ་པའི་བསྟན། ། ཕྱོགས་བྲལ་ཀུན་དུ་རབ་གསལ་བྱེད་པའི་བློ། །
འཇམ་དཔལ་གཞོན་ནུས་ལེགས་བྱིན་འདྲེན་པ་མཆོག ། ཟས་གཙང་སྲས་ལྟར་འཁྲུངས་ནས་བགྲང་བའི་གཞི། ། མེ་ཀླུ་སྔོན་དུ་བརྒལ་བའི་གསར་ཚེས་ལོ། ། རང་བཞིན་རྐྱེན་དང་རྣམ་འགྱུར་ལེགས་སྦྱར་བའི། ། བརྡ་སྤྲོད་ལྷ་ཡི་སྐད་དུ་པྲ་བྷ་ཝ། ། མངོན་བརྗོད་འབུམ་ཕྲག་གསུམ་པར་རབ་བྱུང་དང༌། ། ཙི་ནའི་རྒྱལ་ཁབ་ཆེན་པོར་ཏང་མ་འུ། ། ལྗོངས་འདིར་དབང་ཐང་དང་བསྟུན་མེ་ཡོས་ཞེས། ། འབྱུང་བ་སུམ་ལྡན་སེ་ཞིག་ཟླ་བའི་ཀླུང༌། ། ཕོ་བྲང་གླིང་དགུའི་དབུས་སུ་གཅིག་དཀར་ཞུགས། །
རྣམ་དག་གྲུབ་པའི་ལོ་གཟའ་བསིལ་ཟེར་ཅན། ། ལོ་ཡི་སྐར་མ་སྣ་ཚོགས་ལྷ་ལྡན་མ། ། བསྡུས་རྒྱུད་བྱེད་པའི་ལོ་འཕོ་སྙན་དངགས་མཁན། ། ལོ་སྟོད་དབང་སྒྱུར་རྒྱལ་པོ་སྣང་བའི་གཏེར། ། བཀའ་ཡི་འཕྲུལ་བློན་ཆེན་པོ་མཛའ་ལྷའི་གྲོགས། ། རིན་ཆེན་གཎྜ་ཡངས་པའི་རྡུལ་གྱི་ཁྲོད། ། ལོ་ཧའི་སྨྱིག་གུ་ཟློས་པའི་གར་བསྒྱུར་ལས། ། བཟང་ངན་འབྲས་བུ་འཕྲིན་དུ་ཤོང་བྱེད་པའི། ། མིང་ཚིག་ཡི་གེའི་ཕྲེང་བ་བསྒྲིགས་འདིར་ལྟོས། ། རབ་བྱུང་ལོ་འདིར་སྤྲིན་སྔོན་མཁར་མཛེས་ཤིང༌། །
ཆར་གྱི་རྒྱུན་འབབ་ལོ་ལེགས་ཞེས་འབྱུང་ཡང༌། ། མདོ་སྡེ་གསང་བར་ཆར་འབྲིང་བྲ་སྲན་བཟང༌། ། དཀར་མོ་བརྩོན་ལ་ནད་རིམས་ཁྲེའུ་དང༌། ། སྐྱེ་བོ་མི་སྲུན་དམག་འཁྲུག་འབྱུང་ཞེས་གླེང༌། ། གྲུབ་པའི་ལོ་གཟའ་ ༼༡༨༽ ཆར་དང་ཆུ་ཀླུང་ཆེ། ། རི་ཀླུང་ནགས་ཚལ་མེ་ཏོག་གིས་མཛེས་ཤིང༌། ། ལོ་ལེགས་སྨན་གྱི་རོ་ནུས་མཆོག་ཏུ་བསྐྱེད། ། བཞོན་ལས་འོ་མ་མང་འཇོ་གཞོན་ནུ་བདེ། ། མི་བདག་བྱམས་པའི་སྟོབས་ཀྱིས་ཡུལ་འཁོར་སྐྱོང༌། ། ལོ་སྐར་ ༼༢༠༽ འབྲས་བུ་ཡུལ་ཀུན་ཆར་མི་སྙོམས། །
འགྲོ་བ་དགེ་སྡིག་འདྲེས་མའི་ལས་ལ་སྦྱོར། ། བྱེད་པ་ལོ་བདག་ ༼༦༽ འབྲས་བུ་རྒྱལ་རིགས་བཟང༌། ། བྱིས་པ་བདེར་བཙའ་འདྲོན་བ་ལམ་དུ་དགེ ། ཚོང་པ་ཟོང་གིས་དགའ་འགྱུར་རིན་ཆེན་འཕེལ། ། འགྲོ་ལུས་བྲོ་ནད་མེད་པའི་བདུད་རྩི་འཐུང༌། ། ལོ་སྟོད་དབང་སྒྱུར་ ༼༡༽ རྒྱལ་པོར་ཆར་པ་ཆུང༌། ། རྩི་ཤིང་ལོ་ཐོག་དམན་པར་སྲོག་ཆགས་འཚེ། ། ཕྱུགས་ལ་ནད་འབྱུང་སྣང་བྱེད་འོད་ཟེར་འབྲི། ། སྐྱ་རྒྱལ་འཁྲུག་པ་བདོ་ཞིང་དམངས་རིགས་བདེ། ། ལོ་སྨད་འཕྲུལ་ ༼༤༽ བློན་འབྲས་བུ་ཆར་ཆུ་རྒྱས། །
ལོ་ཐོག་སྙེ་མ་སྨིན་པའི་ཁུར་གྱིས་མཛེས། ། རྒྱལ་པོ་འབངས་དང་བྱིས་པ་རྗེའུ་རིགས་བདེ། ། མཁས་པའི་བློ་དང་བཞོན་རྣམས་འོ་མ་འཕེལ། ། དགུ་ ༼༡༽ གླིང་དབུས་ཞུགས་རིམས་དང་འཁྲུག་པ་འབྱུང༌། ། དག་བྱེད་རྒྱུན་ཆེ་ཡུལ་འཕོ་མི་འབྲུ་སྙི། ། བལ་ཡུལ་མཁས་པའི་མངོན་ཤེས་མེ་ལོང་ལས། ། ཟད་པ་རབ་ལ་དྲི་གཞོན་འཁྲུག་པ་དང༌། ། འབྲུ་ཚོགས་འབྲིང་ལ་ཆར་འཕེལ་འབྲིང་གི་སྨད། ། རྩྭ་ལྗང་བསིལ་དྲོད་རེག་པ་ཐ་མའོ། ། ཤ་ཀའི་ལོ་ཚོགས་དྲག་པོས་སྦྱངས་པའི་ལྷག །
ཐིག་ཤར་ཆར་པ་ཞོད་ཅེས་གླེང་བ་སོགས། ། འབྲས་བུ་བཟང་ངན་སྤེལ་མར་འབྱུང་བའི་ཕྱིར། ། མཐའ་གཅིག་འཆེལ་པའི་སྟོང་གཅོད་སྨྲ་དཀའ་ཡང༌། ། བུང་བས་པདྨའི་བཅུད་བསྡུས་སྦྲང་རྩི་ལྟར། ། ཀུན་གྱི་སྙིང་པོ་འབྲིང་སྟོད་ཙམ་དུ་གཟུང༌། ། པྲ་འཕྲུལ་ ་་་་་དཔའ་བའི་ཉམས་ལྡན། མཁས་པའི་སྔགས་ཀྱིས་མ་བཏབ་ཅིང༌། ། ཐུན་གསུམ་ཡུར་དུ་རྨི་ལམ་བསྒུགས་མིན་པར། ། གསར་ཚེས་གནམ་ལོའི་བཟང་དམན་ལྐོག་ན་མོ། ། མཆིད་དུ་གླེང་བའི་སྤོབས་པ་ཐོབ་འདི་ཅི།
འགྱོད་པས་འགོག་པ།་་་་་ འབྱུང་འགྱུར་འབྲས་བུ་ལུང་དུ་སྟོན་འདི་ལ། ། བདེན་ནམ་རྫུན་ཞེས་འགའ་ཞིག་བཤུང་སྲིད་ཀྱང༌། ། ཚད་མར་གྱུར་པ་རྣམས་ཀྱི་གསུང་དོན་ལས། ། རང་དགར་བྱས་པ་མེད་ཕྱིར་བདག་མི་འགྱོད། ། ཚུལ་ ་་་་་གཟུགས་ཅན་གྱིས་སྤུད་པའི་རིགས་པའི་རྒྱུ། འདིར་འབད་པའི་ལེགས་བྱས་ཀེ་ཏ་ཀས། ། ལུས་ཅན་རྨོངས་པའི་ཆུ་རྙོག་བགྲུངས་པའི་ནང༌། ། ཕྱི་ནང་གཞན་གསུམ་ཤེས་བྱའི་ངོ་མཚར་གཟུགས། ། སྟོན་མཛད་ཆོས་ཀྱི་རྒྱལ་པོ་མངོན་གྱུར་ཤོག །
ཅེས་པ་མེ་ཡོས་ཀྱི་གནམ་ལོ་རྫོགས་པའི་ལེའུ་ཐོ་དྲི་མེད་མེ་ལོང་ཞེས་བྱ་བའི་གོང་བཤད་འདིའང་རང་དང་ཚེ་བྷྲཱུཾ་བླ་མ་ཨོ་རྒྱན་པའི་ཆེད་དུ་བནྡེ་ཚུལ་ཁྲིམས་རིན་ཆེན་གྱིས་བྲིས་པ་སརྦ་མངྒ་ལ་བྷ་ཝ་ཏུ།། །། ༄། །མཉམ་པའི་བྲྀཏྟ་སྐྱེ་འགྲོ་ལ་པྲཱསྟཱ་ར་བཞི་སྟོང་རྗེས་འབྲངས་བཅས། ཡང་བའི་བྱ་བ་གཅིག་ཡང་བ་བཅུ་གཉིས་རྗེས་འབྲངས་བཅས། ཡི་གེ་བཞི་ཁྲི་རྗེས་འབྲངས་བཅས། ལྕི་ཡང་སོ་སོ་ཉི་ཁྲི་རྗེས་འབྲངས་བཅས། ཕྱི་མོ་བདུན་ཁྲི་རྗེས་འབྲངས་བཅས། ཨ་དྷྭ་འཕྲེད་རེ་མིག སྟེང་འོག་བརྒྱད་སྟོང་རྗེས་འབྲངས་བཅས། ཁྱད་པར་ཨུདྡིཥྚ་ཆིག་སྟོང་རྗེས་འབྲངས་བཅས། ནཥྚ་རེ་ཕ་བཞི་པ་གཞུང་གིས་དངོས་བསྟན་མེ་ཏོག་ཕྲེང་བ་ཞེས་བྱ་བས་མཛེས་པར་བྱས་པའོ།།
༄༅། །པུཎྜརཱིཀཔུཥྐེརནཱམཱམྦུམརྐཊཝརྵསྱཀརསིདྡྷོགཎིཏོརརྀཐྭསྟི།། ༄༅། །ཆུ་སྤྲེལ་ལོའི་བྱེད་གྲུབ་རྩིས་ཀྱི་ལེའུ་ཐོ་པད་དཀར་རྫིང་བུ་ཞེས་བྱ་བ་ཡོད།། ༄། །དྷརྨྨདྷཱཏུཿཔྲཔཉྩཤྩནནྟཔྲྀཡཱབིཀྲྀཌེབྷིཿཔྲཎཱིཏསྶུཁཱནཱཾརསཾ། མཱརིཏོདྷཱཏུཤཱནྟོབྷཝཱརིཡུགཽཀཱལཙཀྲེཎཧེཔཱལཡཤྲཱིགུརུཿ། ༄། །ཆོས་དབྱིངས་སྤྲོས་པའི་མཐའ་བྲལ་དགའ་མ་དང༌། ། གྱ་ནོམ་བདེ་བའི་རོ་ལ་རྣམ་རྩེན་པས། ། སྲིད་ཞིའི་དགྲ་བོ་ཟུང་འཇུག་དབྱིངས་སུ་བསད། ། དཔལ་ལྡན་བླ་མ་དུས་ཀྱི་འཁོར་ལོས་སྐྱོངས། ། གྲངས་མེད་བསྐལ་པའི་ཐུགས་བསྐྱེད་གཡར་དམ་གྱི། ། ཡི་གེ་དམ་པ་ཐུགས་ཀར་ལེགས་བཀོད་པ། །
ལུས་མེད་དཔུང་གིས་བསུབ་ཏུ་མེད་པ་ལ། ། བསྔགས་པའི་མེ་ཏོག་གིས་གཏོར་ཐུབ་པའི་དབང༌། ། ཡེ་ཤེས་སྣང་བ་རྣོན་པོ་ཁམས་གསུམ་གྱི། ། རྨོངས་པ་གཅོད་ལ་མཁས་གྱུར་འཇམ་དཔལ་དབྱངས། ། ཕྱག་ན་རལ་གྲིས་མཚན་པས་ཅི་ཞིག་བྱ། ། དེ་མཐུ་ཁྱོད་ལ་མེད་སྙམ་འཕྱང་མོ་ཉུག ། བསིལ་ཟེར་བྱེད་པ་བདག་གི་མཚར་སྡུག་རྣམས། ། ཐུབ་ཆོད་རྩོམ་པ་འདིས་ནི་ཕྲོགས་སོ་ཞེས། ། དཔལ་ལྡན་ཚངས་པའི་བུ་མོའི་ཐོར་ཚུགས་རྩེར། ། མཛེས་བྱེད་ཟོལ་གྱིས་ལྷགས་ནས་བལྟ་བ་སྙམ། །
རྒྱལ་གསུང་ཆོས་ཀྱིས་མཐོ་བའི་ཁྲི་འཕང་དུ། ། རྩ་ལག་འཚོ་ལྟར་དམར་བའི་ཞབས་བཀོད་ཅིང༌། ། སྐལ་བཟང་སྐྱེ་བོ་སྨིན་ཅིང་གྲོལ་བྱེད་པའི། ། ས་དབང་བདུན་དང་རིགས་ལྡན་ཉི་ཤུ་ལྔ། ། རྒྱུད་འགྲེལ་ཀཱ་ཤི་མཛེས་དགའི་བཞིན་གྱི་ཟླ། ། མཁྱེན་དཔྱོད་མེ་ལོང་དྭངས་པའི་མཁའ་དབྱིངས་སུ། ། འགོག་མེད་ཤར་བ་ཙི་ལུ་པ་ལ་སོགས། ། འཕགས་བོད་མཁས་པའི་རྒྱུ་སྐར་བཀྲག་ཏུ་ཆེ། ། དཔལ་ལྡན་རྡོ་རྗེ་འཆང་བ་སྲིད་པ་འདིར། ། རྣམ་པར་དཔྱོད་ལྡན་ཀུནཾ་དགཾའི་ཟློས་གར་དུ། །
མདོ་སྔགས་དགོངས་པའི་སྙིངཾ་པོཾ་ཟབ་རྒྱ་ཆེ། ། ཡང་དག་འདོམས་པའི་རྒྱལ་པོ་ས་སྐྱ་པ། ། མི་མཆོག་ཚངས་པའི་དབྱངས་ལས་ང་ཡི་ཆོས། ། དྲི་མེད་སྨྲ་བའི་སྐྱེས་བུ་ཀུནཾ་དགཾའི་དཔལ། ། སྐྱེད་བྱེད་སྐལ་བ་བཟཾང་པོཾ་འདིའོ་ཞེས། ། བསྔགས་པའི་འཕྲིན་ཡིག་དྲུག་སྐྱེས་གླུ་ལས་སྙན། ། བདེ་སྡུག་འབྲས་བུ་འབྱིན་ལ་འཇུག་ལྡོག་གི ། གནད་འགག་ཇི་བཞིན་གསལ་བ་རིག་པའི་མིག ། གཙུག་ལག་སྤོར་ཐང་རྩིས་དང་དབྱངས་འཆར་རྒྱུད། ། འཆད་པའི་མཆུ་འདབ་སྙུང་བ་གང་ཡིན་དང༌། །
སྔོན་གོམས་ལེགས་བྱས་དག་བྱེད་གཏེར་གྱི་བཅུད། ། རྒྱལ་བསྟན་པདྨ་བཞད་པའི་རྩ་ལག་ཏུ། ། སྤྲུལ་པའི་ཟློས་གར་གང་དེ་རྡོ་རྗེའི་ཁྲིར། ། འགྱུར་མེད་ཤིས་པའི་མཁའ་དཀྱིལ་བརྟན་གྱུར་ཅིག ། དབྱངས་ལྡན་གྱིས་རྩེན་མགྲིན་པའི་འཁོར་ལོ་ལས། ། ཐུབཾ་བསྟནཾ་རབཾ་གསཾལ་བྱེད་པ་རིག་པའི་གཞུང༌། ། མཐའ་ཀླས་རྟག་ཏུ་འཇོ་བ་ཆུ་ཡི་གཏེར། ། དག་བྱེད་བྱེ་བའི་འབྱུང་གནས་རྗེས་སུ་བྱེད། ། སྙོམ་ལས་མལ་དུ་རྣམ་དཔྱོད་མིག་འཛུམས་ཤིང༌། ། མོང་རྟུལ་གཉིད་ལ་ཡུར་བདག་རིག་པའི་གནས། །
ཆེ་ཆུང་ལྟད་མོ་ངོ་མཚར་ངོམ་པ་པོར། ། སྐལ་བས་ཐོབ་པ་ཀུན་ལ་ཕྱག་བྱས་ནས། ། མཐའ་ཀླས་ཤེས་བྱ་མ་ལུས་གྲངས་ཀྱི་གནས། ། འཆར་བ་རིག་པའི་འཕྲུལ་འདི་སྟོན་པ་ལ། ། དབྱངས་ལྡན་ལུས་ཕྲ་འདྲི་བྱེད་སྨྱུ་གུའི་ཚུལ། ། རིན་ཆེན་གཎྜ་ཡངས་པར་གར་གྱིས་བྲེལ། ། གང་ཚེ་གནམ་གྱི་ལོ་འདིར་དབང་སྒྱུར་བའི། ། བདག་པོ་རྗེ་བློན་གཟའ་དང་རྒྱུ་སྐར་སོགས། ། རྣམ་གསལ་བྱེད་གྲུབ་རྩིས་ཀྱི་ལིའུ་ཐོའི་རྫིང༌། ། བློ་གསལ་ལང་ཚོ་ལྡན་པའི་འཇུག་ངོགས་འདྲི། །
བསྐལ་བཟང་སེམས་དཔའ་སྟོང་ལས་དང་པོའི་ཐུགས། ། བསྐྱེད་པའི་སྙིང་སྟོབས་མཆོག་གིས་སྙིགས་མ་ལྔའི། ། དུས་འདིར་འཚང་རྒྱ་བགྱིད་པའི་སྨོན་ལམ་སྲོག ། མི་ཤིགས་ཆོ་ག་གྲུབ་པ་དམ་པ་ཏོག ། དགའ་བ་དང་ལྡན་ཆོས་ཀྱི་ཁང་བཟངས་ནས། ། འཛམ་བུ་རྐང་འཐུང་གིས་མཚན་གླིང་དམ་པར། ། གཤེགས་པའི་ཉེར་བསྡོགས་གཟིགས་པ་རྣམ་པ་ལྔས། ། ཐལ་ཀར་གཉིས་ལས་འཐུང་མཆོག་རྣམ་པ་ཡིས། ། ཚངས་པའི་ཡིད་ཀྱིས་བྲིས་འདྲ་སྒྱུ་འཕྲུལ་མའི། ། ལྷུམས་སུ་ཞུགས་ནས་ཟླ་བ་བཅུ་རྫོགས་པའི། །
དྲག་པོ་ལྕགས་སྤྲེལ་ས་ག་ཟླ་བ་ཡི། ། དཀར་ཕྱོགས་བཟང་པོ་གཉིས་པར་ཡིད་སྲུབས་ཀྱིས། ། སྤྲུལ་པའི་ལོངས་སྤྱོད་ལུམྦི་ནཱི་ཡི་ཚལ། ། འོད་ཀྱི་ཕོ་ཉ་དང་པོའི་འཕྲིན་ཤོད་བཞིན། ། བལྟམས་པ་ནས་བཟུང་ཉི་མ་རི་མིག་འདས། ། ཤིང་རྟ་མེ་ཏོག་ལྡན་པའི་བཅོ་ལྔ་ལ། ། བྱང་ཆུབ་ལྗོན་པའི་དྲུང་ན་མི་ཕྱེད་པ། ། རྡོ་རྗེའི་རང་བཞིན་སྐྱིལ་མོ་ཀྲུང་བཅས་ཏེ། ། བདུད་སྡེའི་དཔུང་ཆེན་སྦྲུལ་གདུག་ཁ་ཡི་རླངས། ། བྱམས་ཆེན་སྨན་གྱི་རྒྱལ་པོས་རབ་བཅིལ་ཏེ། །
བྱང་ཆུབ་བླ་མེད་བརྙེས་པའི་ཚུལ་བསྟན་ནས། ། བགྲང་གཞི་ནོར་ལྷ་ཐུབ་པ་དུས་མིག་འདས། ། རྣམ་པར་གནོན་པ་ལྕགས་འབྲུག་ནག་པའི་ཉར། ། ལྷོ་ཕྱོགས་འབྲས་སོ་སྤུངས་པའི་མཆོད་རྟེན་ཆེར། ། དཔལ་ལྡན་གསང་བའི་བདག་པོ་མི་བདག་གི ། སྒྱུ་འཕྲུལ་རྣམ་རོལ་ཆོས་རྒྱལ་ཟླ་བཟང་ལ། ། མཆོག་གི་དང་པོ་རྩ་རྒྱུད་བདུད་རྩིའི་སྒོ། ། ལེགས་པར་ཕྱེ་ནས་སོ་དང་དུས་མིག་བརྒལ། ། ཤིང་སྤྲེལ་དྷ་ན་ཀོ་ཤའི་ཆུ་གཏེར་གླིང༌། ། འདབ་སྟོང་ཟེའུ་འབྲུར་པདྨ་སམྦྷ་ཝཿ། །
བརྫུས་ཏེ་འཁྲུངས་ནས་རི་བོ་མིག་དུས་འཁྲིག ། ཤིང་བྱི་མ་ཧཱ་ཙི་ནའི་ཡུལ་གྱི་མི། ། ཀུན་རྫོབ་རྩིས་ཀྱི་བདེན་པས་འདུལ་གཟིགས་ནས། ། རི་བོ་རྩེ་ལྔ་ཏྲི་ཀྵ་ཤིང་ལྦ་ལས། ། འཇམ་དཔལ་མགོན་པོ་བུས་པའི་བརྟུལ་ཞུགས་ཀྱིས། ། འབྲུ་མར་སྒྲོན་མེ་ལྟ་བུར་བལྟམས་ནས་ཀླུ། ། ནོར་ལྷ་དེ་ཉིད་སྔོན་འདས་ཤིང་ཕོ་ཁྱིར། ། བྷོ་ཊའི་ཡུལ་གྱི་ཆོས་རྒྱལ་ཡོངས་མེས་པོ། ། ཐོ་ཐོ་རི་གཉན་འཁྲུངས་ནས་བགྲང་བའི་གཞི། ། ཀླུ་བུག་མ་ནུ་བརྒལ་བའི་ཆུ་མོ་སྦྲུལ། །
ལྷ་དེའི་བསོད་ནམས་ཡངས་པའི་གསེར་སྣོད་དུ། ། དམ་ཆོས་སེང་དཀར་སྒེག་མོའི་འོ་མ་ཉིད། ། འཁྱིལ་པའི་ཐོག་མ་བརྙེས་ནས་བུག་ཟླ་ཡིད། ། ས་གླང་གངས་ལྡན་སྐྱེ་བོ་འདུལ་བ་ལ། ། རྗེས་ཆགས་སྤྱན་རས་གཟིགས་དབང་སྲོང་བཙན་རྗེ། ། མངོན་པར་བལྟམས་ནས་མེ་ཟུང་དྲག་པོའི་ལོ། ། ལྕགས་གླང་ཐུགས་རྗེ་མྱུར་མ་དཔའ་མོའི་ཟླ། ། སྲིད་པའི་མཚོ་ནང་འཕོས་པའི་འཇོ་སྒེག་གིས། ། འཇིག་རྟེན་དགེ་ལེགས་བྱེ་བའི་བརྟན་པ་དག ། རང་དབང་འགུགས་བྱེད་འུན་ཤིང་ཀོང་ཇོ་ཡིས། །
སྤོར་ཐང་རྩིས་ཀྱི་མངོན་ཤེས་མ་གུ་ར། ། བསྣམས་ནས་ཁ་བ་རི་པའི་བསོད་ནམས་ཀྱི། ། མགྲོན་དུ་ཁུགས་ནས་བསེ་རུ་དྲག་པོ་ཟླ། ། ཆུ་གླང་བོད་ཡུལ་དབུས་ཀྱི་རྡོ་རྗེའི་གདན། ། ལྷ་ལྡན་འཕྲུལ་སྣང་གཙུག་ལག་ཁང་བཏབ་ནས། ། བུག་གཏེར་ཕྱོགས་འདས་རབ་བྱུང་ཐོག་མའི་ལོར། ། འཕགས་ཡུལ་བདེན་དོན་ཡན་ལག་བཅུ་གཉིས་ཀྱི། ། ཁྱབ་བདག་ཀཱ་ལ་ཙཀྲ་སྤྱན་དྲངས་ནས། ། འབྱུང་མཚམས་རི་བོ་སྔོན་འདས་མེ་སྟག་ལོ། ། སྟོང་པར་ཞུགས་ནས་རབ་བྱུང་མེ་ཡོས་མགོ །
ཟུགས་ནས་གསང་ཆེན་སྙིང་པོ་དུས་འཁོར་ལོ། ། གངས་ཅན་ལྗོངས་པའི་ལེགས་བྱས་ཤིང་རྟ་ཡིས། ། ལེགས་པར་དྲངས་ནས་དབང་ལག་རི་བོའི་གྲངས། ། ཆུ་གླང་ལོངས་སྤྱོད་རྫོགས་སྐུའི་ཞིང་ཁམས་ཆེ། ། ཐེག་ཆེན་ཆོས་ཀྱི་སྒྲ་བརྒྱས་བསྐུལ་བའི་མོད། ། དབུས་གྱུར་འཆང་གི་ས་སྟེངས་རྒྱན་ཉིད་དུ། ། འཕོས་པ་མིན་ནམ་སྙམ་པ་དཔལ་ས་སྐྱའི། ། ཆོས་གྲྭ་ཆེན་པོ་བཏབ་ནས་ཟླ་བའི་མཛོད། ། བུ་ག་ཐུབ་པ་རོ་འདས་ཆུ་ཕོ་སྤྲེལ། ། འཕགས་པ་ཕྱག་ན་པདྨས་མཚན་པའི་ལྷ། །
རྣམ་འདྲེན་བསྟན་ལ་རྗེས་སུ་ཆགས་པའི་གཟུགས། ། བསིལ་ལྡན་མཁས་པའི་རྒྱན་གྱུར་ས་སྐྱ་པ། ། ཀུན་དགའ་སྙིང་པོ་བལྟམས་ནས་མཁའ་རོ་མཚམས། ། ལྕགས་སྟག་མཁས་དང་གྲུབ་པའི་འཁོར་ལོས་སྒྱུར། ། དཔལ་ལྡན་ཕག་མོ་གྲུབ་པར་གྲགས་པའི་རྔ། ། ཕྱོགས་བྲལ་མཁས་པའི་རྣར་སྙན་འཁྲུངས་ནས་ལོ། ། འཁྲིག་པ་ཆུ་གཏེར་དུས་རྣམས་སྔོན་དུ་འདས། ། འཇམ་དཔལ་གཞོན་ནུ་ལྔ་རིག་མཁས་ཚུལ་གྱི། ། སྐྱེ་བར་ཟློས་པའི་གར་གྱིས་རྒྱལ་བསྟན་ལ། ། རྣམ་དག་ལས་བྱས་ས་སྐྱ་པཎྜི་ཏ། །
འཁྲུངས་ནས་ནམ་མཁའ་རི་བོ་མདའ་ཡི་གྲངས། ། ཆུ་གླང་འགྲོ་བའི་མགོན་པོ་འཕགས་པའི་ཞབས། ། བསོད་ནམས་གནམ་གྱི་མཐོངས་ནས་བསྐོས་པའི་ལྷ། ། གོང་མ་སེ་ཆེན་རྒྱལ་པོའི་རིགས་ཀྱི་བདག ། སྤྱན་འདྲེན་མཛད་ནས་བོད་ཡུལ་ཆོལ་ཁ་གསུམ། ། དབང་ཡོན་ཕུལ་སོགས་བླ་ཆེན་ས་སྐྱ་པ། ། བོད་ཁམས་ཡོངས་ཀྱི་ཕན་བདེའི་བྱེད་པོ་རུ། ། མངའ་གསོལ་མཛད་ནས་གཏེར་དང་བུ་ག་མཚོ། ། མེ་མོ་བྱ་ལོར་མདོ་སྨད་བཙོང་ཁ་རུ། ། བློ་སྟེར་འཇམ་དཔལ་གཞོན་ནུ་ཆོས་འདུལ་གྱི། །
བསྟན་པའི་རྒྱལ་མཚན་སློང་བ་བློ་བཟང་གྲགས། ། སྐྱེ་བའི་སྡོང་བུ་བཟུང་ནས་འབྱུང་གཏེར་མེ། ། རྔ་ཆེན་ཆུ་ཁྱིར་ཉི་མའི་གཉེན་མཆོག་གི ། དུས་གསུམ་མཁྱེན་པའི་མེ་ལོང་ངོས་ཤར་བའི། ། ལུང་དུ་བསྟན་པ་ཏམྦུ་ར་ཡི་སྒྲས། ། རབ་བསྔགས་སྐྱེས་བུ་ཚད་མ་ཨེ་ཝཾ་པ། ། ཀུན་དགའ་བཟང་པོ་བལྟམས་ནས་བུག་མཚམས་མེ། ། རྒྱུ་འབྲས་ཐེག་པ་དམ་པའི་འཁོར་ལོ་ནི། ། མི་ནུབ་རྟག་པར་བསྐོར་བའི་ཆོས་གྲྭ་ཆེ། ། ཨེ་ཝཾ་ཆོས་ལྡན་བཏབ་ནས་བགྲང་བའི་གཞི། །
ཆུ་བོ་ལག་པ་རྩེ་མོའི་གྲངས་སུ་སོང༌། ། མེ་རྟར་འཇམ་པའི་རྡོ་རྗེ་ཡེ་ཤེས་ཀྱི། ། སྒྱུ་འཕྲུལ་རྒྱལ་བའི་མྱུ་གུར་ཟློས་པའི་ཟླ། ། གསང་གསུམ་ཡོན་ཏན་བསིལ་བའི་ཟེར་ཕྲེང་གིས། ། ལྔ་རིག་བསྟན་པའི་ཀུ་མུད་བཞད་པའི་དཔལ། ། ཀརྨ་འཆི་མེད་ཐུབ་བསྟན་རབ་གསལ་ཞབས། ། ཚེ་བྷྲཱུྃ་གནས་སུ་བལྟམས་ནས་མཚམས་དང་ཀླུ། ། ཆུ་རྟར་རིགས་ཀུན་ཁྱབ་བདག་རྡོ་རྗེ་སེམས། ། གདུལ་བྱའི་མོས་པར་འཚམ་པའི་ལམ་སྟོན་ཕྱིར། ། ཐུན་མཚམས་ལང་ཚོ་གསར་པས་བཀླུབས་པའི་གར། །
ས་གསུམ་མཛེས་བྱེད་དཔཾལ་ལྡནཾ་བླ་མའི་མཆོག ། ཆོསཾ་ཚུལ་སྐྱོངཾ་བའི་རྒྱལ་པོ་བལྟམས་ནས་ལོ། ། ནམ་མཁའ་དབང་པོའི་གྲངས་ཀྱང་སྔོན་དུ་བརྒལ། ། དེང་དུས་སྲིད་པ་འདི་ཡི་མངོན་སྤྲུལ་པའི། ། ཡིད་འཕྲོག་དཔྱིད་དུས་ལང་ཚོ་དར་བབ་མས། ། དྲོ་འཇམ་ལག་པའི་གཡབ་མོ་སྟོང་ཕྲག་གིས། ། མགྲོན་དུ་གཉེར་བྱས་གནམ་ལོའི་མཛའ་ན་མོ། ། གང་ལ་རང་བཞིན་རྐྱེན་དང་རྣམ་འགྱུར་བརྡ། ། ལེགས་སྦྱར་ལྷ་ཡི་སྐད་དུ་ཨངྐི་རཿ། ། སྟོད་འགྲེལ་ལས་ནི་ལེགས་སྦྱར་སོར་བཞག་ཉིད། །
དབང་ཕྱོགས་གནམ་གྱི་མཐོངས་ནས་བསྐོས་པའི་ལྷ། ། མི་བདག་རྒྱལ་པོའི་ཁབ་ཏུ་ཞིན་ཤིང་དང༌། ། བསིལ་ལྡན་ཁ་བའི་ལྗོངས་འདིར་དབང་ཐང་གི ། ཁམས་དང་རྗེས་མཐུན་ཆུ་ཕོ་སྤྲེལ་དུ་འབོད། ། འབྱུང་བ་བཞི་ལྡན་སེ་ཞིག་མིག་དམར་ཀླུང༌། ། ཕོ་བྲང་དགུ་གླིང་ལྟེ་བར་འཁོར་ལོས་སྒྱུར། ། དགྲ་ལྷའི་མེ་ལོང་ཆེན་པོས་རྣམ་པར་རྩེན། ། རྣམ་དག་གྲུབ་པའི་ལོ་གཟའ་ཚིམ་བྱེད་སྐྱེས། ། གནམ་ལོའི་རྒྱུ་སྐར་མགོ་ལས་སྐྱེས་པའི་བུ། ། བྱེད་པའི་རྩིས་ཚུལ་རི་མོའི་ལམ་ཉིད་དུ། །
ལེགས་པར་ཤར་བའི་ལོ་གཟའ་པ་ཝ་སངས། ། ལོ་སྟོད་དབང་སྒྱུར་རྒྱལ་པོ་བདུད་རྩིའི་ཟེར། ། དེ་ཡི་འཕྲུལ་བློན་ལྷ་ཡི་བླ་མའོ། ། ཨ་ཧོ་དོན་དམ་བདེན་ངོར་ཆོས་རྣམས་ཀུན། ། བྱ་བྱེད་ལས་ཀྱི་སྤྲོས་མཐར་ལྷུང་མིན་ཡང༌། ། ཀུན་རྫོབ་སྣང་བར་ལོ་གཟའ་རྒྱུ་སྐར་སོགས། ། འཇམ་རྩུབ་འབྲས་བུ་འབྱིན་པ་རྟེན་འབྲེལ་ཆོས། ། ལྐོག་གྱུར་འབྲས་བུ་བརྗོད་པར་དཀའ་བའི་གཞུ། ། ཡིད་ཆེས་ལུང་གི་རྒྱུད་དུ་བཀུག་པ་ལས། ། འཕོས་པའི་ལུང་བསྟན་ཚིག་གི་ཉག་ཕྲན་འདིས། །
འཕྱང་མོ་ཉུག་གི་བདེན་བྲལ་མགོ་བོ་བྲེགས། ། དེ་ཡང་ཨངྐི་ར་ཞེས་གསར་ཚེས་ཀྱི། ། ལོ་འདིར་ཕྱུགས་ལ་ནད་འབྱུང་ལོ་ཏོག་ལེགས། ། ཡུལ་འགའ་འཁྲུག་ལ་འགའ་ཞིག་བདེའོ་ཞེས། ། བྷ་ར་ཧ་མིས་ལུང་བསྟན་མེ་ལོང་བཤད། ། གྲུབ་པའི་ལོ་གཟའི་འབྲས་བུ་གྲུ་ཆར་ཆེ། ། ལོ་ཐོག་ལེགས་འབྱུང་མཁལ་མར་བྲོ་ཡང་འཚལ། ། རྗེ་རིགས་མི་བདག་འབངས་དང་བྱིས་པ་བདེ། ། དཔྱོད་ལྡན་བློ་དང་བཞོན་མའི་འོ་མ་འཕེལ། ། དཀར་ཕྱོགས་དགའ་བ་གཉིས་པར་བརྡ་སྤྲོད་མཁན། །
འབྱུང་བའི་འགྲོས་ཀྱིས་རྒྱུ་སྐར་ཟླ་བ་སྐྱེས། ། ཆུ་ཚོད་ཡོན་ཏན་རྗེས་འབྲངས་བཅས་པ་ལ། ། ལོངས་སུ་སྤྱད་པས་ཆར་དཀོན་རྒྱལ་པོ་རྩོད། ། ཅུང་ཟད་སྐྱ་འཕམ་སྒོ་ང་ལས་སྐྱེས་དང༌། ། རིར་གནས་སྲོག་ཆགས་འཚེ་བ་མང་ཞེས་གླེང༌། ། བྱེད་པ་ལོ་བདག་འབྲས་བུ་རྒྱལ་རིགས་རྒྱལ། ། འདྲོན་པ་ལམ་དགེ་ཚོང་ཟོང་རིན་ཆེན་འཕེལ། ། ལུས་སྟོབས་རྣམ་པར་ཉམས་པའི་བྲོ་མི་འཚལ། ། བྱིས་པ་གདོན་གྱིས་འཚེ་བ་མེད་པར་བཙའ། ། ལོ་སྟོད་རྒྱལ་པོ་ཟླ་བས་དབང་བྱས་ཚེ། །
ཆར་གྱི་རྒྱུན་འབབ་ཆུ་ཀླུང་ལྟེང་ཀ་འཕེལ། ། ནགས་ཚལ་མེ་ཏོག་སྟོབས་བདོ་ལོ་ལེགས་འབྱུང༌། ། བཞོན་མ་རྣམས་ལས་འོ་མ་མང་འཇོ་ཞིང༌། ། མི་བདག་བྱམས་པའི་རླན་ལྡན་འབངས་ལ་བྱམས། ། ལང་ཚོ་དར་བབ་སྐྱིད་པའི་གར་གྱིས་རྩེན། ། དེ་ཡི་འཕྲུལ་བློན་ཕུར་བུས་མཆོད་སྦྱིན་དང༌། ། རྣམ་འབྱེད་བློ་དང་ཆོས་ལྡན་གྲགས་པ་སྤེལ། ། འཇིག་རྟེན་ལྷས་སྐྱོང་སྦྲང་ཆར་དུས་སུ་འབེབས། ། རྩི་ཤིང་འབྲུ་དང་རྟ་ཕྱུགས་སྟོབས་འཕེལ་བྱེད། ། རྀ་ཥི་ལྷ་ཡི་བླ་མའི་བསྟན་བཅོས་ལས། །
འགྲོ་བའི་ཉེར་འཚོའི་ལོ་ལེགས་འབྲུ་ཚོགས་དང༌། ། ལོངས་སྤྱོད་རྒྱས་པའི་དགའ་སྟོན་གྱིས་མྱོས་པའི། ། སྐྱེ་བོ་ཐམས་ཅད་སྐྱིད་པའི་ག་ཞ་འབྱིན། ། མ་ཧཱ་ཙི་ནའི་མདོ་སྡེ་གསང་བ་ལས། ། འདི་ལོ་ནམ་ཟླའི་སྟོད་ཐེན་ནམ་སྨད་ཞོད། ། ཇུ་ཙེ་རྒྱལ་འགྱུར་འབྲས་དང་སོ་བ་བརྩོན། ། ཁྲེ་དང་གནག་རྣམས་ལེགས་འབྱུང་མཐའ་འཁོབ་ཡུལ། ། བཀྲེས་རྔབས་དང་ལྡན་ཆུ་ལྷའི་ཕྱོགས་ཀྱང་འཁྲུག ། བསོད་ནམས་ཚོགས་ཀྱི་བགྱི་བ་བཟང་ཞེས་གླེང༌། ། བཅུ་གཉིས་ལོ་འབྲས་ཕལ་ཆེར་སྔ་མཁོ་ལས། །
སྟོན་འབྲིང་ཆར་ཞོད་ཡང་ན་སེར་བ་རྒོད། ། སོ་ཟར་བརྩོན་ལ་གྲོ་ནས་འབྲིང་པོ་དང༌། ། སྐྱ་ནི་རྒྱལ་འགྱུར་མི་འབྲུ་སྙི་བར་བསྟན། ། གཞན་ཡང་སྟག་རྣ་ཆུང་ངུར་དཀར་ནག་གི ། ལོ་ལེགས་ཤིས་པ་མིན་པ་འབྱུང་ཡང་སྨྲ། ། ལྔ་སེར་རྒྱལ་པོ་དབུས་ཞུགས་ཆོས་མཛད་ལ། ། ཅུང་ཟད་ངན་འགྱུར་རྒྱལ་པོ་དམངས་ཀྱིས་འབེབས། ། ལོ་ཉེས་འབྱུང་སོགས་འབྲས་བུ་དམན་ཙམ་དང༌། ། བལ་ཡུལ་མཁས་པའི་ལེགས་བཤད་ཀ་རའི་བཅུད། ། མྱངས་པའི་ཚོར་བ་འཁྲུག་དང་ཟད་པ་ཆར། །
རྩྭ་སྔོན་རབ་ཡིན་འབྲུ་རླུང་འཕེལ་བ་འབྲིང༌། ། བསིལ་དང་དྲོད་ཀྱིས་གདུང་བ་ཐ་མའོ། ། ཤ་ཀའི་འདས་ལོར་དབང་ཕྱུག་སྦྱངས་པའི་ལྷག ། ཡོན་ཏན་གྲངས་སུ་ཤར་བས་ཡུལ་གྲུ་ཀུན། ། ཡིད་འཕྲོག་སྤྲིན་གྱི་རྔ་ཡབ་ཀྱིས་གཏོར་བའི། ། སྦྲང་ཆར་ཟེགས་མའི་དགའ་སྟོན་ཅི་ཡང་འགྱེད། ། དེ་སོགས་འབྲས་བུ་བཟང་ངན་མཐའ་གཅིག་ཏུ། ། མ་ངེས་རླུང་གི་རྒྱལ་མཚན་ལྟར་བཀྲ་ཡང༌། ། ཀུན་གྱི་སྙིང་པོ་བསྡོམས་པ་སྲིད་པའི་དཔལ། ། ཐམས་ཅད་འབྲིང་སྟོད་ཙམ་ཞིག་འབྱུང་སྙམ་བྱེད། །
ཆུ་སྤྲེལ་ལོ་ཡི་ཀཱ་ཤི་མཛེས་དགའ་མའི། ། བཞིན་རས་ཟླ་བ་རྒྱས་པའི་ཟེར་འཐུངས་པས། ། སྣོད་བཅུད་དགེ་ལེགས་ལང་ཚོ་དར་གུད་ཀྱི། ། ལུང་བསྟན་སྙན་དངགས་དམ་པའི་འཕྲིན་དུ་བསྙད། ། ནོར་བུའི་གཎྜ་ཡངས་པའི་རྡུལ་ཁྲོད་དུ། ། ཚུལ་ཆེན་ཟུང་གི་བསྒྱུར་བགོད་རི་མོ་ལ། ། ལྐོག་གྱུར་ཤེས་བྱའི་དངོས་པོ་རྗེན་འཆར་དེ། ། བལྟ་ཕྱིར་དབང་པོས་མིག་སྟོང་སྤྲུལ་ལམ་སྙམ། ། ལང་ཚོ་རབ་རྒྱས་ཁུ་བྱུག་བུ་མོའི་གླུ། ། དུས་སུ་ལེན་པ་མཉན་པའི་འོས་ཡིན་མོད། །
སྣ་ཚོགས་བཟའ་བ་ཡིད་བྱེད་གཞན་གསོས་སུ། ། ཅ་ཅོ་རྣམ་པར་འབྱིན་ལ་དེ་ལྟ་མིན། ། ཚུལ་འདི་འབད་པའི་ལེགས་བྱས་སྟོབས་བཅུ་པའི། ། བསྟན་པ་སྐྱེ་དགུ་ཡོངས་ཀྱི་ཕན་བདེའི་གཞི། ། གྲངས་མེད་སྨྲ་བ་མཁས་པའི་བཤད་སྒྲུབ་ཀྱི། ། སྒྲ་དབྱངས་སྲིད་པའི་རྩེ་མོར་ལུད་གྱུར་ཅིག ། ཟུར་གྱིས་བལྟ་དང་རུས་པའི་ཀེ་ས་ར། ། འཛུམ་དཀར་ཟེར་གྱིས་མི་བསུ་ན་ཡང་དེང༌། ། མང་ཐོས་སྙིང་གི་བརྟན་པ་ཡོངས་དབྲོག་པ། ། ཐབས་ཤེས་ཡི་གེས་མཚན་བསྟན་རྒྱས་གྱུར་ཅིག །
བོད་ཁམས་ཡངས་པའི་ལེགས་བྲིས་རྫིང་བུ་ལ། ། བདེ་འབྱོར་ལོ་ལེགས་པདྨ་རྒྱས་པའི་ནང༌། ། གྲངས་མེད་ལུས་ཅན་ཆུ་ཡི་གཉིས་སྐྱེས་དག ། ཀུན་དགའ་གསར་པའི་འཕུར་ལྡིང་བསྒྱུར་བར་ཤོག ། འབྱུང་འདུས་ལུས་ཀྱི་སྟོབས་དང་བདེ་བ་སྲོག ། འཕྲོག་བྱེད་གཤིན་རྗེ་གླལ་བའི་ལྕི་འདྲ་བ། ། ནད་མཚོན་མུ་གེའི་བསྐལ་པ་ངན་པ་རྣམས། ། སྒྲོན་མ་བཏེག་པའི་མུན་ལྟར་ཞི་གྱུར་ཅིག ། གང་ལ་སྦྱངས་པས་ཕྱི་ནང་གཞན་གསུམ་གྱི། ། ཤེས་བྱའི་གནས་ལ་རྨོངས་པ་རིང་སྤོང་བ། །
ཐམས་ཅད་མཁྱེན་ལམ་རེག་པའི་ཚུལ་འདི་ལ། ། སྲིད་པ་ཀུན་ཏུ་བདག་བློ་གསལ་གྱུར་ཅིག ། དེ་སྐད་གནམ་ལོ་ཆུ་ཁམས་ཀྱི། ། ཡལ་གའི་རི་དྭགས་མཚན་ལྡན་པའི། ། ལིའུ་ཐོའི་པད་དཀར་རྫིང་བུ་འདི། ། བདེ་གཤེགས་སྲས་ཀྱི་བསླབ་བྱ་བ། ། གཙུག་ལག་འདི་ཀོ་དོན་གཉེར་ཅན། ། སྨྱུག་ཐོགས་བསྟན་འཛིན་མཆོག་གྲུབ་དང༌། ། ཤཱཀྱ་ཆོས་འཕེལ་ཟུང་གི་ངོར། ། རྗེས་འཇུག་འགར་ཡང་ཕན་སྙམ་དུ། །
བནྡེ་ཚུལ་ཁྲིམས་རིན་ཆེན་གྱིས། ། ལྷུན་གྲུབ་སྟེང་གི་ཆོས་གྲྭར་བྲིས།། །། ༄༅། །རྔ་ཆེན་གྱི་གནམ་ལོའི་དགུན་ཟླ་རྭ་བར་ཟླ་བ་གཟས་འཛིན་གྱི་རི་མོ་ཤར་བའི་སྒོ་ཡིག་ཡོད།། ཨོཾ་སྭསྟི་སིདྡྷཾ། ། གཟུང་འཛིན་རྟོག་པའི་ཉི་ཟླ་དག ། གཉིས་སུ་མེད་པའི་ཡེ་ཤེས་ཀྱི། ། སྒྲ་གཅན་ཁ་རུ་ཟ་བྱེད་པའི། ། བླ་མ་དུས་ཀྱི་འཁོར་ལོར་འདུད། ། གནམ་ལོ་མཁའ་རོའི་གྲངས་མཉམ་ལས། ། རྒྱུན་ལྡན་མ་དེས་བསྐྱེད་པའི་བུ། །
ཀུ་ཀུ་ར་ཞེས་བོད་པ་ཡི། ། བཞིན་གྱི་དཀྱིལ་འཁོར་ཅི་ཡང་ངོམ། ། དེ་ནང་མ་དྲུག་ལས་སྐྱེས་པའི། ། ཀཱརྟི་ཀ་ཡིས་ཉ་བའི་ཟླ། ། དཀར་པོའི་ཕྱོགས་ཀྱི་དགའ་སྟོན་ལ། ། སྤྱོད་པའི་རྫོགས་པ་གསུམ་པ་དེར། ། རྒྱུ་སྐར་བདག་པོ་སྒྲ་གཅན་གྱི། ། གདོང་དང་ཕྲད་པའི་རི་མོ་དག ། གཎྜ་ཡངས་པའི་བཞིན་རས་སུ། ། ཤར་བའི་ངོ་མཚར་ལྟད་མོ་བྱུང༌། །
དེ་ཡི་བཤད་ཚུལ་རང་གཞན་གཞུང༌། ། མང་པོའི་ལུང་ལས་བླངས་པའི་མཆིད། ། རྫོགས་པར་གླེང་བར་བྱེད་པ་ན། ། བློ་ལྡན་ཕུར་བུ་ཡིན་ཡང་ངལ། ། འོན་ཏེ་འདི་ན་ཐོག་མ་ཡི། ། མགོན་པོ་དུས་ཀྱི་འཁོར་ལོ་ལས། ། དངོས་བསྟན་ཕྱི་ནང་གཞན་གསུམ་ལས། ། ཕྱི་ལྟར་སྦྱར་བའི་ཚུལ་བཤད་ན། ། མཁའ་དང་འདྲེས་པའི་སྒྲ་གཅན་ལུས། ། སྟོང་པ་ཉིད་ཀྱི་རང་བཞིན་དེས། །
དངོས་པོ་གཞན་དག་སྒྲིབ་བྱེད་ན། ། དངོས་པོའི་ཆོས་ཉིད་ཅི་སྟེ་རུང༌། ། འོན་ཀྱང་དེ་ཡི་གདོང་མཇུག་དག ། བཻ་ཌཱུརྻ་ཡི་རང་བཞིན་ཅན། ། གང་ཕྲད་པ་ཡི་མུན་གྲིབ་ཀྱིས། ། སྒྲིབ་པ་ཀུན་རྫོབ་བདེན་པའི་ཆོས། ། དེས་ན་ཉིན་མཚན་ཆུ་ཚོད་ལས། ། ཉེར་གསུམ་རྣམ་པར་བརྒལ་བའི་ཚེ། ། རི་བོང་འཛིན་པའི་དཀྱིལ་འཁོར་ཆ། ། བཅུ་ཕྲག་གཞན་དུ་ཟེགས་པ་བཞིན། །
སྒྲ་གཅན་གདོང་གི་ཞུགས་ནང་དུ། ། ལན་བརྒྱར་བཞུ་བའི་ཟངས་ཀྱི་ཚོན། ། ཡང་ཡང་བྱུགས་པ་ཇི་བཞིན་དུ། ། ཆུ་ཚོད་བརྒྱད་ཀྱི་ཡུན་ཙམ་སྒྲིབ། ། ནང་ལྟར་འགྲོ་བའི་ལུས་ཀྱི་རྩ། ། ཨ་ཝ་དྷཱུ་ཏཱིའི་རྩེ་མོའི་ཧཾ། ། རྐྱང་མར་འབྲེལ་པ་ཨི་ཌའི་ཁམས། ། ཁ་སྦྱོར་ཕྱི་རུ་ཟླ་བ་འཛིན། ། གཞན་དུ་བསྐྱེད་རྫོགས་རྣལ་འབྱོར་ལུས། ། རྐྱང་མར་གནས་པའི་དྲི་བཞོན་དེ། །
ཨ་ཝ་དྷཱུ་ཏཱིའི་དབང་བྱས་ཚེ། ། ནང་དུ་མངོན་འཚང་རྒྱ་བར་བཤད། ། དེ་ཚེ་སྒོ་གསུམ་འབད་པ་ཡི། ། རྣམ་དཀར་དགེ་བ་གང་བསགས་དང༌། ། རིམ་གཉིས་བསྒོམ་དང་བཟླས་པ་ཡི། ། འབྲས་བུ་བྱེ་བ་བདུན་འགྱུར་གསུངས། ། བསླུ་མེད་ཚད་མའི་སྐྱེས་བུ་ཡིས། ། ལེགས་པར་གསུངས་པའི་རྗེས་འཇུག་དག ། འདི་ཉིན་མཆོད་དང་སྦྱིན་གཏོང་སོགས། ། རྩེ་གཅིག་དགེ་ལ་འབད་པར་ཞུ། །
དེ་སྐད་སྨྲས་པའི་དགེ་བ་དེས། ། སེམས་ཅན་ཀུན་གྱི་མ་རིག་པའི། ། གདུང་བ་ཀུན་ནས་སེལ་བྱེད་པའི། ། ཡེ་ཤེས་ཟླ་བ་ཉིད་གྱུར་ཅིག ། ཅེས་པ་རྔ་ཆེན་གྱི་གནམ་ལོའི་དགུན་ཟླ་རྭ་བར་ཟླ་འཛིན་འབྱུང་བའི་རི་མོ་ཤར་བ་སྒོ་ཡིག་ཏུ་དགྲམ་བྱར་ཚིགས་སུ་བཅད་པ་བྲིས་ཤིག་ཅེས། ས་སྐྱོང་བླ་མ་ཀུན་དགའ་ཕྲིན་ལས་རྒྱ་མཚོའི་བཀའ་སྩལ་ཕེབས་འཕྲལ། རྩིས་རིག་འཆང་བའི་གཟུགས་བརྙན་པ་ཚུལ་ཁྲིམས་རིན་ཆེན་དུ་བོད་པས་ལྷུན་གྲུབ་སྟེང་གི་རྒྱལ་ཁབ་ཏུ་བྲིས་པའོ།། །། ༄༅། །ན་ཚོད་ལྡན་གྱི་གནམ་ལོའི་སྤོ་ཟླར་ཟླ་བ་སྒྲ་གཅན་ཕྲད་པའི་འཕྲིན་ཡིག་ཡོད།། ༄༅། །ཨོཾ་སྭསྟི་བི་ཛ་ཡནྟུ། དུས་གསུམ་དུས་བྲལ་ཡོངས་གཟིགས་ནས། །
དུས་སུ་འཛོལ་མེད་ཉིད་འདོམས་པ། ། དུས་གསུམ་རྒྱལ་གཟུགས་བླ་མ་དང༌། ། དུས་ཀྱི་འཁོར་ལོར་ཉེར་བཏུད་དེ། ། ན་ཚོད་དར་ལྡན་བགྲང་བའི་གཞིར། ། སྒྲོལ་བྱེད་ལྷ་མོ་དབོས་ཉ་བའི། ། གང་བའི་ཕྱོགས་ཀྱི་རྫོགས་པ་གསུམ། ། དུས་ཀྱི་ཀུན་ཕན་དཀྱིལ་འཁོར་ཆེ། ། སྟོབས་ཆེན་སེང་གེ་མོ་བུ་ཡི། ། གདོང་མེའི་དཀྱིལ་འཁོར་མཉམ་ཕྲད་དུས། ། མཚན་མོ་ཉེར་བརྒྱད་སྔོན་བརྒལ་བར། །
གྲགས་པའི་མུ་ཁྱུད་གནས་ཕྱོགས་ནས། ། སུམ་ཆ་གཅིག་ལྷག་ཙམ་གྱི་ཚོན། ། སྔོ་ནག་རྒྱ་སྐྱེགས་ཀྱིས་བཀབ་པས། ། ཆུ་ཚོན་དྲུག་ཡུན་མཚར་སྡུག་གི ། ཆ་ཤས་འཕྲོག་པའི་འཕྲིན་ཤོད་ལ། ། རྒྱུ་སྐར་ཚོགས་ཀྱང་བྲེལ་འགྱུར་གྱི། ། རི་མོར་མཁས་པའི་ཟློས་གར་སྟོང༌། ། གཎྜའི་དོ་ར་ཡངས་པའི་ནང༌། ། བསྒྱུར་བ་བསྡུས་རྒྱུད་རྗེས་འབྲངས་གླེང༌། ། འབྲས་བུ་དྲག་གཟའ་སྒྲ་མཁན་དེ། །
མྱུར་འགྲོའི་ཁམས་ལྡན་ལྷ་མོ་ཁྭས། ། མགྲོན་དུ་བཀུག་པས་འཛོམ་མིན་ཡང༌། ། ཞག་རེའི་གྲངས་སུ་གནམ་དུས་བརྟག ། འདི་ཉིན་མཆོད་སྦྱིན་རྣམ་དཀར་ལས། ། རིམ་གཉིས་བསྒོམ་བཟླས་བརྩོན་པའི་དགེ ། བྱེ་བ་བདུན་འགྱུར་བསླུ་མེད་གསུངས། ། གང་ཕྱིར་དགེ་ཚོགས་ལྷུར་ལེན་འཚལ། ། དེ་སྐད་མཆིད་འདི་རྩིས་རིག་པ། ། སློབ་བུ་ལྷུན་གྲུབ་ཕུན་ཚོགས་ངོར། ། བཙུན་པ་ཚུལ་ཁྲིམས་རིན་ཆེན་གྱིས། །
ལ་གོར་ཆོས་སྡེ་ཕོ་བྲང་བྲིས།། །། ༈ བལ་ཡུལ་མཆོད་རྟེན་ཉེ་འདབས་ནས་རྒྱལ་ཡོངས་ས་ཆེན་ཞེས་པ་ལས། སློབ་བུ་ཐ་ཤལ་པ་གུ་རུས་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
