གསུང་འབུམ། ཚུལ་ཁྲིམས་རིན་ཆེན།
པོད ༡༠༡
ལྷག་པའི་ལྷ་བཀའ་སྡོད་དུ་བཅས་པ་ལ་གཏོར་མ་འབུལ་བའི་ཆོ་ག་ཉུང་ངུ་དོན་འདུས།
༼ཇ༽ ༄༅། །སྭལྤཱརྠསགྷནྣཱམཱདྷིདེཝཏཱཛྙཱསྠཻསྶརྡྷབལིདཱནསྱབིདྷིརྭིཛཧཱརཾ།།
༄༅། །ལྷག་པའི་ལྷ་བཀའ་སྡོད་དུ་བཅས་པ་ལ་གཏོར་མ་འབུལ་བའི་ཆོ་ག་ཉུང་ངུ་དོན་འདུས་ཞེས་བྱ་བ་བཞུགས་སོ།། སྐལ་བ་བཟང་པོས་རིང་ནས་མགྲོན་གཉེར་བའི། ། ལྷག་པ་ལྷ་ཡི་སྙིང་གྲོགས་བསླུ་མེད་གང༌། ། མཆོད་གཏོར་བསྟབས་པས་རྒྱལ་བ་ཀུན་དགྱེས་ནས། ། དངོས་གྲུབ་བདེ་བླག་འགྲུབ་འགྱུར་ཁྱད་པར་ཆོས། ། དེ་ཚུལ་རྒྱས་པའི་བཤུལ་རིང་བགྲོད་པ་མེད། ། བསྡུས་ཆེ་སོམ་ཉིའི་འཕྲང་ལམ་མ་དཔྱངས་པར། ། བར་མའི་ཉེ་ལམ་ལ་འཇུག་གཏོར་འབུལ་གྱི། །
ཆོ་ག་ཉུང་ངུ་དོན་འདུས་རྣམ་པར་བསྐྲུན། ། དེ་ལ་མཆོད་གཏོར་སྤྱི་ལྟར་བཤམས་ནས་ཡི་དམ་ཀྱེ་རྡོ་རྗེའམ་རྡོ་རྗེ་འཇིགས་བྱེད་སོགས་གང་ཡིན་གྱི་བདག་གི་རྣལ་འབྱོར་སྔོན་དུ་འགྲོ་བས། ཡི་དམ་གྱི་གཏོར་འབུལ་རྒྱུན་འཁྱེར་བཏང་ན། གཏོར་མ་བྱིན་རླབས་ཡི་དམ་གང་ཡིན་གྱི་ནང་མཆོད་ལྟར་བསང་སྦྱངས་ནས་བརྩམས་ཏེ་ཧ་ཧོཿཧྲཱིཿལན་གསུམ་བརྗོད་པའི་བར་བྱས། ཐོག་མར་ཀྱེ་རྡོ་རྗེ་ལ། ནམ་མཁར་ཨེ་ལས་ཆོས་འབྱུང་ནི། ། སུམ་བརྩེགས་པདྨ་འདབ་བརྒྱད་བཅས། ། སྟེང་མར་ཨོཾ་དགུ་ལས་བྱུང་བའི། ། སྐུ་ཡི་རྡོ་རྗེ་ལྷ་ཆེན་བརྒྱད། ། དཀར་པོ་རྡོ་རྗེ་དྲིལ་བུ་འཛིན། །
བར་མའི་ལྟེ་བར་ཧཱུྃ་ཨཾ་ལས། ། སྙིང་པོ་ཀྱེ་ཡི་རྡོ་རྗེ་སྔོ། ། ཞལ་བརྒྱད་གཡས་པའི་ཕྱག་བརྒྱད་ཀྱི། ། ཐོད་པས་སྲོག་ཆགས་བརྒྱད་ལེན་ཅིང༌། ། གཡོན་བརྒྱད་ལྷ་ཆེན་སྟེར་ཚུལ་འཛིན། ། བདག་མེད་སྔོ་བསངས་གྲི་གུག་དང༌། ། ཐོད་པ་ཅན་འཁྱུད་ཞབས་བཞི་པོས། ། བརྐྱང་བསྐུམ་གར་གྱི་སྟབས་སུ་བཞེངས། ། གཉིས་ཀའང་མགོ་ཕྲེང་རུས་པའི་བརྒྱན། ། ཕྱོགས་མཚམས་གཾ་སོགས་ས་བོན་སྐྱེས། །
གཽ་རཱི་ཙཽ་རཱི་བེ་ཏ་ལཱི། ། ཟ་ཕོད་སྦོས་མོ་ཤ་ཝ་རཱི། ། གདོལ་མོ་གཡུང་མོ་བརྒྱད་པོ་ནི། ། སྐུ་མདོག་ཕྱག་མཚན་ཐ་དད་འཛིན། ། ཐོད་ཕྲེང་རུས་པའི་རྒྱན་ལྔས་བརྒྱན། ། གཡོན་བརྐྱང་གར་གྱི་སྟབས་སུ་བཞེངས། ། འདབ་བརྒྱད་པདྨར་ཧཱུྃ་ལས་སྐྱེས། ། ཕྱོགས་སྐྱོང་བརྒྱད་སྔོ་རྡོ་དྲིལ་འཛིན། ། འོག་མའི་པདྨར་ཨཱཿདགུ་ལས། ། གསུང་གི་རྡོ་རྗེ་ཀླུ་ཆེན་བརྒྱད། །
དམར་པོ་རྡོ་རྗེ་དྲིལ་བུ་འཛིན། ། ཀུན་ཀྱང་གཡས་བརྐྱང་རུས་པས་བརྒྱན། ། བདག་གི་སྙིང་གའི་འོད་ཟེར་གྱིས། ། ས་གསུམ་འགྲོ་བ་ཀུན་བསྡུས་ནས། ། བརྒྱད་གསུམ་འབྱུང་པོ་སོ་སོར་བསྟིམ། ། མིག་རྣམས་གཏི་མུག་རྡོ་རྗེ་མ། ། རྣ་བར་ཞེ་སྡང་སྣར་སེར་སྣ། ། ལྕེ་ལ་འདོད་ཆགས་ལུས་ཕྲག་དོག ། གནས་གསུམ་རྡོ་རྗེ་གསུམ་བདག་ཉིད། ། ཕྱོགས་བཅུའི་རྒྱལ་བ་སྲས་བཅས་རྣམས། །
རང་འདྲར་བྱོན་ནས་དབྱེར་མེད་འདྲེས། ། སླར་ཡང་རིགས་ལྔའི་རྒྱལ་བས་བྱོན། ། དབང་བསྐུར་སྩོལ་ཅིག་གསོལ་བཏབ་པས། ། སངས་རྒྱས་རྣམས་ནི་ཐམས་ཅད་ཀྱི། ། གསང་གསུམ་གནས་ལས་བྱུང་བ་ཡི། ། ཁམས་གསུམ་ཀུན་གྱིས་ཕྱག་བྱས་པའི། ། རྡོ་རྗེའི་དབང་བསྐུར་ཆེན་པོ་སྦྱིན། ། བཛྲཱི་བྷ་ཝཱ་བྷི་ཥིཉྩ། ཞེས་གསུང་དབང་བསྐུར་སྐུ་ལུས་གང༌། ། ཆུ་ཡི་ལྷག་མ་ལུད་པ་ལས། །
སྐུ་ཡི་ལྷ་ཚོགས་རྣམ་སྣང་མཛད། ། གཙོ་བོ་ཕྱོགས་སྐྱོང་མི་བསྐྱོད་པ། ། གསུང་གི་ལྷ་ཚོགས་འོད་དཔག་མེད། ། ལྷ་མོ་བརྒྱད་ལ་རྡོར་སེམས་བརྒྱན། ། ཨོཾ་བྷ་ག་ཝཱན་མ་ཧཱ་ཀཱ་རུ་ཎི་ཀ་ཧེ་བཛྲ་ས་པ་རི་ཝཱ་ར་ཨོཾ་ནི་རི་ཧཱུྃ་ཁཾ་སྭཱ་ཧཱ། ཨོཾ་བཛྲ་ནི་ཝི་ཏི་ཧཱུྃ་ཁཾ་སྭཱ་ཧཱ། ཨོཾ་སརྦ་སཾ་ཤོ་དྷ་ནི་སྭཱ་ཧཱ། ཨོཾ་ཛཿཧཱུྃ་བཾ་ཧོཿཁཾ་རཾ་མ་ཧཱ་ཨརྒྷཾ་པྲ་ཏིཙྪ་སྭཱ་ཧཱ། ལྷ་རྣམས་ཀྱི་ལྗགས་རྡོ་རྗེའི་སྦུ་གུས་གཏོར་མ་བཞེས་པར་བསམས་ལ། ཨོཾ་བྷ་ག་ཝཱན་མ་ཧཱ་ཀཱ་རུ་ཎི་ཀ་ཧེ་བཛྲ།
ཨོཾ་ཨིནྡ་ཛ་མ་ཛ་ལ་སོགས་ནས། ཨཱདྱ་ནུཏྤནྣ་ཏྭཱཏ་ཨོཾ་ཨཱཿཧཱུྃ་ཕཊ་སྭཱ་ཧཱ། ཞེས་པའི་བར་ལན་གསུམ་དང༌། ཨོཾ་བཛྲ་པུཥྤེ་སོགས་ནས་ཤབྡ་ཨཱཿཧཱུྃ། ཀྱེ་རྡོར་སྐུ་གསུང་ཐུགས་རྡོ་རྗེའི། ། ལྷ་ཚོགས་ཞལ་དུ་ཨོཾ་ཨཱཿཧཱུྃ། ། ཞེས་པས་ནང་མཆོད་འབུལ། དཀར་མོ་རི་དྭགས་སོགས་དང༌། ཁྱོད་ནི་རྣལ་འབྱོར་མ་སོགས་དང༌། མི་བསྐྱོད་རྡོ་རྗེ་ཡེ་ཤེས་ཆེ། །
ཞེས་སོགས་སམ། དེ་མི་ནུས་ན། བདེ་གཤེགས་སྐུ་གསུང་ཐུགས་རྡོ་རྗེ། ། ས་གསུམ་འབྱུང་པོའི་སྒྱུ་འཕྲུལ་གྱིས། ། བར་ཆད་ཞི་དང་བསྲུང་མཛད་ཅིང༌། ། འདོད་པའི་དངོས་གྲུབ་སྩོལ་ལ་བསྟོད། ། ལྷག་པའི་ལྷ་དང་འབྱུང་པོའི་ཚོགས། ། མཆོད་སྦྱིན་གཏོར་མ་འདི་བཞེས་སོགས་ནས། ཡིད་ལ་འདོད་པ་ཀུན་འགྲུབ་མཛོད། ། ཅེས་སོ། །
མཁའ་སྤྱོད་ལ། ཨོཾ་ཨཱཿཧཱུྃ་ཧོཿཧ་ཧོཿཧྲཱིཿལན་གསུམ། འབར་བའི་ཕྱག་རྒྱ་དང༌། ཕཻཾ། སྙིང་གའི་འོད་ཀྱིས་རང་བཞིན་གྱི། ། གནས་ནས་རྡོ་རྗེ་རྣལ་འབྱོར་མ། ། སངས་རྒྱས་བྱང་ཆུབ་སེམས་དཔའ་དང༌། ། དཔའ་བོ་དཔའ་མོ་ཆོས་སྐྱོང་བ། ། འཇིག་རྟེན་སྐྱོང་བཅས་འདིར་གཤེགས་ཤིག ། ཅེས་སྤྱན་དྲངས།
ཨོཾ་ཨོཾ་ཨོཾ་སརྦ་བུདྡྷ་ཌཱ་ཀི་ནཱི་ཡཻ། བཛྲ་བརྞ་ནཱི་ཡཻ། བཛྲ་བཻ་རོ་ཙ་ནཱི་ཡཻ་ཧཱུྃ་ཧཱུྃ་ཧཱུྃ་ཕཊ་ཕཊ་ཕཊ་སྭཱ་ཧཱ། ཨོཾ་ཨ་ཀཱ་རོ་མུ་ཁཾ་སརྦ་དྷརྨཱ་ཎཱཾ། ཨཱདྱ་ནུཏྤནྣ་ཏྭཱཏ་ཨོཾ་ཨཱཿཧཱུྃ་ཕཊ་སྭཱ་ཧཱ། ཞེས་ལན་གསུམ་གྱིས་གཏོར་མ་འབུལ། ཨོཾ་བཛྲ་ཨརྒྷཾ་པྲ་ཏཱིཙྪ་སྭཱ་ཧཱ། པཱ་དྱཾ་པྲ་ཏཱིཙྪ་སྭཱ་ཧཱ་ནས། ཤབྡ་པྲ་ཏཱིཙྪ་སྭཱ་ཧཱ། ཕྱི་མཆོད།
ཨོཾ་ཨཱཿཧཱུྃ་ནང་མཆོད། དཔལ་ལྡན་རྡོ་རྗེ་མཁའ་འགྲོ་མ། ། མཁའ་འགྲོ་མ་ཡི་འཁོར་ལོས་སྒྱུར། ། ཡེ་ཤེས་ལྔ་དང་སྐུ་གསུམ་ཉིད། ། འགྲོ་བ་སྐྱོབ་ལ་ཕྱག་འཚལ་ལོ། ། ཇི་སྙེད་རྡོ་རྗེ་མཁའ་འགྲོ་མ། ། ཀུན་དུ་རྟོག་པའི་འཆིང་གཅོད་ཅིང༌། ། འཇིག་རྟེན་བྱ་བ་རབ་འཇུག་མ། ། དེ་སྙེད་རྣམས་ལ་ཕྱག་འཚལ་ལོ། ། བདག་དང་སེམས་ཅན་ཐམས་ཅད་ནི། །
དག་པ་མཁའ་སྤྱོད་འཁྲིད་དུ་གསོལ། ། ཞེས་སོ། ། རྡོ་རྗེ་འཇིགས་བྱེད་ལ། སླར་ཡང༌། ཨོཾ་ཨཱཿཧཱུྃ་ཧོཿཧ་ཧོཿཧྲཱིཿལན་གསུམ་བརྗོད། ནམ་མཁར་པཾ་ལས་པདྨ་དང༌། ། ཨ་ལས་ཟླ་བར་དྷཱིཿལས་ནི། ། འཇམ་དཔལ་གཞོན་ནུ་གསེར་གྱི་མདོག ། ཞི་འཛུམ་རལ་གྲི་གླེགས་བམ་འཛིན། ། རྒྱན་རྫོགས་རྡོ་རྗེ་སྐྱིལ་ཀྲུང་བཞུགས། །
ཐུགས་ཀར་ཨཱཿལས་ཉི་མར་གྱུར། ། འོད་འཕྲོས་འཕགས་པའི་ཚོགས་བསྐུལ་བས། ། གཤིན་རྗེའི་གཤེད་རྣམས་སྤྱན་དྲངས་བསྟིམ། ། འོད་ཕུང་ཞུ་བ་དེ་ཡིས་ཀྱང༌། ། འཕགས་པའི་གསུང་རྣམས་དབྱངས་གསལ་སྔགས། ། རང་སྒྲ་སྒྲོགས་པ་བཀུག་ཅིང་བསྟིམ། ། ཧཱུྃ་མཐིང་གྱུར་པའི་འོད་ཟེར་གྱིས། ། རྒྱལ་བ་རྒྱལ་བའི་སྲས་ཀྱི་ཐུགས། ། ཕྱག་མཚན་ཚུལ་བཀུག་ཐིམ་པ་ན། ། ཁྲོ་བོའི་རྡོ་རྗེ་ཧཱུྃ་མཚན་གྱུར། །
ཧཱུྃ་གི་འོད་ཀྱིས་སྣོད་བཅུད་སྦྱངས། ། རྟེན་དང་བརྟེན་པའི་དཀྱིལ་འཁོར་བྱས། ། ཚུར་འདུས་ཁྲོ་བོའི་རྒྱལ་པོ་ཆེ། ། རྡོ་རྗེ་འཇིགས་བྱེད་གྱུར་པ་ནི། ། ཞལ་དགུ་རྩ་ཞལ་མ་ཧེའི་གདོང༌། ། ཀུན་ཀྱང་སྤྱན་གསུམ་ཁྲོ་བའི་ཉམས། ། སུམ་ཅུ་རྩ་བཞིའི་ཕྱག་རྣམས་ཀྱིས། ། བསྡིགས་པའི་མཚོན་ཆ་སྣ་ཚོགས་འཛིན། ། བརྐྱང་བསྐུམ་བཅུ་དྲུག་ཞབས་ཀྱི་འོག ། སྲོག་ཆགས་བརྒྱད་བརྒྱད་ཚངས་པ་དབང༌། །
ཉེ་དབང་དྲག་པོ་གདོང་དྲུག་མནན། ། ཆགས་ཅན་འདུལ་བའི་མཚན་མ་བསྒྲེང༌། ། མགོ་ཕྲེང་རུས་རྒྱན་སྦྲུལ་གྱིས་བརྒྱན། ། ཡེ་ཤེས་མེ་ཀློང་གར་དགུས་བསྒྱིངས། ། དཔྲལ་མགྲིན་སྙིང་གར་ཨོཾ་ཨཱཿཧཱུྃ། ། མིག་ནི་ས་སྙིང་སྣ་ནམ་སྙིང༌། ། རྣ་བ་གསང་བདག་ལྕེ་གར་དབང༌། ། ལུས་ནི་སྒྲིབ་སེལ་ཡིད་ཀུན་བཟང༌། ། ཐུགས་ཀའི་ས་བོན་འོད་འཕྲོས་པས། ། རང་བཞིན་གནས་ནས་དཔལ་ཆེན་པོར། །
སངས་རྒྱས་བྱང་སེམས་ཞི་དང་ཁྲོ། ། ཡུམ་བཅས་བཛྲ་ས་མཱ་ཛཿ ། མཆོད་མ་བརྒྱད་ཀྱིས་མཆོད་ནས་ནི། ། དབང་བསྐུར་སྩོལ་ཅིག་གསོལ་བཏབ་པས། ། སངས་རྒྱས་རྣམས་ནི་ཐམས་ཅད་ཀྱི། ། གསང་གསུམ་གནས་ལས་བྱུང་བ་ཡི། ། ཁམས་གསུམ་ཀུན་གྱིས་ཕྱག་བྱས་པ། ། རྡོ་རྗེའི་དབང་བསྐུར་ཆེན་པོ་སྦྱིན། ། བཛྲོ་ད་ཀ་བྷི་ཥིཉྩ། སུ་ར་ཏི་སྟྭཾ་ཨ་ཧཾ་ཞེས།
དབང་བསྐུར་དྲི་བྲལ་ཁྲོ་བོའི་རྒྱལ། ། དབང་ཐོབ་མི་བསྐྱོད་སྤྱི་བོར་བརྒྱན། ། དབང་ལྷ་ཡེ་ཤེས་འཁོར་ལོའི་ཚུལ། ། ཛཿཧཱུྃ་བཾ་ཧོཿདབྱེར་མེད་གྱུར། ། གཏོར་མ་གསོལ་བར་བསམས་ལ། ཨོཾ་ཡ་མ་རཱ་ཛ་ས་དོ་མེ་ཡ་སོགས་དང༌། ཨོཾ་ཧྲཱིཿཥྚྲཱིཿབི་ཀྲྀ་ཏཱ་ན་ན་ཧཱུྃ་ཕཊ། ཨོཾ་ཡ་མཱནྟ་ཀ་ཧཱུྃ་ཕཊ། སརྦ་བི་གྷྣཱན་ཤ་ཏྲཱུན་མཱ་ར་ཡ་ཧཱུྃ་ཕཊ། ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི་ཞེས་ལན་གསུམ་མམ་ལྔས་ཕུལ།
ཨོཾ་བཛྲ་ཨརྒྷཾ་ཨཱཿཧཱུྃ། ཨོཾ་བཛྲ་པཱ་དྱཾ་ཨཱཿཧཱུྃ། ཨོཾ་བཛྲ་པུཥྤེ་ནས། ཨོཾ་བཛྲ་ཤབྡ་ཨཱཿཧཱུྃ་ཞེས་པའི་བར་གྱིས་ཕྱི་མཆོད། ཨོཾ་ཨཱཿཧཱུྃ་གིས་ནང་མཆོད། གཟུགས་སྒྲ་ལ་སོགས་དྲུག་པོ་འདི་སོགས་ཀྱིས་ཡིད་བྱུང༌། དུར་ཁྲོད་རྒྱན་གྱིས་ལེགས་བརྒྱན་སོགས་ཀྱིས་བསྟོད། གཤིན་རྗེའི་གཤེད་པོ་འཁོར་བཅས་རྣམས། ། མཆོད་སྦྱིན་གཏོར་མ་འདི་བཞེས་སོགས་ནས། ཡིད་ལ་འདོད་པ་ཀུན་འགྲུབ་མཛོད། །
ཅེས་བརྗོད། བར་འདིར་གུར་མགོན། ཞལ་བཞི། ལས་མགོན་སོགས་ལ་འབུལ་བ་ནི་ཁོ་བོས་ལོགས་སུ་བྲིས་པ་ལྟར་རོ། ། དམ་ཅན་ཆོས་རྒྱལ་ལ། ཨོཾ་ཨཱཿཧཱུྃ་ཧོཿཧ་ཧོཿཧྲཱིཿ། མདུན་དུ་པདྨ་ཉི་མ་དང༌། ། མ་ཧེའི་སྟེང་དུ་ཡ་ལས་ནི། ། དབྱུག་པ་ཡ་ཡིས་མཚན་པ་ལས། ། ལས་ཀྱི་གཤིན་རྗེ་མ་ཧེའི་གདོང༌། །
ནག་པོ་ཐོད་དབྱུག་ཞགས་པ་འཛིན། ། དུར་ཁྲོད་ཆས་བརྒྱན་ལིངྒ་བསྒྲེང༌། ། མེ་དཔུང་དབུས་སུ་གཡོན་བརྐྱང་བཞུགས། ། གཡོན་དུ་ཧྲཱིཿདང་རྩེ་གསུམ་སྐྱེས། ། འཆི་བདག་ནག་མོ་ཙཱ་མུཎྜི། ། རྩེ་གསུམ་ཐོད་པ་ཁྲག་བཀང་བསྣམས། ། ལྟོ་འཕྱང་ནུ་རྒྱས་རུས་རྒྱན་ཅན། ། བ་ལང་ཀོ་རློན་གོས་སུ་གྱོན། ། འཇིགས་རུང་གཤིན་རྗེའི་འཁོར་གྱིས་བསྐོར། ། གནས་གསུམ་ཡི་གེ་གསུམ་གྱིས་སྤྲས། །
ཧཱུྃ་ལས་འོད་འཕྲོས་ལྷོ་ཡི་ཕྱོགས། ། གཤིན་རྗེའི་གྲོང་ནས་ལས་གཤིན་རྗེ། ། འཁོར་བཅས་བཛྲ་ས་མཱ་ཛཿ། ། ཞེས་པས་སྤྱན་དྲངས། ཛཿཧཱུྃ་བཾ་ཧོཿརྒྱལ་བ་ལྔས། ། རྡོ་རྗེའི་ཆུ་དབང་བསྐུར་རོ་ཞེས། ། དབང་བསྐུར་རྟགས་སུ་རྡོ་རྗེས་བརྒྱན། ། ས་མ་ཡ་སྟྭཾ། ཨོཾ་བཛྲ་ཨརྒྷཾ་སྭཱ་ཧཱ། པུཥྤཾ་སྭཱ་ཧཱ།
དྷཱུ་པཾ་སྭཱ་ཧཱ། དཱི་པཾ་སྭཱ་ཧཱ། གནྡྷཾ་སྭཱ་ཧཱ། ཀཱ་ལ་རཱུ་པ་ཡ་མ་རཱ་ཛ་ས་པ་རི་ཝཱ་ར་སརྦ་བི་གྷྣཱན་ཤ་ཏྲཱུན་མཱ་ར་ཡ། ཨི་དཾ་བ་ལིནྟ་ཁ་ཁ་ཁཱ་ཧི་ཁཱ་ཧི་ཧཱུྃ་ཕཊ། ལན་གསུམ་དང༌། ཨོཾ་ཨཱཿཧཱུྃ་གིས་ནང་མཆོད་ཕུལ། ཧཱུྃ་འཆི་བདག་ནག་པོ་ལྷ་ཕྱོགས་ཀྱི་སོགས་ནས། རྡུལ་ཕྲན་ཙམ་ཡང་མེད་པར་གྱིས། ། ཞེས་སོ། །
བེག་ཙེ་ལ་བཏང་ན་འདིར་འཇུག འཇིག་རྟེན་པ་ལ། ཨོཾ་ཨཱཿཧཱུྃ་ཧོཿཧ་ཧོཿཧྲཱིཿ ལན་གསུམ། ཨོཾ་བཛྲ་ཨཱ་རལླི་ཧོཿཛཿཧཱུྃ་ཧོཿ བཛྲ་ཌཱ་ཀི་ནྱཿས་མ་ཡ་སྟྭཾ། གདོད་ནས་གྲུབ་པའི་མཁའ་འགྲོ་རྣམས་བྱོན་པར་བསམས་ལ། ཨོཾ་ཁ་ཁ་ཁཱ་ཧི་ཁཱ་ཧི། སརྦ་ཡཀྵ། རཀྵ་ས།
བྷཱུ་ཏ། པྲེ་ཏ། པི་ཤཱ་ཙི། ཨུངྨཱ་ད། ཨ་པསྨཱ་ར། ཌཱ་ཀ་ཌཱ་ཀི་ནྱཱ་ད་ཡཿཨི་མཾ་བ་ལིཾ་གྲྀཧྞནྟུ། ས་མ་ཡ་རཀྵནྟུ། མ་མ་སརྦ་སིདྡྷིམྨེ་པྲ་ཡཙྪནྟུ། ཡཐཻ་བཾ། ཡཐཻཥྚཾ།
བྷུཉྫ་ཐ། ཛི་གྷ་ཐ། པི་བ་ཐ། མ་ཏི་ཀྲ་མ་ཐ། མ་མ་སརྦྦ་ཀཱརྟ་ཡ། སཏྶུ་ཁཾ་བི་ཤུདྡྷཿས་ཧ་ཡི་ཀ་བྷ་ཝནྟུ་ཧཱུྃ་ཧཱུྃ་ཕཊ་ཕཊ་སྭཱ་ཧཱ། ལན་གསུམ། ཨོཾ་ཨརྒྷཾ་སྭཱ་ཧཱ། པཱདྱཾ་སྭཱ་ཧཱ་སོགས་ནས་ཤབྡ་སྭཱ་ཧཱས། ཕྱི་མཆོད།
ཨོཾ་ཨཱཿཧཱུྃ་གིས་ནང་མཆོད། བསྟན་པ་སྲུང་དང་འགྲོ་དོན་མཛད། ། དམ་བཅས་ཞལ་གྱིས་འཆེས་པ་རྣམས། ། དཔལ་ཆེན་བཀའ་སྡོད་ཡིད་ལྟར་མྱུར། ། འཇིགས་གཟུགས་དྲག་གཏུམ་མི་བཟད་པ། ། གདུག་པ་འདུལ་མཛད་ནག་ཕྱོགས་འཇོམས། ། རྣལ་འབྱོར་ལས་ལ་འབྲས་བུ་འབྱིན། ། མཐུ་སྟོབས་བྱིན་རླབས་བསམ་མི་ཁྱབ། ། གནོད་སྦྱིན་ཚོགས་སོགས་བརྒྱད་ལ་བསྟོད། ། སྡེ་བརྒྱད་བཙུན་མོ་སྲས་གཡོག་བཅས། །
དངོས་གྲུབ་ཀུན་དྲིན་བདག་ལ་སྩོལ། ། རྣལ་འབྱོར་བདག་ཅག་འཁོར་བཅས་ལ། ། ནད་མེད་ཚེ་རིང་དབང་ཕྱུག་དང༌། ། དཔལ་དང་གྲགས་དང་སྐལ་བ་བཟང༌། ། ལོངས་སྤྱོད་རྒྱ་ཆེན་ཀུན་ཐོབ་ཅིང༌། ། ཞི་དང་རྒྱས་ལ་སོགས་པ་ཡི། ། ལས་ཀྱི་དངོས་གྲུབ་བདག་ལ་སྩོལ། ། སྲུང་མས་རྟག་ཏུ་གྲོགས་མཛོད་ཅིག ། དུས་མིན་འཆི་དང་ནད་རྣམས་དང༌། ། གདོན་དང་བགེགས་རྣམས་ཞི་བ་དང༌། །
རྨི་ལམ་ངན་དང་མཚན་མ་ངན། ། བྱ་བྱེད་ངན་པ་མེད་པར་མཛོད། ། འཇིག་རྟེན་བདེ་ཞིང་ལོ་ལེགས་དང༌། ། འབྲུ་རྣམས་འཕེལ་ཞིང་ཆོས་འཕེལ་བ། ། དགེ་ལེགས་ཐམས་ཅད་འགྲུབ་པ་དང༌། ། ཡིད་ལ་འདོད་པ་ཀུན་འགྲུབ་ཤོག ། ཀྱེ་རྡོར་བདེ་མཆོག་ལྟར་ན་རྡོ་རྗེའི་གླུ་བསྔོ་བ་བཀྲ་ཤིས་བཅས་བྱའོ། ། ཡི་གེ་བརྒྱ་པ་ལན་གསུམ་བརྗོད། མ་འབྱོར་པ་སོགས་དང༌། ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་བདག་ལ་དགོངས་སུ་གསོལ།
ཇི་སྲིད་ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད་མི་གནས་པའི་མྱ་ངན་ལས་འདས་པའི་ས་ལ་མ་བཞག་གི་བར་དུ་རྒྱལ་བ་རྣམས་མྱ་ངན་ལས་མི་འདའ་བར་བརྟན་པར་བཞུགས་སུ་གསོལ། བྱེ་བྲག་ཏུ་སྐུ་གཟུགས་ཀྱི་རྟེན་འདི་རྣམས་ལ་བསྐྱེད་ཅིང་སྤྱན་དྲངས་པའི་ལྷ་ཚོགས་ཐམས་ཅད་ཇི་སྲིད་འབྱུང་བ་བཞིའི་གནོད་པས་མ་ཞིག་གི་བར་དུ་བརྟན་པར་བཞུགས་སུ་གསོལ། བརྟན་པར་བཞུགས་ནས་བདག་དང་སེམས་ཅན་ཐམས་ཅད་ལ་མཆོག་དང་ཐུན་མོང་གི་དངོས་གྲུབ་ཐམས་ཅད་སྩལ་དུ་གསོལ། ཨོཾ་སུ་པྲ་ཏིཥྛ་བཛྲ་ཡ་སྭཱ་ཧཱས་མེ་ཏོག་འཐོར། རྟེན་མེད་པ་རྣམས་ལ། ཨོཾ་ཁྱེད་ཀྱིས་སེམས་ཅན་སོགས་དང༌། ཨོཾ་བཛྲ་མུཿ རྟེན་ལ་མ་བརྟེན་པའི་གཏོར་མགྲོན་གྱི་ཡེ་ཤེས་པ་རྣམས་རང་བཞིན་གྱི་གནས་སུ་གཤེགས། དམ་ཚིག་པ་རྣམས་རང་ལ་གཉིས་སུ་མེད་པར་ཐིམ། ཛཿཧཱུྃ་བཾ་ཧོཿརང་གི་མིག་ཏུ་གཏི་མུག་རྡོ་རྗེ་མ་ཞེས་སམ།
དཔྲལ་བར་ཨོཾ་སོགས་སྐབས་སུ་གང་བབ་ཀྱི་བདག་བསྐྱེད་ཀྱི་མཇུག་གི་བྱ་བ་རྣམས་བྱས་པས་དོན་གྲུབ་བོ། ། རྣམ་དཀར་དགེ་བས་དེང་ནས་བྱང་ཆུབ་བར། ། རྣམ་མཁྱེན་བླ་མ་ལྷ་སྲུང་མཆོད་བྱེད་ཅིང༌། ། རྣམ་དག་གཞུང་ལུགས་ཐོས་བསམ་མཐར་ཕྱིན་ནས། ། རྣམ་འདྲེན་བསྟན་ལ་སྨན་འདོགས་བྱེད་པར་ཤོག ། ཅེས་ཡི་དམ་བཀའ་སྡོད་དུ་བཅས་པ་ལ་གཏོར་མ་འབུལ་བའི་ཆོ་ག་ཉུང་ངུ་དོན་འདུས་ཞེས་བྱ་བ་འདི་ནི། པར་དཔོན་ཚུལ་ཁྲིམས་ཏིང་འཛིན་པས་བསྐུལ་ངོར། བནྡེ་ཚུལ་ཁྲིམས་རིན་ཆེན་གྱིས་བྲིས་པ་སརྦ་མངྒ་ལཾ།། །། ༈ བལ་ཡུལ་མཆོད་རྟེན་ཉེ་འདབས་ནས་རྒྱལ་ཡོངས་ས་ཆེན་ཞེས་པ་ལས། སློབ་བུ་ཐ་ཤལ་པ་གུ་རུས་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
