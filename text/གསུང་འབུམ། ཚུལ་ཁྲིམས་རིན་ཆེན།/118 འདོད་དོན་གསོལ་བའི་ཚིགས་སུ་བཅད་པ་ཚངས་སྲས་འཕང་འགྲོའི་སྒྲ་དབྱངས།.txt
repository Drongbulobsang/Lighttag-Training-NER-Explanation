གསུང་འབུམ། ཚུལ་ཁྲིམས་རིན་ཆེན།
པོད ༡༡༨
འདོད་དོན་གསོལ་བའི་ཚིགས་སུ་བཅད་པ་ཚངས་སྲས་འཕང་འགྲོའི་སྒྲ་དབྱངས།
༼ཉ༽ ༄༅། །སཾབརྞེཥྚརྠཱདྷྱཥཎསྱགཐཱབྲཧྨཀབྱརྦཎཱཡཱཤྴབྷསྭརནཱམབྷགཝཱམུནཱིནཱདྷརྨོདཀྟྱབྷདནཱཤིལརཏྣཤྩམནྟིཏཱབྷིནཱཡཱབིཛཧརཾ།། ༄༅། །བཅོམ་ལྡན་འདས་ཐུབ་པའི་དབང་པོ་དང་ཆོས་སྨྲ་བའི་སློབ་དཔོན་ཤཱི་ལ་རཏྣར་བོད་པ་དབྱེར་མེད་དུ་བསྟོད་ཅིང་འདོད་དོན་གསོལ་བའི་ཚིགས་སུ་བཅད་པ་ཚངས་སྲས་འཕང་འགྲོའི་སྒྲ་དབྱངས་ཞེས་བྱ་བ་བཞུགས་སོ།། ༈ མཉམ་པའི་བྲིཏྟ་བཅུ་གཅིག་པ་གསུམ་བསྔགས་ངོ་མཚར་རྟོགས་བྱེད་ཀྱི་དགོངས་པར་ཉིས་སྟོང་ཞེ་བརྒྱད་མཆིས་པའི་ནང་གསལ་སུམ་བརྒྱ་ང་བདུན་པ་དབང་པོ་རྡོ་རྗེ་ཞེས་བྱ་བའི་པྲསྟཱས་བཅིངས་པའོ།།
༄༅། །ཡཾཤཱརཎཾགཏྱབྷཝཤྩཤཱནྟོ། ཏྲཱཎཱབྷཡཱདནྟགཡོཿཨབསྠ། ཧཱིཏསྶུཁསྱཱསནསཽཁྱདཱནཿ ཤྲེཡཔྲཡཙྪནྟུགུརུཏྲིརཏྣཻཿ ༄༅། ། ནང་ཤེས་བྱེད་ཀྱི་རྒྱུའི་ཤིས་པར་བརྗོད་པ།་་་་་ གང་ལ་སྐྱབས་སུ་སོང་རྣམས་སྲིད་དང་ཞིའི། །
འཇིགས་པ་ལས་བསྒྲལ་གནས་སྐབས་མཐར་ཐུག་གི ། ཕན་བདེའི་གོ་འཕང་བདེ་བླག་ཉིད་སྟེར་བ། ། བླ་མ་དཀོན་མཆོག་གསུམ་གྱི་དགེ་ལེགས་སྩོལ། ། དཔག་ ཡོན་ཏན་རང་བཞིན་བརྗོད་པ།་་་་་ ཡས་བསྐལ་པའི་ཚོགས་ཟུང་མཐར་ཕྱིན་ནས། ། སྟོབས་དང་མི་འཇིགས་དྲན་ཉེར་ཐུགས་རྗེ་ཆེའི། ། ཡོན་ཏན་བསམ་གྱིས་མི་ཁྱབ་འཇིག་རྟེན་གསུམ། ། ལེགས་གསུངས་སྣང་ཆེན་འགྱེད་པ་ཐུབ་མཆོག་དང༌། ། ཚུཾལ་ཁྲིཾམས་ཏིང་ བཻདྷརྦའི་རབ་དྭངས།་་་་་ ངེ་འཛིན་དང་ཤེས་རབ་ཀྱི། །
བསླབ་པའི་གནས་ལ་གུས་ཤིང་གཞན་དག་ལའང༌། ། སྡེབ་ལེགས་འདོམས་པ་དཀོན་མཆོག་རིཾན་ཆེཾན་གསུམ། ། ཀུན་འདུས་ཡོངས་འཛིན་དབྱེར་མེད་གཅིག་ཏུ་བསྔགས། ། སྡུག་ ་་་་་བྱ་བའི་རང་བཞིན་བརྗོད་པ། བསྔལ་ཀུན་འབྱུང་གནས་ལས་སྐྱོབ་པའི་བློས། ། སྲིད་པའི་ལྟར་སྣང་བདེ་འབྱོར་རིང་སྐྱུངས་ནས། ། འགོག་ལམ་ཡོན་ཏན་དྲན་ལ་མངོན་ཕྱོགས་ཏེ། ། བག་ཡོད་བསླབ་པའི་གནས་ལ་བརྩོན་འགྲུས་བསྐྱེད། ། མཐའ་དག་གཟུགས་ཅན།་་་་་ ཐེག་ཆེན་སྙིང་སྟོབས་དར་བབ་དོན་མཐུན་རྗེ། །
གཞན་དོན་བྱང་ཆུབ་སྒྲུབ་པ་དམ་བཅའི་གྲུས། ། ཚོགས་གཉིས་དག་བྱེད་ཕུང་པོ་ལེགས་བརྒལ་ཏེ། ། ལུང་རྟོགས་ཡོན་ཏན་རིན་ཆེན་གླིང་དབང་འབྱོར། ། སྔོན་གྱི་སྨོན་ལམ་རྗེས་དྲན་ཤིང་རྟར་བརྟེན། ། འགྲོ་འདུལ་དུས་བབ་སྟོན་པ་ཉིན་མོར་བྱེད། ། འཕོ་འཇུག་གཏམ་རྩེད་གོ་ལའི་ལམ་རྒྱུ་བས། ། མཛད་བཟང་སྣང་བས་འཇིག་རྟེན་ཀུན་གསལ་མཛད། ། རིང་ ་་་་་སྤངས་ནས་མེད་པའི་བྱེད་རྒྱུ། ནས་ཕྱི་ནང་ཤེས་བྱའི་གཞུང་ཀུན་ལ། ། འདྲིས་པར་མ་སྦྱངས་སྙམ་པའི་སོམ་ཉི་ཅི། །
དེ་ཕྱིར་ཤེས་བྱ་ཐམས་ཅད་མཁྱེན་པ་ཉིད། ། ཞལ་འཆེས་བསྙེངས་བྲལ་དབྱངས་ཀྱིས་ས་གསུམ་ཁེངས། ། གུར་གུམ་ཆབ་ཀྱིས་མ་བཀྲུས་མདངས་འོད་གསལ། ། ཚངས་པས་མ་བྲིས་མཚན་བཟང་དཔེ་བྱད་བཀྲ། ། གྲོགས་ཀྱིས་མ་བཏེག་ལྷ་སོགས་སྡེ་བརྒྱད་ཀྱིས། ། གཙུག་གི་མངོན་པར་མཆོད་པ་སྐྱབས་ཀྱི་མཆོག ། སེམས་མེད་རབ་བརྟག་་་་་ དགེ་མཚན་གཟི་འོད་འབར་བ་འགྲོ་ཕལ་གྱི། ། ལྟ་བྱེད་ཡུལ་དུ་མི་བཟོད་བཟློག་པའི་སླད། ། ཆོས་གོས་རྣམ་གསུམ་སྐུ་ཡི་ཚུལ་ཁྲིམས་དྲི། ། ངོམས་མེད་འཐུང་བའི་ཟོལ་གྱིས་འཁྱུད་དམ་སྙམ། །
སྙན་ ་་་་་བྱུང་བ་འགོག་པ། འགྱུར་ཡན་ལག་རྫོགས་པའི་དབྱངས་གཅིག་གིས། ། རིགས་ཅན་གསུམ་ལ་ཐ་དད་མོས་པའི་ཆོས། ། ཅིག་ཅར་འདོམས་དེ་མི་སྲིད་ཡང་ན་ནི། ། གསུང་གི་བཀོད་པ་དཔག་ཡས་བསྟན་པར་ངེས། ། སེམས་མེད་རབ་བརྟག་་་་་ མངོན་སུམ་ལྐོག་གྱུར་ཤིན་ཏུ་ལྐོག་གྱུར་གྱི། ། ཤེས་བྱ་ཀུན་གྱི་མཚན་ཉིད་ཡོངས་གཟིགས་པས། ། ཀུན་གསལ་བེམ་ཆོས་རང་གི་མཚང་རིག་ནས། ། ངོ་ཚས་སྟོང་པའི་ལུས་སུ་བརྫུས་པ་སྙམ། ། ཁྱད་གཞི་ཐ་དད་ཅིང་ཁྱད་ཆོས་གཅིག་པའི་བསྡུས་བརྗོད།་་་་་
རིན་ཐང་ཆེན་པོ་མི་ཟད་འབྱུང་བའི་གཞི། ། རང་བཞིན་རབ་དྭངས་ནམ་ཡང་རྙོག་པ་མེད། ། དག་བྱེད་འབད་མེད་རྒྱུན་གྱིས་ལུས་ཅན་གྱི། ། རེ་སྐོང་མ་དྲོས་གནས་ཁྱོད་སྐལ་བས་ཐོབ། ། འགལ་བ་ཅན་གྱི་སྦྱར་བ།་་་་་ མི་མཇེད་བདག་གྱུར་སྲིད་ཞིའི་མཐར་མི་གནས། ། ཡིད་སྲུབས་ཐུལ་ཡང་མིག་གི་མེ་མ་སྤྲོས། ། ཀུན་ལས་རྒྱལ་ཡང་གཡོ་སྒྱུའི་འཇུག་པས་མིན། ། ལྷ་ཡི་ལྷ་མཆོག་བཅུད་བྲལ་འཚེ་མི་བྱེད། ། ཉིན་ ་་་་་ཐུན་མོང་མིན་པའི་དཔེ།
མཚན་སྒྲོན་མ་ཟུང་གིས་ས་བླ་དང༌། ། ས་འོག་གསལ་བ་མི་བཟོད་རྣམ་པར་འདྲེན། ། ཁྱོད་ཀྱི་ཕྲིན་ལས་ས་གསུམ་གསལ་བའི་དཔེ། ། ལེགས་མཛད་རང་ཉིད་བསྟན་ནོ་ཤཱཀྱའི་སྲས། ། བྱང་ཐོག་མའི་གསལ་བྱེད།་་་་་ ཤིན་ཏུ་གསལ་བྱས་བཀའ་ལུང་དགོངས་འགྲེལ་ཆོས། ། དངོས་དང་རྣམ་འཕྲུལ་མཁས་དང་གྲུབ་རིགས་ཀྱིས། ། རིགས་དྲུག་འགྲོ་བའི་སྒྲིབ་གསུམ་སྦྱོང་བའི་ཐབས། ། རྣམ་གྲོལ་གསུམ་གྱི་འབྲས་བུ་གང་ཡིན་ཉིད། ། ནམ་མཁའི་ ་་་་་འབྲུ་མང་ཚིག་བསྡུད།
མཁྱེན་པ་མཁའ་ཀློང་ཐུགས་རྗེ་ཅན། ། ཆར་གྱི་ནུས་པས་དགེ་ལེགས་དབྱར་སྐྱེས་ཚོགས། ། ལེགས་སྤྱད་ཐུབ་པ་མཆོག་དང་ཚུཾལ་ཁྲིཾམས་གསུམ། ། གཙུག་ལག་རིཾན་ཆེཾན་འོད་འཕྲོ་ཐབས་གཅིག་ཉིད། ། ཆེ་ ་་་་་ཟུར་གྱི་ཕྲ་མོ། བའི་ཡོན་ཏན་རྒྱས་པ་སྙན་དངགས་གླུར། ། མཉན་པ་འདོད་རྣམས་ཟླ་བའི་མ་མ་ཆེར། ། ཀུ་ཤའི་སྡོང་བུས་ཐིགས་པ་བླངས་པའི་མཐར། ། ཐལ་མོ་སྟེང་འོག་ཁོང་སྟོང་སྦྱར་བ་ལྟོས། ། ཡན་ལག་གསུམ་གཟུགས།་་་་་
འོན་ཏེ་དད་གསུམ་ཟོར་མོའི་ཟློས་གར་གྱིས། ། ཕྱོགས་རེའི་ཆེ་བརྗོད་ཏམྦུ་ར་ཡི་རྒྱུད། ། ལེགས་འཁྲོལ་སྙན་དངགས་བསྟོད་པའི་དབྱངས་འཇོ་ཞིང༌། ། གྲངས་མེད་སྤྲུལ་པའི་ལུས་བཏུད་ཕྱག་བགྱིའོ། ། འབྱོར་བ་རྒྱ་ཆེ་བ།་་་་་ བསགས་པའི་ལོངས་སྤྱོད་ལུས་དང་དགེ་བར་བཅས། ། ཉེར་སྤྱོད་ཕྲེང་བ་རྒྱལ་སྲིད་བཀྲ་ཤིས་རྟགས། ། འདོད་ཡོན་གྱ་ནོམ་དཔག་ཡས་ནམ་མཁའི་ཁམས། ། དོག་པོར་བགྱིད་སྙམ་སྒྱུ་མའི་འཕྲུལ་གྱི་མཆོད། ། རིང་ནས་དུག་ ་་་་་ཡན་ལག་གཅིག་གཟུགས།
གསུམ་ཀུན་ནས་བསླངས་པའི་ལས། ། མི་དགེ་དམ་ཚིག་སྡོམ་པའི་ཉེས་ལྟུང་ཚོགས། ། གཉན་པོ་སྟོབས་བཞི་ཚང་བས་མཐོལ་བཤགས་ན། ། དག་བྱེད་ཐུགས་རྗེའི་གངྒཱ་དབབ་ཏུ་གསོལ། ། ཁ་ འབྱུང་བཞི་དཔེ།་་་་་ བའི་རྡུལ་བརྩེགས་ལྷུན་པོར་བསིལ་སྦྱིན་འོད། ། ཁྱབ་པར་བརྩེ་དང་བྱང་ཆུབ་སེམས་མངའ་ན། ། འཕགས་དང་སོ་སྐྱེས་བསགས་པའི་བསོད་ནམས་ལ། ། ཡི་རང་འཛུམ་གྱི་བཀླུབས་བགྱི་རྐང་པ་འཇོག ། ཐོབ་བྱའི་རྒྱུ།་་་་་
མཐའ་དྲུག་ཚུལ་བཞིའི་བཅིངས་པའི་ལེགས་བཤད་དབྱངས། ། ཐོས་རེག་བསྒོམ་པའི་ཕན་ཡོན་དྲན་པའི་བློས། ། ཡིད་སྲུབ་བྱེ་བའི་ཐབས་ཀྱིས་མི་བསླུ་བར། ། ཐེག་གསུམ་ཆོས་ཀྱི་སྣང་ཆེན་འགྱེད་པར་བསྐུལ། ། སྨྲ་ འབད་པས་འགོག་པ།་་་་་ མཆོག་མྱ་ངན་འདའ་ལ་མངོན་ཕྱོགས་རྣམས། ། བཞེད་པ་འགོག་པའི་ཞུ་བ་མི་སེམས་ཀྱང༌། ། མཐའ་མེད་འགྲོ་བའི་བརྟན་བརླིང་བྲལ་དོགས་ཀྱིས། ། བསྐལ་མང་བརྟན་པར་བཞུགས་པ་གསོལ་བ་འདེབས། ། འདིས་ ་་་་་སྐྱེད་བྱེད་ཀྱི་རྒྱུའི་ཤིས་བརྗོད།
མཚོན་དུས་གསུམ་དགེ་བས་རིང་མོ་ནས། ། ཕན་འདོགས་ཀྱིས་སྐྱོང་འགྲོ་རྣམས་སྡུག་བསྔལ་ཆེ། ། དེ་རྒྱུ་བཅས་ལས་ངེས་པར་སྐྱོབ་བྱེད་པའི། ། ཐམས་ཅད་མཁྱེན་པའི་གོ་འཕང་ཐོབ་བྱེད་གྱུར། ། ཡོན་ཏན་མ་ཚང་བའི་ཁྱད་པར་བརྗོད་པ།་་་་་ ཚུལ་འདིས་བསྟོད་པའི་བསོད་ནམས་ཕུང་པོའི་མཐར། ། གཞལ་བྱ་ཉིད་དམ་ཡིད་འཕྲོག་གཟུགས་ཀྱི་དཔལ། ། འཛིན་པ་མིན་ཡང་དེང་ནས་རྣམ་མཁྱེན་བར། ། བདེ་ལེགས་ཀུན་གྱི་འབྱུང་གནས་གང་ཡིན་ཏེ། ། ཐུན་མོང་མིན་པའི་དཔེ།་་་་་
སེམས་ཅན་རེ་སྐོང་དབྱིག་ལས་ཆེས་ལྷག་པའི། ། འདི་ཕྱི་བྱང་ཆུབ་བར་གྱི་མཆོག་སྟེར་བ། ། རྒྱལ་བའི་ཕྲིན་ལས་མཚུངས་ཟླ་མ་རྙེད་པས། ། རང་ཉིད་དཔེར་བསྟན་གོང་དེ་བདག་ཐོབ་ཤོག ། དེ་ཐོབ་ ་་་་་ཆ་ཤས་གཟུགས་ཅན། བར་གྱི་ཚེ་རབས་ལས་བཟང་གི ། བི་ཤྭ་ཀརྨས་དལ་བརྒྱད་འབྱོར་བཅུའི་ལུས། ། ངོ་མཚར་སྤྲུལ་ཏེ་སྲིད་ལས་ངེས་འབྱུང་བློས། ། དཀོན་མཆོག་རྣམ་གསུམ་སྐྱབས་སུ་ཐོབ་གྱུར་ཅིག ། རང་བཞིན་བརྗོད་པ།་་་་་
བསྟན་པ་ཚུལ་བཞིན་འཛིན་པའི་བཤེས་གཉེན་ལས། ། སོ་ཐར་སེམས་བསྐྱེད་སྔགས་ཀྱི་སྡོམ་པ་རྣམས། ། རིམ་མམ་ཅིག་ཅར་ཐོབ་པ་གང་རུང་གི ། སྡོམ་པ་ཉེས་ལྟུང་མེད་པར་བསྐྱོང་བར་ཤོག ། ཆོས་དཔེ།་་་་་ ཤེས་བྱ་བཅུ་ཕྲག་རིག་པའི་གཞུང་རྣམས་ལ། ། ཐོས་དང་བསམ་པས་ལེགས་དཔྱོད་ཟབ་མོའི་དོན། ། བསྒོམ་བྱུང་བློ་གྲོས་ཉི་འོད་ལྟར་འཚེར་བས། ། སངས་རྒྱས་བསྟན་ལ་མཁས་པའི་ལས་བྱེད་ཤོག ། སྐྱེད་བྱེད་རྒྱུ།་་་་་
མདོ་དང་རྒྱུད་ཀྱི་བརྗོད་བྱ་སྡོམ་པ་གསུམ། ། ཆར་གཏོགས་བཅས་པའི་ལེགས་གསུངས་མགྲིན་འཇོ་བས། ། སྣ་ཚོགས་གདུལ་བྱའི་མོས་པ་ཐ་དད་སྣོད། ། ཆོས་ཚུལ་དེ་དེའི་འགེངས་པའི་བྱེད་པོར་ཤོག ། བསྡུས་དང་མ་བསྡུས་བསྲེས་པའི་གཟུགས་ཅན།་་་་་ བརྒལ་བརྟག་ལུང་དང་རིགས་པའི་དགའ་བྱེད་མདས། ། ལོག་པར་སྨྲ་བའི་བདེ་བྲལ་མགོ་བོ་དྲལ། ། སྒྲུབ་ཕྱོགས་རྣམ་དག་སཱི་ཏ་རང་དབང་དུ། ། ཁུག་པའི་དགའ་སྟོན་ལོངས་སུ་སྤྱོད་པར་ཤོག ། འཁོར་ ་་་་་མཚུངས་གསལ་དཔེ།
འདས་ཆོས་རྣམས་ཐམས་ཅད་རྒྱན་གསུམ་ལམ། ། སོང་བའི་ལེགས་བཤད་མི་ཟད་རྟག་འཇོ་བས། ། སྐལ་ལྡན་ཤིང་རྟའི་རྒྱུན་ལ་ཅོ་འདྲི་བས། ། འཕགས་དང་སོ་སྐྱེའི་མཁས་པ་དགྱེས་བྱེད་ཤོག ། གནས་སྐབས་ ་་་་་རིམ་པ་ཅན། ཀུན་དུ་རིང་པོར་འཚོ་བའི་ཚེ། ། བསོད་ནམས་སྲིད་དཔལ་ཆོས་ཀྱི་འབྱོར་པ་རྣམས། ། ལམ་གསུམ་འབབ་ཀྱི་རྒྱུན་དང་མ་དྲོས་གནས། ། ལེགས་བྲིས་བདེ་ལྡན་ཞིང་གི་རྗེས་འགྲོར་ཤོག ། བདེ་བ་ ་་་་་བར་ཆོད་པའི་ཟུང་ལྡན།
འདོད་ཀྱང་འདོད་ཁྲོ་གཏི་མུག་གིས། ། མི་དགེའི་ཕྱོགས་གཞོལ་ཕྱོགས་བྲལ་སེམས་ཅན་རྣམས། ། སྡུག་བསྔལ་ཀུན་འབྱུང་ཀུན་རྨོངས་ལས་གདོན་པའི། ། གང་འཚམ་ཆོས་ཀྱིས་ཆོས་ལ་གཟུད་པར་ཤོག ། སྟོན་མཆོག་ ་་་་་དངོས་ཐོབ་ཀྱི་དགའ་བ། ཐུབ་དབང་དེ་སྲས་ཆོས་སྨྲ་བ། ། དབྱེར་མེད་སྐྱབས་སུ་ཐོབ་པའི་དགའ་བ་འདི། ། གཞན་ལས་མིན་ནོ་ཁྱེད་ཅག་སྐྱེ་བ་ཀུན། ། མགོན་དུ་ཐོབ་ལས་འབྱུང་ཕྱིར་ཤིན་ཏུ་སྨོན། ། སྲིད་མིན་གྱི་དཔེ།་་་་་
ག་པུར་ནུས་པས་བསྐྱེད་པའི་ཚ་བའི་རིམས། ། དབང་གཞུ་ཆག་པའི་དུམ་བཞིན་དཀོན་མཆོག་གསུམ། ། བཀའ་ལུང་བདེན་གཏམ་བསླུས་པ་ཆོས་ལ་མེད། ། བདེན་པ་དེ་ཡི་གང་སྨྲས་འགྲུབ་གྱུར་ཅིག ། ཅེས་བཅོམ་ལྡན་འདས་ཐུབ་པའི་དབང་པོ་དང་ཆོས་སྨྲ་བའི་སློབ་དཔོན་ཤཱི་ལ་རཏྣར་བོད་པ་དབྱེར་མེད་དུ་བསྟོད་ཅིང་འདོད་དོན་གསོལ་བའི་ཚིགས་སུ་བཅད་པ་ཚངས་སྲས་འཕང་འགྲོའི་སྒྲ་དབྱངས་ཞེས་བྱ་བ་འདི་ནི། དད་པའི་ནོར་ཅན་ཀུན་དགའ་རྒྱལ་མཚན་པའི་ཞལ་འདོན་དུ་འདི་བཞིན་དགོས་ཚུལ་ཛཱ་ཏིའི་དྲི་བསུང་ལྟ་བུའི་བསྐུར་ངོར། བནྡེ་ཚུལ་ཁྲིམས་རིན་ཆེན་ནམ་འབྱུང་བར་འོས་པའི་ཡོན་ཏན་ལ་སྨོན་པའི་བོད་ཕྱོགས་སུ། ངག་གི་དབང་པོ་འཇིགས་བྲལ་ཕྱོགས་ལས་རྣམ་པར་རྒྱལ་བའི་ལྷ། དབྱངས་ཅན་སྙན་པའི་ལང་ཚོའི་སྡེར་བཏགས་པས་རབ་བྱུང་མེ་ཟླའི་རྣམ་འགྱུར་ཞེས་བྱ་བའི་བགྲང་གཞིའི་ཞག་གི་ཕུང་པོ་རྟ་ཆེན་གྱི་ཉ་བའི་ཧོར་ལུགས་ཀྱི་ཟླ་བ་དང་པོའི་རྒྱལ་བ་གསུམ་པའི་ལྷ་ཡི་བླ་མ་རྒྱལ་སར་ཕེབས་པའི་ཉིན་གྲུབ་པར་བགྱིས་བ་སརྦཱརྠ་སིདྡྷཾ་བྷ་ཝ་ཏུ།། །། ༄༅། །སློབ་དཔོན་པདྨཱ་ཀ་ར་ལ་གསོལ་བ་འདེབས་པ་ཉུང་ངུ་བསམ་དོན་ཀུན་འགྲུབ་ཅེས་བྱ་བ་བཞུགས་སོ།།
༄༅། །ཟབ་ཡངས་ཚོགས་གཉིས་རབ་དྭངས་རྒྱ་མཚོའི་གླིང༌། ། སྲིད་གསུམ་སྐྱོན་བྲལ་ཆུ་སྐྱེས་གེ་སར་ཁྲོད། ། བརྫུས་སྐྱེས་སྤྲུལ་སྐུ་སྙིགས་དུས་འགྲོ་བ་ལ། ། ཐུགས་རྗེ་ཆེས་མྱུར་པདྨཱ་ཀ་རར་འདུད། ། གསང་གསུམ་བྱིན་རླབས་ཉི་ཟེར་ལྷུང་བའི་མོད། ། འཇིག་རྟེན་དྲེགས་པའི་རྣམ་འཚེའི་འཆིང་རྒྱ་བསལ། ། བདེ་དགའ་དཔལ་འབྱོར་འདབ་སྟོང་ཚལ་བཞད་པའི། ། བྱེད་པོ་པདྨ་རྒྱལ་པོ་ལ་ཕྱག་འཚལ། ། གུས་པས་བསྟོད་ཅིང་གསོལ་བ་འདེབས་བྱེད་པ། ། བསྟན་པའི་རྗེས་ཞུགས་རིག་པ་འཛིན་གཟུགས་བདག །
གདོན་བགེགས་འབྱུང་པོའི་དཔུང་ལས་རྣམ་རྒྱལ་ནས། ། བསམ་དོན་ཡིད་བཞིན་འགྲུབ་པར་བྱིན་གྱིས་རློབས། ། ཅེས་སློབ་དཔོན་པདྨཱ་ཀ་ར་ལ་བསྟོད་ཅིང་གསོལ་བ་འདེབས་པ་ཉུང་ངུ་བསམ་དོན་ཀུན་འགྲུབ་ཅེས་བྱ་བ་འདི་ནི་དོན་གཉེར་དགེ་བའི་བཤེས་གཉེན་གྱིས་བསྐུར་བའི་ངོར། བནྡེ་ཚུལ་རིན་གྱིས་བྲིས་པའོ།། །། ༄༅། །གསེར་ཆོས་ལུགས་ཀྱི་སེང་གདོང་མའི་བླ་མ་བརྒྱུད་པ་ལ་གསོལ་བ་འདེབས་པ་བྱིན་རླབས་ཆར་འབེབས་ཞེས་བྱ་བ་བཞུགས།། ༄༅། །རྡོ་རྗེ་འཆང་ཆེན་དཔའ་མོ་སེང་གེའི་གདོང༌། ། དགྲ་ལས་རྣམ་རྒྱལ་རྡོ་རྗེ་གདན་པ་ཆེ། ། དོན་ཡོད་རྡོ་རྗེ་བ་རི་ལོ་ཙཱ་བ། ། བརྩེ་ཆེན་སྙིང་པོ་རྣམས་ལ་གསོལ་བ་འདེབས། ། བསོད་ནམས་རྩེ་མོ་རྗེ་བཙུན་གྲགས་རྒྱལ་མཚན། །
ས་སྐྱ་པཎ་ཆེན་འཕགས་པ་རིན་པོ་ཆེ། ། དཀོན་མཆོག་དཔལ་དང་བྲག་ཕུག་བསོད་ནམས་དཔལ། ། བསོད་ནམས་རྒྱལ་མཚན་རྣམས་ལ་གསོལ་བ་འདེབས། ། ཀུན་དགའ་བཀྲ་ཤིས་ངང་ཚུལ་བཟང་པོ་ཅན། ། ཚུལ་ཁྲིམས་རྒྱལ་མཚན་བློ་གྲོས་བཟང་པོ་དང༌། ། མཁྱེན་རབ་ཆོས་རྗེ་ལོ་ཆེན་ཆོས་སྐྱོང་བཟང༌། ། ས་སྐྱ་ལོ་རྩཱ་རྣམས་ལ་གསོལ་བ་འདེབས། ། དཀོན་མཆོག་ལྷུན་གྲུབ་དཀོན་མཆོག་དཔལ་ལྡན་དང༌། ། ཤར་ཆེན་ཀུན་བཀྲས་ཤེར་འབྱུང་ཀུན་དགའ་ལེགས། ། སངས་རྒྱས་ཕུན་ཚོགས་བསྟན་འཛིན་ལྷུན་གྲུབ་དང༌། །
བཀྲ་ཤིས་ལྷུན་གྲུབ་རྣམས་ལ་གསོལ་བ་འདེབས། ། ཤཱི་ལ་རཏྣ་ལ་སོགས་བྱིན་རླབས་དང༌། ། ལས་ཚོགས་ལེགས་འདོམས་བླ་མ་འཁོར་ལོའི་མགོན། ། ཡི་དམ་ཞི་ཁྲོ་སེང་གདོང་རིགས་ལྔ་དང༌། ། བསྟན་སྲུང་ནོར་ལྷར་བཅས་ལ་གསོལ་བ་འདེབས། ། བླ་མ་སྐྱབས་གསུམ་ནོར་བུ་གཙུག་འཆང་བའི། ། བྱང་ཆུབ་སེམས་རྩལ་རྫོགས་པའི་སྐྱེས་བུ་དེས། ། ཚོགས་གཉིས་ཟུང་འཇུག་ལམ་དུ་གོམ་བཀོད་ཅིང༌། ། སྐུ་གཉིས་འཐོབ་བྱའི་གྲོང་ཁྱེར་ཕྱིན་པར་ཤོག ། སྟོང་ཉིད་རྡོ་རྗེའི་གུར་ཁྱིམ་འབར་བའི་ནང༌། །
དུར་ཁྲོད་ཆོས་འབྱུང་པད་ཉི་བམ་ཆེན་སྟེང༌། ། སེང་ཞལ་འཇིགས་མའི་གཟུགས་སྐུ་བསྒོམ་པའི་མཐུས། ། སྣོད་བཅུད་ཐ་མལ་སྣང་ཞེན་བཟློག་ཏུ་གསོལ། ། དཔའ་མོ་གང་གི་སྐུ་གསུང་ཐུགས་གསང་བ། ། བསྒོམ་བཟླས་བརྩོན་པའི་ནུས་པས་རང་གཞན་གྱི། ། སྒོ་གསུམ་གཞོམ་བྲལ་རྡོ་རྗེའི་བསྲུང་བ་ལ། ། བདུད་དགྲ་བྱེ་བའི་ཅོ་འདྲིས་མི་ཚུགས་མཛོད། ། ཕྲག་དོག་དུག་མྱོས་མི་བསྲུན་དགྲ་བགེགས་དང༌། ། བྱད་མཁན་སྦྲུལ་གདུག་ཁྲོས་པའི་ཁ་རླངས་དུག ། ཕྱིར་བཟློག་སྔགས་ཀྱི་འཐོར་རླུང་དྲག་པོ་ཡིས། །
གནོད་བྱེད་གང་ཡིན་བརླག་ཅིང་གཏོང་དུ་གསོལ། ། ཀུན་རྟོག་འཁྲུགས་པའི་དགྲ་བགེགས་སྣང་བ་རྣམས། ། རྣམ་པར་དཔྱད་ངོར་སྐྱེ་འགག་གནས་གསུམ་གྱི། ། བློ་འདས་དབྱིངས་སུ་སྦྱོར་སྒྲོལ་མཁས་འགྱུར་བའི། ། ཡེ་ཤེས་མཁའ་འགྲོའི་གོ་འཕང་ཐོབ་པར་ཤོག ། ཅེས་གསེར་ཆོས་ལུགས་ཀྱི་སེང་གདོང་མའི་བླ་མ་བརྒྱུད་པ་ལ་གསོལ་བ་འདེབས་པ་བྱིན་རླབས་ཆར་འབེབས་ཞེས་བྱ་བ་འདིའང་དགེ་སློང་བསྟན་འཛིན་རྣམ་རྒྱལ་གྱི་ངོར། བནྡེ་ཚུལ་ཁྲིམས་རིན་ཆེན་གྱིས་འཕྲལ་དུ་བྲིས་པ་སརྦ་མངྒ་ལཾ།། །། ༈ བལ་ཡུལ་མཆོད་རྟེན་ཉེ་འདབས་ནས་རྒྱལ་ཡོངས་ས་ཆེན་ཞེས་པ་ལས། སློབ་བུ་ཐ་ཤལ་པ་གུ་རུས་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
