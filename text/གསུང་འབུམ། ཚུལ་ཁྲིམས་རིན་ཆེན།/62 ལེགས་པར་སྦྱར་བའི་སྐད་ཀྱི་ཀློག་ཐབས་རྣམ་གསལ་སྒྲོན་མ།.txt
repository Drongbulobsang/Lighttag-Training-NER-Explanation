གསུང་འབུམ། ཚུལ་ཁྲིམས་རིན་ཆེན།
པོད ༦༢
ལེགས་པར་སྦྱར་བའི་སྐད་ཀྱི་ཀློག་ཐབས་རྣམ་གསལ་སྒྲོན་མ།
༼ཅ༽ ༄༅། །བཾཀཱཤཔྲདཱི་པནཱམསཾསྐྲྀཏསྱརུཏཱནཱཾཔཋིཏོབཡབཻཧརཏིསྨ།།
༄༅། །ལེགས་པར་སྦྱར་བའི་སྐད་ཀྱི་ཀློག་ཐབས་རྣམ་གསལ་སྒྲོན་མ་ཞེས་བྱ་བ་བཞུགས་སོ།། སྨྲ་མཆོག་གྲུབ་པ་རྣམས་ནི་རིང་ཞིག་ནས། ། དཀར་མིན་ངག་གི་ཟློས་བུ་རབ་སྤངས་པས། ། ཆོས་རྣམས་ཐམས་ཅད་སྣ་ཚོགས་སེམས་ཅན་སྐད། ། ལྷུན་གྲུབ་འདོམས་པ་དེ་བཞིན་གཤེགས་པས་སྐྱོངས། ། ཟབ་མོ་སྔགས་ཀྱི་ཆོ་གའི་ཤིང་རྟར་བརྟེན། ། ཟུང་གི་དངོས་གྲུབ་སྐྱེས་སུ་འདྲེན་འདོད་པར། ། ལེགས་སྦྱར་བརྡ་ཡི་ལམ་དུ་སོང་བའི་སྐད། །
ཀློག་ཐབས་རྣམ་པར་གསལ་བའི་སྒྲོན་མ་འདེགས། ། གུག་སྐྱེད་ཀླད་ཀོར་ཚིག་ཚང་ཟུར་ཕྱིན་པར། ། གསང་སྔགས་དག་ཅིང་ཤིན་ཏུ་ཆོ་གར་བཅས། ། བསྒྲུབས་ན་འབྲས་བུ་ཚེགས་མེད་འགྲུབ་གསུངས་པ། ། ལེགས་པར་རྟོགས་རྣམས་ཚུལ་འདིར་འཇུག་པར་རིགས། ། དེ་ལ་དབྱངས་དང་གསལ་བྱེད་གཉིས། ། དབྱངས་ ་་་་་ཨ་ནས་ཨཽའི་བར། ཡིག་བཅུ་བཞི་དེ་ལས་ནི། ། ཨ་ ་་་་་ཨ་ཨཱ་ཨི་ཨཱི་སོགས། སོགས་བཅུ་ནི་ཐུང་དང་རིང༌། །
ཨེ་ ་་་་་ཨེ་ཨཻ་ཨོ་ཨཽ། སོགས་བཞི་ནི་མཚམས་སྦྱོར་གྱིའོ། ། གསལ་བྱེད་ ་་་་་ཀ་ནས་ཧའི་བར་དང༌། སུམ་ཅུ་བདུན་དུ་གནས། ། ཀ་ ་་་་་ཀ་ཁ་ག་གྷ་ང་ཀ་སྡེ་སོགས། སོགས་ལྔ་ཚན་ལྔ་སྡེ་པ། ། ཡ་ ་་་་་ར་ལ་ཝ། སོགས་བཞི་ནི་མཐར་གནས་ཡིན། ། ཤ་ ་་་་་ཥ་ས་ཧ། སོགས་བཞི་ནི་དྲོ་བའོ། །
ཨཿ ་་་་་ ཨ་ནི་བརྗོད་པའི་རྟེན་ཙམ་མོ།། ཞེས་རྣམ་པར་གཅད་པ་དང༌། ། ྈཀ་ཞེས་བྱ་བ་ལྕེ་རྩ་ཅན། ། ཉྤ་ཞེས་མཆུ་དང་ཉེ་བ་ཅན། ། ཨཾ་ཞེས་རྗེས་སུ་ང་རོའོ། ། སྡེ་པའི་དང་པོ་གཉིས་པ་དང༌། ། ཤ་ཥ་ས་དང་རྣམ་གཅད་དང༌། ། ལྕེ་རྩ་ཅན་དང་མཆུ་ཅན་རྣམས། ། སྒྲ་མེད་ཡི་གེ་ཞེས་བྱའོ། །
དེ་ལས་ལྷག་མར་གང་གྱུར་པའི། ། གཞན་པའི་གསལ་བྱེད་སྒྲ་ལྡན་ཏེ། ། ཡི་གེའི་བརྡར་འདོགས་འདི་དག་ལ། ། ཐོག་མ་ཉིད་དུ་མཁས་པར་བྱ། ། དེ་ནས་ཡི་གེའི་སྐྱེ་བའི་ཚུལ། ། ངོ་བོ་སྐད་གདངས་འབའ་ཞིག་སྟེ། ། དེ་རྒྱུ་གནས་དང་བྱེད་པ་དང༌། ། རབ་ཏུ་རྩོལ་བ་རྣམས་ལས་ནི། ། ཡི་གེ་ཀུན་དུ་སྐྱེའོ་ཞེས། ། ཟླ་བས་ཡི་གེའི་མདོ་རུ་བཤད། །
དེ་བཞིན་དཔང་ལོ་ཆེན་པོས་ཀྱང༌། ། བརྗོད་འདོད་དབང་གིས་རླུང་གཡོས་ཤིང༌། ། དེ་ཡི་གནས་དང་བྱེད་པ་དང༌། ། རྩོལ་བ་བསྐྱེད་དེ་དབུགས་དབྱུང་དང༌། ། ལྷན་ཅིག་ཡི་གེའི་གདངས་རྣམས་སྐྱེ། ། ཞེས་གསུངས་དེ་ལས་སྐྱེ་བའི་གནས། ། ཁོག་པ་མགྲིན་པ་རྐན་དང་ལྕེ། ། སྣ་དང་སྤྱི་བོ་སོ་དང་མཆུ། ། སྐྱེ་བའི་གནས་ནི་བརྒྱད་བསྟན་ཏེ། ། ཨ་ཀུ་ཧ་ྈཀ་མགྲིན་ལས་ཏེ། །
དེ་ཡང་ཨས་ནི་ཨ་རིང་ཐུང༌། ། ཀུས་ནི་ཀ་སྡེ་ཀུན་བསྟན་ཕྱིར། ། འོག་མ་རྣམས་ཀྱང་དེ་རིགས་བསྒྲེ། ། ཙུ་དང་ཡ་ཤ་རྐན་ལས་འབྱུང༌། ། རྀ་ཊུ་ར་ཥ་སྤྱི་བོ་ལས། ། ལྀ་ཏུ་ལ་ས་སོ་ལས་འབྱུང༌། ། པུ་དང་ཉྤ་རྣམས་མཆུ་དག་ལས། ། ཝ་ནི་མཆུ་དང་སོ་ལས་འབྱུང༌། ། རྗེས་སུ་ང་རོ་སྣ་ལས་ཏེ། ། སྣ་ལྡན་སྡེ་པ་རང་རང་གི །
གནས་དང་སྣ་ལས་རབ་ཏུ་འབྱུང༌། ། ཨི་ཨེ་ཨཻ་རྣམས་མགྲིན་རྐན་ལས། ། ཨུ་ཨེ་ཨཽ་རྣམས་མཆུ་མགྲིན་ལས། ། འབྱུང་བའི་གནས་སུ་ངེས་བྱའོ། ། དེ་ནས་བྱེད་པ་བཤད་བྱ་སྟེ། ། ལྕེ་རྩ་ཅན་གྱི་བྱེད་པ་ནི། ། ལྕེ་ཡི་རྩ་བ་ཉིད་ཡིན་ནོ། ། རྐན་ལས་འབྱུང་བ་རྣམས་ཀྱི་ནི། ། བྱེད་པ་ལྕེ་ཡི་དབུས་ཡིན་ནོ། ། སྤྱི་བོ་ལས་འབྱུང་བྱེད་པ་ནི། །
ལྕེ་རྩེ་དང་ཉེ་སྟེང་ཡིན་ནོ། ། སོ་ལས་འབྱུང་རྣམས་བྱེད་པ་ནི། ། ལྕེ་རྩེ་དང་ཉེ་སོ་ལས་སོ། ། ལྷག་མའི་རང་གི་གནས་ཉིད་དོ། ། རྩོལ་བ་ལ་ནི་ནང་དང་ཕྱི། ། ནང་གི་ཕྱེ་དང་བཙུམ་པ་དང༌། ། ཕྲད་དང་ཅུང་ཟད་ཕྲད་པ་སྟེ། ། ཕྱེ་བ་མགྲིན་པ་མ་བསྡམས་པས། ། བརྗོད་པ་ཨི་སོགས་དབྱངས་འགའ་དང༌། ། དྲོ་བའི་ཡི་གེ་རྣམས་ཀྱིའོ། །
དེ་ལས་ཕྱེ་བ་ཨེ་ཨཻའི་འོ། ། ཆེས་ཆེར་ཕྱེ་བ་ཨོ་ཨཽའི་འོ། ། ཆེས་ལྷག་ཕྱེ་བ་ཨཱ་ཡིག་གིའོ། ། བཙུམ་པ་མགྲིན་པ་མ་ཕྱེ་བས། ། བརྗོད་པ་ཨ་ཡིག་ཐུང་ངུའིའོ། ། ཕྲད་པ་རྩོལ་བ་ཆེན་པོ་ཡིས། ། བརྗོད་པ་སྡེ་པ་ལྔ་རྣམས་ཀྱིའོ། ། ཅུང་ཟད་ཕྲད་པས་བརྗོད་པ་ནི། ། མཐར་གནས་ཡི་གེ་བཞིའི་ཡིན་ནོ། ། ཕྱི་རོལ་སྒྲ་མེད་སྒྲ་ལྡན་དང༌། །
སྲོག་ཆུང་བ་དང་སྲོག་ཆེ་དང༌། ། དྲོ་བ་ཞེས་བྱ་རྣམས་སུ་བཤད། ། སྒྲ་མེད་རྣམས་ནི་འབྱིན་པ་ན། ། མགྲིན་པ་ཕྱེ་བས་སྒྲར་རྟོགས་འགྱུར། ། སྒྲ་ལྡན་རྣམས་ནི་མགྲིན་པ་བཙུམ། ། སྒྲ་རུ་རྟོགས་པར་གྱུར་པའོ། ། སྲོག་ཆུང་ཡི་གེ་ཞེས་བྱ་ནི། ། སྡེ་པ་རྣམས་ཀྱི་དང་པོ་དང༌། ། གསུམ་པ་ལྔ་པ་མཐར་གནས་རྣམས། ། བརྗོད་པའི་རླུང་འབྱུང་ཆུང་བས་སོ། །
ལྷག་མ་གཉིས་པ་བཞི་པ་དང༌། ། དྲོ་བ་རྣམས་ནི་སྲོག་ཆེན་ནོ། ། མདོ་དོན་དེ་དག་ལེགས་རྟོགས་ནས། ། ཀློག་པའི་ཚུལ་ནི་དབྱངས་ཡིག་དང༌། ། གསལ་བྱེད་གཉིས་ཏེ་དང་པོ་ནི། ། ཐུང་བ་ཨ་ཨི་ཨུ་རྀ་ལྀ། ། དེ་དག་གསལ་བྱེད་སྲོག་ཞུགས་པ། ། ཀ་ཀི་ཀུ་ཀྲྀ་ཀླྀ་སོགས་ཏེ། ། རྀ་ལྀ་ལྕེ་རྩེ་བསྒྲིལ་ཏེ་བརྗོད། ། ཐུང་བ་དེ་དག་སེ་གོལ་ལམ། །
མིག་འཛུམས་གཅིག་གི་ཡུན་བཀླག་སྟེ། ། དེ་སྐད་དུ་ཡང་རྣམ་འགྲེལ་ལས། ། ཡི་གེ་བདག་ཉིད་ཀུན་མཐའ་ཡང༌། ། མིག་འཛུམས་གཅིག་གི་ཚད་གནས་གསུངས། ། རིང་བ་ཨཱི་ཨཱུ་རཱྀ་ལཱྀ་དང༌། ། ཨེ་དང་ཨོ་སྟེ་གསལ་བྱེད་ཞུགས། ། ཀཱ་ཀཱི་ཀཱུ་ཀྲཱྀ་ཀླཱྀ་ཀེ་ཀོ ། དེ་སོགས་མིག་འཛུམས་གཉིས་ཡུན་ནོ། ། ཨེ་ཨོ་རིང་པོ་ཉིད་ཡིན་ཕྱིར། ། འ་འདོགས་བྱེད་པ་བླུན་པོའི་ལུགས། །
དེ་སྐད་དུ་ཡང་ཡི་གེའི་མདོར། ། མཚམས་སྦྱོར་ཡི་གེ་རྣམས་ལ་ནི། ། ཐུང་ངུ་ཡོད་པ་མིན་ཞེས་བཤད། ། ཤིན་ཏུ་རིང་པ་ཨཻ་ཨཽ་དང༌། ། གསལ་བྱེད་ལ་ཞུགས་ཀཻ་ཀཽ་སོགས། ། ཨེ་ཨི་ཨོ་ཨུར་འདོན་གསུངས་ཀྱང༌། ། ཅུང་ཟད་འཐད་པར་མི་སེམས་པས། ། ཨཻ་ནི་བསྒྲེང་ཞིང་བཀུག་པ་དང༌། ། ཨཽ་ནི་བསྟོད་ཅིང་དམད་ཚུལ་གྱིས། ། ཨེའི་ཨོའུ་ཀེའི་ཀོའུར། །
མིག་འཛུམས་གསུམ་གྱི་ཡུན་འདོན་པ། ། སྔོན་བྱུང་མཁས་པའི་བཞེད་པ་སྟེ། ། གོའུ་ཏ་མ་སོགས་བྲིས་པས་ཤེས། ། གཞན་ཡང་པླུ་ཏ་ཞེས་པ། སུམ་འཁྱོག་རི་མོས་མཚན་པ་ཅན། ། ཨཱཏྨ་ཀོ྅ཧཾ་ལ་སོགས་ཀྱང༌། ། ཀོ་ཉིད་མིག་འཛུམས་གསུམ་ཡུན་ཅན། ། དེ་དག་རེར་ཡང་ང་རོ་ནི། ། མཐོ་བས་བརྗོད་པ་ཨུ་དཏྟ། ། དམའ་བ་ཨ་ནུ་དཏྟ་དང༌། །
བར་མ་སྭ་རི་ཏ་ཞེས་བྱ། ། དེ་ནས་གསལ་བྱེད་ཀློག་ཚུལ་ནི། ། སྡེ་པའི་གསུམ་པ་ག་ཛ་ད། ། བ་རྣམས་མིང་གི་ཐོག་མ་ཅན། ། བྱུང་ན་འ་ཡིས་འཕུལ་ལྟར་བཀླག ། དབུས་མཐར་བྱུང་ན་བོད་བཞིན་ཏེ། ། དཔེར་ན་གུ་ཎ་ཛ་ཡ་ཏི། ། ག་ག་ན་དང་ད་ད་ཏི། ། བྷ་ག་ག་ཛ་རྣམས་རིམ་བཞིན། ། འགུ་ཎ་དང་ནི་འཛའ་ཡ་ཏི། །
འགའ་ག་ན་དང་འདའ་ད་ཏི། ། བྷ་ག་འགའ་ཛ་ལྟ་བུར་བཀླག ། སྡེ་པའི་བཞི་པ་གྷ་ཛྷ་ཌྷ། ། དྷ་བྷ་རྣམས་ནི་གསུམ་པ་ལ། ། ར་མགོ་ཧ་སྒྲ་ལྡན་མཚུངས་ཙམ། ། རྒ་ཧ་རྫ་ཧ་ཌྷ་ཧ་དྷ་ཧ་བྷ་ཧ་བཞིན་བཀླག ། ཊ་སྡེའི་ཊ་ཋ་ཌ་ཌྷ་རྣམས། ། ཏ་སྡེར་ར་བཏགས་ཅན་འདྲ་སྟེ། ། ཏྲ་ཐྲ་དྲ་དྷྲ་ཆ་མཐུན་ལ། ། བྱེད་པ་ལྕེ་རྩེ་དང་ཉེ་བས། །
ལྕེ་རྩེ་ཅུང་ཟད་སྟེང་བཀུག་ལ། ། ཥ་ནི་ཁ་བཞིན་སྤྱི་བོ་ལས། ། འབྱུང་ཞིང་བྱེད་པ་བཅས་དེ་མཚུངས། ། ལྷག་མའི་གསལ་བྱེད་དང་པོ་དང༌། ། གཉིས་པ་ལྔ་པ་མཐར་གནས་བཞི། ། དྲོ་བའི་ལྷག་སྟེ་བཅུ་དགུ་རྣམས། ། བོད་ཀྱི་གདངས་འདྲར་བཀླག་པས་གྲུབ། ། དབྱངས་མེད་བརྩེགས་པའི་ཀློག་ཚུལ་ནི། ། ཀ་སོགས་འདྲ་བའི་ཡི་གེ་བརྩེགས། ། སྔོན་དུ་ཡི་གེ་གཞན་མེད་ན། །
ཁ་ཁེངས་མཐོན་པོའི་གདངས་ཀྱིས་བཀླག ། གསལ་བྱེད་མི་འདྲ་དུ་མ་བརྩེགས། ། རང་སྒྲ་ཐོན་ཙམ་མྱུར་བར་བཀླག ། དབྱངས་དང་ང་རོ་འོག་མར་དབང༌། ། དཔེར་ན་དུས་འཁོར་སྙིང་པོ་ཡི། ། ཧཀཥམལཝརཡཾ ཧ་ཀྵ་མ་ལ་ཝ་ར་ཡྃ། ། ཞེས་བཀླག་དེ་བཞིན་མང་དུ་འབྱུང༌། ། ཀ་ལྡན་ཥ་ནི་ཁྱ་དང་མཐུན། ། ལྕེ་རྩེ་ཅུང་ཟད་སྟེང་བཀུག་བཀླག ། ཛ་ལྡན་ཉཱ་ནི་འགྱ་འམ་གཉའ། །
དཔེར་ན་ཀྵེ་ ་་་་་བདེ་བའི་ཡེ་ཤེས། མ་ཛྙཱ་ན་ལ། ། ཁྱེ་མ་འགྱ་ན་འམ་གཉའ་ན། ། གསལ་བྱེད་སྲོག་མེད་ཕྱི་མའི་མགོར། ། ཙིཏྟ་དང་སརྦ་བིཏ་ལྟ་བུ།་་་་་ བརྩེགས་སམ་མཐའ་རྟེན་ཡར་སྦྱར་ལ། ། དེ་འོག་རྣམས་ནི་དཀྱུས་བཞིན་བཀླག ། སངས་རྒྱས་ཆོས་ཚོགས།་་་་་ བུདྡྷ་དྷརྨ་སཾ་བྲིནྡ། ། བླ་ན་མེད་པའི་བཤེས།་་་་་
ཨ་ནུཏྟ་ར་སུ་ཧྲྀ་ཏ་ལ། ། བུད་དྷ་དྷར་མ་སཾ་བྲྀན་ད། ། ཨ་ནུད་ཏ་ར་སུ་ཧྲྀ་ཏ་བརྗོད། ། དེར་ཡང་ཀ་ནི་ག་བཞིན་དང༌། ། ཙ་ཛ་ཊ་ཌ་རྣམས་ནི་ད། ། པ་ནི་བ་བཞིན་ཡར་སྦྱར་ཏེ། ། དཔེར་ན་ཋཕྱུག་པོར་འདོད།་་་་་ ཀྐུ་ར་མཱིཙྪ། ། གད་རྒྱང་ཡན་ལག་དྲུག་ཐོབ་པ།་་་་་ ཨཊྚ་ཥ་ཌངྒ་པྲཱཔྟཿ །
དེ་རྣམས་ཋག་ཀུ་ར་མིད་ཚ། ། ཨད་ཊ་ཥ་ཌངྒ་པྲཱབ་ཏཿ ། ཚེག་དྲག་ང་རོས་བར་བཅད་པའི། ། ཤ་ཥ་ས་ཡི་མགོ་ལྡན་རྣམས། ། རང་སྒྲ་ཐོན་ཙམ་གཅིག་ཡུན་བཀླག ། སརྦ་སཏྭཱཾ སེམས་ཅན་ཐམས་ཅད།་་་་་ ཤྩ་ཧྲཱིཿཥྚིཿ ། སཾ་སྐཱ་ ་་་་་འདུ་བྱེད་པ། ར་རྣམས་ ་་་་་སྐནྡྷ་ན་ལྟ་བུའང་ཡར་མི་སྦྱར། རིམ་པ་བཞིན། །
སརྦ་སཏྭཱཾ་ཤ་ཙ་ཧྲཱིཿཥི་ཊིཿ། ། སཾ་ས་ཀཱ་ར་ལྟ་བུ་སྟེ། ། བོད་ཀློག་མཁས་པའི་སྐ་ལྐ་རྐ། ། རང་སྒྲ་ཐོན་པར་བྱེད་དང་མཚུངས། ། ཤ་ཥ་ཡར་སྦྱར་ས་འདྲ་དང༌། ། ཉ་ཎ་ཡར་སྦྱར་ན་འདྲར་ཡང༌། ། མཐའ་རྟེན་རང་སྒྲ་ཐོན་ཙམ་དུ། ། འདོན་པ་བརྡ་སྤྲོད་གཞུང་མཐུན་ཏེ། ། ན་མཤྩཎྜ་ཨུཥྞཱི་ཥ། ། པཉྩི་ཀ་དང་ཀཎྜ་ཀར། །
ན་མས་ཤ་ཙཎྜ་ཨུས་ཥ་ཎཱི་ཥ། ། པནཉ་ཙི་ཀ་དང་ད་ན་ཎ་ཌ་ཀའོ། ། ས་ནི་ཡར་སྦྱར་བོད་འདྲའང་ཡོད། ། བིསྟ་ར་དང་སྐནྡྷ་ནའོ། ། དེ་བཞིན་ཡི་གེ་བརྒྱ་པ་ཡི། ། སུ་ཏོ་ཥྱོ་དང་སུ་པོ་ཥྱོ་དང༌། ། གཟུངས་ཀྱི་པུཎྱ་པུཎྱེ་ལ། ། བརྩེགས་པའི་ཐོག་མ་ཡར་སྦྱར་ན། ། སུ་ཏོསཥ་ཡོ་དང་སུ་པོསཥ་ཡོ། ། པུནཎ་ཡ་པུནཎ་ཡེ་ལྟ་བུར་ཀློག །
ཚེག་བར་གཉིས་སུ་མི་འཁྲུལ་ཕྱིར། ། འདི་ཡང་བོད་ལ་བདེ་བ་ཙམ། ། ཡང་ན་འོག་མའི་མགོར་སྦྱར་ཚེ། ། ཥ་མགོ་ལྡན་པའི་ཡ་ཡིན་པས། ། འགྱུར་ཀློག་ཥ་ལ་ཡ་བཏགས་ཥ་ཡ། ། གནའ་རུ་ཥོ་ཡོ་ཞེས་བྱ་དང༌། ། དེ་བཞིན་ཎ་ལ་ཡ་བཏགས་ཎ་ཡ། ། འགྲེང་བུ་ཎེ་ཡེ་ལྟར་འགྱུར་ཏེ། ། སུ་ཏོ་ཥོ་ཡོ་དང་སུ་པོ་ཥོ་ཡོ། ། པུ་ཎ་ཡ་པུ་ཎེ་ཡེ་ལྟ་བུར་ དཔེར་ན་བོད་ཀྱི་འགྱུར་ཀློག་ལེགས་པའི་རྒྱུན་འགའ་ལ།
སྐུ་ཞེས་པ་ལྟ་བུ་ལ། ས་ཀ་བཏགས་ས་ཀ ཞབས་ཀྱུ་སུ་ཀུ་ཞེས་པ་ལྟར་སྒྲ་ཟུར་ཐམས་ཅད་ཕྱིན་པར་འདོན་པ་ལྟ་བུའོ།་་་་་ ནི། ། ཥ་དང་ཎ་ཡི་སྒྲ་ཐོན་ཙམ། ། ཨོ་དང་ཨེ་ཡི་ཚེག་རེར་འདོན། ། དེ་སྐད་ས་སྐྱ་པཎྜི་ཏས། ། གུག་སྐྱེད་ཅན་ཞིག་བྱུང་གྱུར་ན། ། ཕྲལ་ཏེ་གུག་སྐྱེད་ཀུན་ལ་སྦྱར། ། དཔེར་ན་ཏྱུ་ལ་ཏུ་ཡུ་དང༌། །
ཥྛི་ལ་ཥི་ཐྲི་ཇི་བཞིན་ནོ། ། གསུངས་པའང་འདི་ལ་དགོངས་མོད་ཀྱི། ། ཡི་གེ་གཉིས་འདྲར་གསུངས་པ་མིན། ། ལྷག་མ་ག་ད་བ་ས་དང༌། ། ང་ན་མ་རྣམས་བོད་བཞིན་སྦྱར། ། ཨགྣི་བུདྡྷ་ཤབྡཱ་ཀ ། བིསྟཱ་ར་དང་སིངྷ་དང༌། ། ནནྡ་ཨམྦུ་ལ་སོགས་སོ། ། རྗེས་སུ་ང་རོ་ཕ་རོལ་ཏུ། ། སྡེ་པ་ལྔ་ནི་གང་བྱུང་ཡང༌། །
རང་རང་སྡེ་པའི་ལྔ་པར་བཀླག ། ཡ་སོགས་བརྒྱད་ལ་ང་བཞིན་ཏེ། ། ཤད་ཀྱིས་ཆོད་ན་རང་རང་སྡེར། ། སྣ་ནས་འབྱུང་བའི་ང་རོར་འདོན། ། བྷྲྀཾ་གཾ་ཙཀྵུ་སཾ་བིཏྟྭཱཾ། ་་་་་ བུང་བའི་མིག་ནི་ཁྱོད་ལ་མཐོང༌། ། སཾ་ཡནྟ་ ་་་་་ཤིང་རྟའི་ཁ་ལོ། དང་པུཥྤཾ་ ་་་་་མེ་ཏོག རྣམས། ། བྷྲྀང་གཉ་ཙཀྵུ་སམ་བིད་ཏྭཱམ། །
སང་ཡནྟ་དང་པུཥ་པ་མ་ལྟར། ། དེ་སྐད་ཟླ་བའི་ཡི་གེའི་མདོར། ། རྗེས་སུ་ང་རོ་སྣའོ་གསུངས། ། གཞན་ཡང་ང་རོའི་ལུས་འགྱུར་ལས། ། ས་ཁྃ་ ་་་་་བསྡུས་པ། གྲ་ཧ་ལྟ་བུ་ཡང༌། ། འབྱུང་སྟེ་ས་འགྱིང་གྲ་ཧའམ། ། ས་ཨི་གྲ་ཧ་ཞེས་བྱར་བཀླག ། རྣམ་གཅད་དྲག་པོར་གཅད་བྱ་ཞིང༌། ། ཕལ་ཆེར་ས་རུ་བཀླག་བཤད་པ། །
དེ་ནི་ཆ་འདྲ་ཙམ་ལ་དགོངས། ། བརྡ་སྤྲོད་ལུགས་ལ་ཕ་རོལ་ཏུ། ། ཙ་ཚ་བྱུང་ན་ཤ་ཡིག་དང༌། ། ཊ་ཋ་དག་ལ་ཥ་ཡིག་དང༌། ། ཏ་ཐ་དག་ལ་ས་ཡིག་གོ ། ཤ་ཥ་ས་ལ་རང་འདྲར་བཤད། ། དེས་ན་ས་འདྲར་འདོན་མོད་ཀྱི། ། དེ་དེའི་རང་སྒྲ་ཐོན་ཙམ་བྱ། ། དཔེར་ན་ཀཿཙ་ ་་་་་གང་སྤྱོད་པར་བྱེད། ཅི་འགྲེལ་པར་བྱེད།
ར་ཏི་དང༌། ། ཀཿཊཱི་ཀ་ཏེ་ཀ་ཏ་ ་་་་་ཕྲ་བསུ། ནུ། ། ཀཿཤེ་ ་་་་་སུ་ཉལ་པར་བྱེད། ཏ་ཞེས་བྱ་བ་རྣམས། ། རིམ་བཞིན་ཀཤས་ཙ་ར་ཏི་དང༌། ། ཀཥས་ཊཱི་ཀ་ཏེ་ཀས་ཏ་ནུ། ། ཀ་ཤས་ཤེ་ཏ་ཞེས་བྱ་བར་བཀླག ། ཡ་བཏགས་འགའ་ཞིག་སྟེང་མ་ཡར། ། སྦྱར་ཏེ་ཨཱརྻ་ཨཱ་ཙཱརྻ། །
ཨཱ་ར་ཡ་ཨཱ་ཙཱར་ཡ་སོགས་སོ། ། ཕལ་ཆེར་འགྲེང་བུ་ལྟ་བུ་ལ། ། ཡ་སྒྲ་ཐོན་ཙམ་གཅིག་ཡུན་བཀླག ། ཨ་ནྱ་པུཎྱ་ཞེས་བྱ་ལ། ། ཨ་ནེ་ཡ་པུ་ཎེ་ཡ་ལྟ་བུར་བཀླག ། ཀ་ཁ་ཡ་བཏགས་ཅན་དག་ནི། ། བོད་བཞིན་ཤཱཀྱ་སཾ་ཁྱར་འདོན། ། ཝ་བཏགས་ཕར་ཆེར་གནའ་རུ་ལ། ། ཝ་སྒྲ་ཅུང་ཟད་ཅན་བཀླག་སྟེ། ། ས་ཏྭ་སོགས་ལ་ས་ཏོ་ཝ་བཞིན། །
ར་བཏགས་ཀྲ་གྲ་གྷྲ་སོགས་ནི། ། ཀ་ར་ག་ར་གྷ་ར་ལྟར་བོད་ཀློག་མཁན། ། མཁས་ ་་་་་བྱིས་པ་བདེ་འཇུག་གི་འགྲེལ་པར། ཀྲ་ལ་ཀ་ར་དང༌། སྒྲ་ལ་སྒ་ར་སོགས་ཀློག་གསུངས་པ་ལྟར་རོ།། པའི་ར་སྒྲ་འདོན་དང་མཚུངས། ། ལྕེ་རྩ་ཅན་ལ་ཨག་ཅེས་དང༌། ། མཆུ་ཅན་ལ་ནི་ཨབ་ཅེས་ཏེ། ། དྷརྨ་ ་་་་་ཆོས་རྣམས་གསལ་བ་ངེད་རྣམས་ཀྱི་མཁས་པའོ།། ྈཀཱ་ཤ་ན་ཉྤ་ཊུ་ར། །
དྷརྨཱ་ག་ཀཱ་ཤ་ན་བ་པ་ཊུ། ། ཞེས་བརྗོད་ཨ་ནི་བརྗོད་པའི་རྟེན། ། གཞན་ཡང་རང་མིང་མཐུན་བསྡེབས་སོགས། ། དེང་འདིར་རྣམ་པར་མ་སྤྲོས་ཕྱིར། ། སྔོན་བྱུང་འཇིག་རྟེན་མིག་རྣམས་ཀྱིས། ། ལེགས་པར་བཤད་ལས་ཤེས་བྱའོ། ། སྨྲས་པ། ཆོས་ཀྱི་སྣང་ཆེན་ཤར་བའི་གཡར་ལམ་དུ། ། སྤྱི་བརྟོལ་སྒྲོན་ཆུང་བཏེགས་པ་མི་རིགས་མོད། ། གཞན་ཕན་དགོངས་ལྡན་བཀའ་ཡི་ཅོད་པཎ་དེ། །
སྤྱི་བོར་བཅིངས་དོན་མི་ཟློག་ཆེད་དུ་བྲིས། ། ཁུ་བྱུག་ལང་ཚོ་རྒྱས་པའི་གླུ་དབྱངས་ལ། ། རྒྱས་མིན་ཚིག་གི་ལམ་ནས་བརྗོད་བྱ་ཀུན། ། འདྲེན་པའི་ཆོ་ག་རྫོགས་ན་ལྷ་ཡི་སྐད། ། འབྱིན་ཚུལ་འདི་ཡི་ངོ་མཚར་རྗེས་སུ་བྱེད། ། དེས་བསྐྱེད་དགེ་བའི་སྐྱ་རེངས་གཞོན་ནུ་ཡིས། ། འགྲོ་བློ་མ་རིག་རྒྱ་ལ་མི་ཡུར་བར། ། ཆོས་ཀྱི་རྒྱལ་པོས་ལེགས་གསུངས་ཉི་མའི་ཟེར། ། འཐུང་བའི་བློ་གྲོས་འདབ་བརྒྱ་གྲོལ་གྱུར་ཅིག ། ཅེས་ལེགས་པར་སྦྱར་བའི་སྐད་ཀྱི་ཀློག་ཐབས་རྣམ་གསལ་སྒྲོན་མ་ཞེས་བྱ་བ་འདི་ནི།
ཆོས་ཀྱི་རྒྱལ་པོ་རྗེ་བཙུན་ཨེ་ཝཾ་པ་ཆེན་པོའི་བསྟན་པའི་རྒྱལ་ཐབས་ལ་མངའ་སྒྱུར་བ། རྒྱ་ཆེན་ཆོས་ཀྱི་སྤྱན་ལྡན་མཁན་པོ་ཆེན་པོ་རིན་ཆེན་མི་འགྱུར་རྒྱལ་མཚན་པའི་ཞབས་ཀྱི་བཀའ་ལུང་གསེར་གྱི་ཅོད་པཎ་དམ་པས་སྤྱི་བོར་སོན་པ་བརྟེན། བརྡ་སྤྲོད་པ་ཚུལ་ཁྲིམས་རིན་ཆེན་དུ་བོད་པས། རབ་མྱོས་ཀྱི་ལོའི་ཆུ་སྟོད་ཟླ་བའི་ཟླ་སྐྱེས་མཛའ་ལྷ་འཛོམ་པའི་འགྲུབ་སྦྱོར་གྱི་ཉིན་ལྷུན་གྲུབ་སྟེང་གི་ཆོས་གྲྭར་གྲུབ་པར་བགྱིས་པ་སརྦ་མངྒ་ལ་བྷ་ཝ་ཏུ།། །། ༈ བལ་ཡུལ་མཆོད་རྟེན་ཉེ་འདབས་ནས་རྒྱལ་ཡོངས་ས་ཆེན་ཞེས་པ་ལས། སློབ་བུ་ཐ་ཤལ་པ་གུ་རུས་སྤེལ་བའོ།།
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
