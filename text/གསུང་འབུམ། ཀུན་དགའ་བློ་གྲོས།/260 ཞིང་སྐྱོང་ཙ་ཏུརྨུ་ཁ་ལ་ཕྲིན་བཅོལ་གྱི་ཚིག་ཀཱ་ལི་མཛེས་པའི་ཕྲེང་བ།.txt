གསུང་འབུམ། ཀུན་དགའ་བློ་གྲོས།
པོད ༢༦༠
ཞིང་སྐྱོང་ཙ་ཏུརྨུ་ཁ་ལ་ཕྲིན་བཅོལ་གྱི་ཚིག་ཀཱ་ལི་མཛེས་པའི་ཕྲེང་བ།
༄༅། །ཞིང་སྐྱོང་ཙ་ཏུརྨུ་ཁ་ལ་ཕྲིན་བཅོལ་གྱི་ཚིག་ཀཱ་ལི་མཛེས་པའི་ཕྲེང་བ་ཞེས་བྱ་བ་བཞུགས་སོ།། ན་མོ་གུ་རུ་ཙ་ཏུརྨུ་ཁཱ་ཡ། ཀ་མ་ལ་དང་རྟ་བདུན་མི་རོའི་སྟེང་། ། ཁ་དོག་མཐིང་ནག་རྡོ་རྗེ་གྲི་གུག་འཛིན། ག་ཤ་ཧཱུྃ་ཕཊ་ཀྵིཾ་ཀྵིཾ་འཇིགས་རུང་སྒྲས། ང་རྒྱལ་བདུད་འདུལ་དབང་ཕྱུག་དགོངས་སུ་གསོལ། ། ཅ་རེ་དུས་གསུམ་མཁྱེན་པའི་ནག་པོ་ཆེ། ། ཆ་ལུགས་གུས་བཏུད་ཕྲིན་ལས་ཞུ་བ་ནི། ། ཇ་སོགས་འདོད་ཡོན་ལམ་འཁྱེར་སྔགས་ལམ་ལ། ། ཉ་གང་ཟླ་ལྟར་ཉམས་རྟོགས་རྒྱས་པར་མཛོད། །
ཏ་ཐཱ་ག་ཏའི་བསྟན་དང་དེ་འཛིན་བཅས། ། ཐ་ཆད་བདུད་ཀྱི་དབང་དུ་མི་འགྱུར་བར། ། ད་ནས་བཟུང་སྟེ་དབྱར་མཚོ་ལྟར་རྒྱས་ཏེ། ། ན་ར་ལ་སོགས་སྐྱེ་དགུའི་མགོན་གྱུར་མཛོད། ། པ་ལ་ཤ་ལྟར་འཇམ་པའི་བྱང་སེམས་ཀྱིས། ། ཕ་མ་རིགས་དྲུག་སེམས་ཅན་ཐམས་ཅད་ལ། ། བ་མཆོག་བཞིན་དུ་འདོད་འཇོའི་དཔལ་བྱིན་ནས། ། མ་ལུས་རྒྱལ་བའི་ས་ལ་འགོད་པར་མཛོད། ། ཙ་ཏུརྨུ་ཁ་འཁོར་བཅས་ཁྱེད་རྣམས་ཀྱིས། ། ཚ་ཟེར་འོད་ཀྱིས་མུན་པ་འཇོམས་པ་ལྟར། །
ཛ་ཞེས་བོས་ཚེ་མ་ཐོགས་མྱུར་བྱོན་ལ། ། ཝ་སྐྱེས་ལྟ་བུའི་དགྲ་བགེགས་འཇོམས་པར་མཛོད། ། ཞ་བཞིན་མཁས་གྲུབ་གཙུག་རྒྱན་ས་སྐྱ་པའི། ། ཟ་ལྟར་རྣོ་མྱུར་ལས་སྒྲུབ་མགོན་ཁྱོད་ལ། ། འ་འུར་ང་རོས་ཕྲིན་ལས་གང་བཅོལ་བ། ། ཡ་ཡོ་མ་མཛད་ཇི་བཞིན་བསྒྲུབ་པར་མཛོད། ། ར་དང་མཆེ་ལྡན་གཅན་གཟན་གཅེས་པ་དང་། ། ལ་ལུང་རྒྱུ་བའི་ཆོམ་རྐུན་གདོལ་པའི་རིགས། ། ཤ་ཟ་ལྷ་སྲིན་གྱིས་གཟིར་ནད་གདོན་སྡིག ། ས་ལམ་སྒྲུབ་པའི་འགལ་རྐྱེན་ཞི་བར་མཛོད། །
ཧ་ལོའི་མེ་ཏོག་པདྨའི་སྡོང་པོ་ལས། ། ཨ་མི་དེ་ཝའི་དྲུང་དུ་བརྫུས་ཏེ་སྐྱེས། ། ཟབ་རྒྱས་ཆོས་ནོས་ཉམས་རྟོགས་མཐར་ཕྱིན་ནས། ། སྐུ་གསུམ་མངོན་དུ་འགྱུར་བའི་ཕྲིན་ལས་མཛོད། ། ཅེས་ཙ་ཏུརྨུ་ཁ་ལ་ཕྲིན་བཅོལ་གྱི་ཚིགས་ཀཱ་ལི་མཛེས་པའི་ཕྲེང་བ་ཞེས་བྱ་བ་འདི་ནི་རིགས་པ་སྨྲ་བ་རིན་ཆེན་ཡར་འཕེལ་གྱིས་བསྐུལ་བའི་ངོར་ས་སྐྱ་པ་ཀུན་དགའ་བློ་གྲོས་ཀྱིས་བརྩམས་པའི་ཡི་གེ་པ་ནི་བསོད་ནམས་འོད་ཟེར་གྱིས་བགྱིས་པའོ།། །། མངྒ་ལཾ།། །། PAGE * MERGEFORMAT 2 ཀླུ་སྒྲུབ། ཞིང་སྐྱོང་ཙཏུརྨུཁ་ལ་ཕྲིན་བཅོལ་གྱི་ཚིག་ཀཱ་ལི་མཛེས་པའི་ཕྲེང་བ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
