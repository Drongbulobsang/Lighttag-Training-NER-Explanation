གསུང་འབུམ། ཀུན་དགའ་བློ་གྲོས།
པོད ༦
གཟུངས་གྲྭ་ལྔ་རྡོ་རྗེ་ཕྲེང་བ་ལུགས་ཀྱི་བདག་འཇུག
༄༅། །གཟུངས་གྲྭ་ལྔ་རྡོ་རྗེ་ཕྲེང་བ་ལུགས་ཀྱི་བདག་འཇུག་བཞུགས་སོ།། ཨོཾ་སྭ་སྟི། འདིར་ཐར་རྩེ་པཎ་ཆེན་ནམ་མཁའ་དཔལ་བཟང་གིས་མཛད་པའི་གཟུངས་གྲྭ་ལྔའི་སྒྲུབ་དཀྱིལ་ཆོ་གར་ཉེ་བར་མཁོ་བའི་བདག་འཇུག་ལེན་ཚུལ་ནག་འགྲོས་སུ་བཀོད་པ་ནི། ལས་བུམ་མམ་དུང་ཆོས་སུ་ཆུ་ཐོགས་ལ། ཇི་ལྟར་བལྟམས་པ་ནས། ཤྲཱི་ཧཱུྃ་བར་གྱིས་འགྲེ། ཨོཾ་བཛྲ་བྷུ་མི་སོགས་མཎྜལ་ཚོམ་བུ་བདུན་མའི་མཐར། མ་ཚང་བ་མེད་པ་འདི་ཉིད་བླ་མ་དང་དཀྱིལ་འཁོར་གྱི་གཙོ་བོ་ཐ་མི་དད་པ་ལ་དབང་གི་འཇུག་པའི་ཆོས་རྣམས་ཞུ་བའི་ཡོན་དུ་དབུལ་བར་བགྱིའོ། ། ཐུགས་རྗེ་འགྲོ་བའི་སོགས་འདྲ། ། སྐྱེ་རྒ་འཆི་བ་ན་ཀྲ་ཡི། །
ཆུ་སྲིན་ལ་སོགས་འཇིགས་རུང་བའི། ། སྲིད་པའི་རྒྱ་མཚོར་བྱིང་བ་ལས། ། འདོན་པར་མཛད་པ་ཁྱོད་འབའ་ཞིག ། དགའ་ཆེན་ཁྱོད་བདག་སྟོན་པ་སྟེ། ། སློབ་དཔོན་སོགས་ནས། མགོན་པོས་བདག་ནི་གཞུག་ཏུ་གསོལ་བར་འདྲ། ཨོཾ་ཞེས་བརྗོད་པས་རང་ཉིད་རྣམ་པར་སྣང་མཛད་སྐུ་མདོག་དཀར་པོ་ཞལ་གཅིག་ཕྱག་གཉིས་པ་བྱང་ཆུབ་མཆོག་གི་ཕྱག་རྒྱ་མཛད་པའི་རྩེ་མོར་ཆོས་ཀྱི་འཁོར་ལོ་རྩིབས་བཅུ་གཉིས་པ་བསྣམས་པ། ཞབས་རྡོ་རྗེའི་སྐྱིལ་མོ་ཀྲུང་གིས་བཞུགས་པ། མཚན་དང་དཔེ་བྱད་ཀྱིས་བརྒྱན་པ། དབུ་སྐྲ་རལ་པ་ཐོར་ཅོག་ཏུ་བྱས་པ།
དར་སྣ་ཚོགས་ཀྱི་ན་བཟའ་དང་། རིན་པོ་ཆེའི་རྒྱན་གྱིས་བརྒྱན་པའི་སྐུ་ཅན་དུ་གྱུར། ཨོཾ་མ་ཎི་དྷ་རི་ནས་སྭཱཧཱ། ཚར་གཅིག་ཨོཾ་སརྦ་ཏ་ཐཱ་ག་ཏ་ཨ་ནུཏྟ་ར་བོ་དྷཱི་ཨ་ལངྐ་ར་ཝསཏྲ་པུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུྃ། སྨད་གཡོགས་དམར་པོ་གྱོན་པར་མོས། ཨོཾ་མ་ཎི་སོགས། ཨོཾ་བཛྲ་རཀྵ་ཧཾ། གིས་སྟོད་གཡོགས་སྔོན་པོ་བསམ། ཨོཾ་མ་ཎི་སོགས། ཨོཾ་བཛྲ་ཨུཥྞི་ཥ་ཧཱུྃ་ཕཊ་ཀྱིས་ཐོར་ཅོག་བཅིངས་པར་བསམ།
ཨོཾ་མ་ཎི་སོགས། ཨོཾ་ཙཀྵུ་བྷནྡྷ་ཝ་ར་མ་ན་ཡེ་ཧཱུྃ། གིས་གདོང་འཆིང་ཚུལ། ཨོཾ་མ་ཎི་སོགས། ཨཱ་ཁཾ་ཝཱི་ར་ཧཱུྃ། གིས་མེ་ཏོག་ལེན་ཚུལ། གཙོ་བོའི་ཐུགས་ཀ་ནས་བཅོམ་ལྡན་འདས་མ་སོ་སོར་འབྲང་མའི་ཚོགས་བསམ་གྱིས་མི་ཁྱབ་པ་འཕྲོས་པས་བདག་ཉིད་དབང་ལེན་པ་ལ་བར་ཆད་བྱེད་པའི་གདོན་བགེགས་ལོག་འདྲེན་ཐམས་ཅད་རྒྱང་རིང་དུ་བསྐྲད། ལས་བུམ་གྱི་ཆུས་གཏོར་ཏེ། ཨོཾ་མ་ཎི་དྷ་རི་སོགས་ནས་སྭཱཧཱས་བསངས། རང་ཉིད་བཅོམ་ལྡན་འདས་མ་སོ་སོར་འབྲང་མའི་སྐུ་ཅན་དུ་གསལ་བའི་ཐུགས་ཀར་ཧཱུྃ་ལས་རྡོ་རྗེ་སྔོན་པོ་རྩེ་ལྔ་པའི་ལྟེ་བར་ཉི་མ་ལ་ཧཱུྃ་སྔོན་པོ།
མགྲིན་པར་ཨཱཿལས་པདྨ་དམར་པོ་འདབ་མ་བརྒྱད་པའི་ལྟེ་བར་ཉི་མ་ལ་ཨཱཿདམར་པོ། དཔྲལ་བར་ཨོཾ་ལས་འཁོར་ལོ་དཀར་པོ་རྩིབས་བརྒྱད་པའི་ལྟེ་བར་ཟླ་བ་ལ་ཨོཾ་དཀར་པོ། དེ་རྣམས་ལས་འོད་འཕྲོས་པའི་འོད་ཟེར་གྱིས་རང་གི་ལུས་ངག་ཡིད་གསུམ་གྱི་དྲི་མ་ཐམས་ཅད་སྦྱངས་ཤིང་དག ཧཱུྃ་རང་ཉིད་དཀྱིལ་འཁོར་ཤར་སྒོར་འཁོད། ཀྱཻ་དགའ་བ་ལ་དགའ་ཁྱོད་སུ་ཡིན། ། ཅི་ལ་དགའ་ཞེས་དང་། བདེ་ཆེན་བདག་ནི་སྐལ་བཟང་ལའོ། ། རང་གི་ཐུགས་ཀར་ཀུན་རྫོབ་བྱང་ཆུབ་སེམས་ཀྱི་ངོ་བོ་ཟླ་བའི་དཀྱིལ་འཁོར་ཆ་ཤས་ཡོངས་སུ་རྫོགས་པ་ཉ་གང་བ་ལྟ་བུ། དེའི་སྟེང་དུ་དོན་དམ་བྱང་ཆུབ་སེམས་ཀྱི་ངོ་བོ་རྡོ་རྗེ་དཀར་པོ་རྩེ་ལྔ་པ་འོད་ཟེར་འཕྲོ་བ་དང་བཅས་པ་ཨོཾ་སརྦ་ཡོ་ག་ཙིཏྟ་ཨུཏྤ་ཏ་ཡ་མི། སྙིང་ཁར་མེ་ཏོག་རྡོ་རྗེ་དང་བཅས་པ་རེག
ཨོཾ་སུ་ར་ཏེ་ས་མ་ཡ་སཏྭཾ་ཧོཿསིདྡྷི་བཛྲ་ཡ་ཐ་སུཿཁཾ། ཞེས་བདེན་གཉིས་དབྱེར་མེད་དུ་སེམས་བསྐྱེད། གསང་བར་གདམས་པ་ནི། སྤྱི་བོར་རྡོ་རྗེ་བཞག་ཏེ། དེང་ཁྱོད་ལ་དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་རློབས་པར་འགྱུར་གྱི་ཁྱོད་ཀྱིས་ཀྱང་དེ་བཞིན་གཤེགས་པ་ཐམས་ཅད་ཀྱི་གསང་བའི་དཀྱིལ་འཁོར་འདི། དཀྱིལ་འཁོར་དུ་མ་ཞུགས་པ་རྣམས་ལ་སྨྲ་བ་མི་བྱ་ཞིང་། མ་དད་པ་རྣམས་ལའང་མི་བྱའོ། ། ཞེས་ཕྱིའི་འཇུག་པ་ཡིན། ནང་འཇུག་གི་སླད་དུ། མེ་ཏོག་དང་བཅས་ཐལ་མོ་སྦྱར་ཏེ།
དཀྱིལ་འཁོར་ཕྱོགས་ལ་མགོ་དུད་པ་དང་བཅས་པས། ཨོཾ་ཨཱཿཡ་མནྟ་ཀྲྀཏ་ཧཱུྃ། ཨཱ་ཁཾ་ཝཱི་ར་ཧཱུྃ། དཀྱིལ་འཁོར་ཤར་སྒོའི་ནང་དུ་འཁོད་པར་མོས། སླར་ཡང་དཀྱིལ་འཁོར་གྱི་འདོད་པའི་སྣམ་བུའི་སྟེང་ན་ཕར་ཡིད་ཀྱིས་གཡས་ཕྱོགས་ནས་བསྐོར་བ་ལན་གསུམ་གྱི་བར་དུ་བྱས་པར་མོས། མ་ཧཱ་ར་ཏ་སུ་ཌི་དྷ་སུ་ཏྭ་ཥྭ་སུ་སུ་ཥྭ་བཛྲ་སཏྭ་ཨདྱ་སིདྡྷི་མཱཾ། ཞེས་བསྐོར་བ་ཐ་མ་དེ་ཉིད་ལ་དཀྱིལ་འཁོར་གྱི་ཤར་སྒོར་འཁོད་པས་མོས་ནས་ཕྱག་བྱ་བ་ནི། མི་བསྐྱོད་པའི་ང་རྒྱལ་གྱིས་རྡོ་རྗེ་ཐལ་མོ་བརྐྱངས་ནས་དཀྱིལ་འཁོར་གྱི་ལྷ་ཚོགས་རྣམས་ལ་བདག་ལ་བྱིན་གྱིས་བརླབ་པར་གསོལ་བའི་ཡིད་ཀྱིས་ལུས་ཐམས་ཅད་ས་ལ་ཕབ་པའི་ཕྱག་བྱས་པར་མོས། ཨོཾ་སརྦ་ཏ་ཐཱ་ག་ཏ་པཱུ་ཛ་ཨ་སཥྛ་ནཱ་ཡ་ཨཱཏྨ་ནཾ་ནིརྻ་ཏ་ཡཱ་མི་སརྦ་ཏ་ཐཱ་ག་ཏ་བཛྲ་ས་ཏྭ་ཨ་དྷི་ཏིཥྛ་སྭ་མཱཾ། ཞེས་པས་ཕྱག་བྱས་ནས།
དཀྱིལ་འཁོར་གྱི་གཙོ་བོ་ལས་མི་བསྐྱོད་པ་གཉིས་པ་ཞིག་མཆེད་དེ། སྙིང་ཁར་ཐིམ་པས་བྱིན་གྱིས་བརླབས་པར་མོས། སླར་ཡང་དེ་ཉིད་ནས་རྣམ་སྣང་གི་ང་རྒྱལ་གྱིས་རྡོ་རྗེ་ཐལ་མོ་བརྐྱངས་ནས་དཀྱིལ་འཁོར་གྱི་ལྷ་ཚོགས་རྣམས་ལ་བདག་ལ་བྱིན་གྱིས་རླབས་ཀྱིས་བྱིན་གྱིས་བརླབ་ཏུ་གསོལ་སྙམ་པའི་ཡིད་ཀྱིས་ལུས་ཐམས་ཅད་ས་ལ་ཕབ་པས་ཕྱག་བྱ་བར་མོས། ཨོཾ་སརྦ་བུདྡྷ་པཱུ་ཛ་ཨུ་སསྡྱ་ན་ཡ། ཨཏྨ་ནཾ་ནིརྻ་ཏ་ཡཱ་མི། སརྦ་ཏ་ཐཱ་ག་ཏ་བཛྲ་བཻ་རོ་ཙ་ན་ཨ་དྷི་ཏིཥྛ་སྭ་མཱཾ། ཞེས་པས་ཕྱག་བྱས་ནས་དཀྱིལ་འཁོར་གྱི་ལྷ་ཚོགས་རྣམས་ལས་རྣམ་སྣང་གཉིས་པ་ཞིག་མཆེད་དེ། སྙིང་ཁར་ཐིམ་པས་བྱིན་གྱིས་བརླབས་པར་མོས། སླར་ཡང་དཀྱིལ་འཁོར་གྱི་འདོད་པའི་སྣམ་བུས་སྟེང་ནས་ཕར་ལས་གཡས་སྐོར་གྱིས་ལྷོ་སྒོ་ནས་རིན་འབྱུང་གི་ང་རྒྱལ་གྱིས་ཐལ་མོ་སྙིང་ཁར་སྦྱར་ཏེ་དཀྱིལ་འཁོར་གྱི་ལྷ་ཚོགས་རྣམས་ལ་བདག་ལ་དབང་བསྐུར་བར་གསོལ་བའི་ཡིད་ཀྱིས་དཔྲལ་བ་ས་ལ་རེག་པའི་ཕྱག་བྱ་བར་མོས། ཨོཾ་སརྦ་ཏ་ཐཱ་ག་ཏ་པཱུ་ཛ་ཨ་བྷི་ཥེ་ཀ་ཏ་ཨཱཏྨ་ནཾ་ནིརྻ་ཏ་ཡཱ་མི།
སརྦ་ཏ་ཐཱ་ག་ཏ་བཛྲ་རཏྣ་ཨ་བྷི་ཥིཉྩ་མཱཾ། ཞེས་པས་ཕྱག་བྱས་ནས་དཀྱིལ་འཁོར་གྱི་ལྷ་ཚོགས་རྣམས་ལས་རིན་འབྱུང་གཉིས་པ་ཞིག་མཆེད་དེ། དཔྲལ་བར་ཐིམ་པས་བྱིན་གྱིས་བརླབས་པར་མོས། སླར་ཡང་སོགས་ནས། ནུབ་སྒོ་ནས་འོད་དཔག་མེད་ཀྱི་ང་རྒྱལ་གྱིས་ཐལ་མོ་དཔྲལ་བར་སྦྱར་ཏེ་དཀྱིལ་འཁོར་གྱི་ལྷ་ཚོགས་རྣམས་ལ་བདག་ལ་ཆོས་ཀྱི་འཁོར་ལོ་བསྐོར་བར་གསོལ་བའི་ཡིད་ཀྱིས་ཁ་ས་ལ་རེག་པས་ཕྱག་བྱས་པར་མོས། ཨོཾ་སརྦ་ཏ་ཐཱ་ག་ཏ་པུ་ཛ་པྲ་ཝརྡྷ་ནཱ་ཡ་ཨཏྨ་ནཾ་ནིརྻ་ཏ་ཡཱ་མི། སརྦ་ཏ་ཐཱ་ག་ཏ་དྷརྨ་ཙཀྲ་པྲ་ཝརྡྷ་ཡ་མཾ། ཞེས་པས་ཕྱག་བྱས་ནས་དཀྱིལ་འཁོར་གྱི་ལྷ་ཚོགས་རྣམས་ལས་འོད་དཔག་མེད་གཉིས་པ་ཞིག་མཆེད་དེ། མགྲིན་པར་ཐིམ་པ་སོགས་ནས། བྱང་སྒོ་ནས་དོན་ཡོད་གྲུབ་པའི་ང་རྒྱལ་གྱིས་ཐལ་མོ་སྙིང་ཁར་སྦྱར་ཏེ་དཀྱིལ་འཁོར་གྱི་ལྷ་ཚོགས་རྣམས་བདག་ལ་ཕྲིན་ལས་བཞི་གསོལ་བའི་ཡིད་ཀྱིས་སྤྱི་བོ་ས་ལ་རེག་པས་ཕྱག་བྱས་པར་མོས།
ཨོཾ་སརྦ་ཏ་ཐཱ་ག་ཏ་པུ་ཛ་ཀརྨ་ནེ་ཨཏྨ་ནཾ་ནིརྻ་ཏ་ཡཱ་མི། སརྦ་ཏ་ཐཱ་ག་ཏ་བཛྲ་ཀུ་རུ་མཾ། ཞེས་པས་ཕྱག་བྱས་ནས་དཀྱིལ་འཁོར་གྱི་ལྷ་ཚོགས་རྣམས་ལས་དོན་གྲུབ་གཉིས་པ་ཞིག་མཆེད་དེ། སྤྱི་བོར་ཐིམ་པས་སོགས་ནས་ཤར་སྒོར་འཁོད། ཐལ་མོ་སྙིང་ཁར་སྦྱར་ཏེ་བླ་མ་དང་དཀྱིལ་འཁོར་གྱི་གཙོ་མོ་རྗེ་བཙུན་མ་ལ་སེམས་ཅན་གྱི་དོན་འགྲུབ་པར་མཛད་དུ་གསོལ་སྙམ་པའི་ཡིད་ཀྱིས་སློབ་དཔོན་གྱི་ཞབས་ལ་ལུས་ཐམས་ཅད་ས་ལ་རེག་པ་ཕྱག་བྱས་པར་མོས། ཨོཾ་གུ་རུ་ཙ་ར་ཎ་པུ་ཛ་ཨུ་སཥྛ་ནཱ་ཡ་ཨཱཏྨ་ནཾ་ནིརྻ་ཏ་ཡཱ་མི། ཨོཾ་སརྦ་སཏྭ་པ་རི་པྲ་ཎརྠཱ་མ་ཨཱཏྨ་ནཾ་ནིརྻ་ཏ་ཡཱ་མི། ཞེས་པས་ཕྱག་བྱས་ནས་དཀྱིལ་འཁོར་གྱི་གཙོ་མོ་ལས་གཙོ་མོ་གཉིས་པ་ཞིག་མཆེད་དེ། སྙིང་ཁར་ཐིམ་པས་སེམས་ཅན་གྱི་དོན་འགྲུབ་པར་བྱིན་གྱིས་བརླབས་པར་མོས། མཎྜལ་གླིང་བཞི་ནས།
མ་ཚང་བ་མེད་པ་འདི་ཉིད་བླ་མ་དང་དཀྱིལ་འཁོར་གྱི་གཙོ་བོ་ཐ་མི་དད་པ་ལ་དངོས་གཞི་ཡེ་ཤེས་དབབ་པ་ཞུ་བའི་ཡོན་དུ། སོགས་འདྲ། དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་རློབས་ཤིག དཔལ་གཟུངས་གྲྭ་ལྔའི་ལྷ་ཚོགས་རྣམས་བདག་ལ་དབབ་པར་མཛད་དུ་གསོལ། ཞེས་གསོལ་བ་ལན་གསུམ། སེམས་ཀྱི་ཕྱི་ནང་གིས་བསྡུས་པའི་ཆོས་ཐམས་ཅད་སྣང་ལ་རང་བཞིན་མེད་པ་མེ་ལོང་ནང་གི་གཟུགས་བརྙན་ནམ། མྱོང་ཡང་བདེན་པར་མ་གྲུབ་པ་སྒྱུ་མ་ལྟ་བུའི་དེ་ཉིད་དུ། ངེས་པར་བྱས་ནས། ཨཱཿཞེས་བརྗོད་པའི་རྐྱེན་གྱིས་རང་འོད་དཔག་མེད་སྐུ་མདོག་དམར་པོ་ཞལ་གཅིག་ཕྱག་གཉིས་པ་མཉམ་བཞག་གི་ཕྱག་རྒྱ་མཛད་པའི་སྟེང་ན་པདྨ་དམར་པོ་འདབ་མ་བཅུ་དྲུག་པ་འཛིན་པ། ཞབས་རྡོ་རྗེའི་སྐྱིལ་ཀྲུང་གིས་བཞུགས་པ།
མཚན་དང་དཔེ་བྱད་ཀྱིས་བརྒྱན་པ། དབུ་སྐྲ་རལ་པ་ཐོར་ཅོག་ཏུ་བྱས་པ་ལ་དར་སྣ་ཚོགས་ཀྱི་ན་བཟའ་དང་། རིན་པོ་ཆེའི་རྒྱན་གྱིས་བརྒྱན་པའི་སྐུ་ཅན་དུ་གྱུར་པའི་རྐང་འོག་ཏུ་ཡཾ་ལས་རླུང་གི་དཀྱིལ་འཁོར་སྔོ་སྐྱ་རྒྱལ་མཚན་གྱིས་མཚན་པའི་སྐུ་ལུས་འདེགས་བཞིན་པ། དེའི་ཐུགས་ཀར་ཟླ་བའི་དཀྱིལ་འཁོར་གྱི་སྟེང་དུ་ཨཱཿཡིག་དམར་པོ་འོད་འབར་བ་དང་བཅས་པ་གསལ་བཏབ། གཙོ་བོའི་ཐུགས་ཀ་ནས་འོད་ཟེར་ཉི་མ་ལྟ་བུ་འཕྲོས་པས་རྐང་འོག་གི་རླུང་ལ་ཕོག་པས་ལུས་རླུང་གི་དཀྱིལ་འཁོར་གྱི་སྟེང་དུ་འདར་ཡེད་ཡེད་གནས་པའི་ཚེ་གཙོ་བོའི་ཐུགས་ཀ་ནས་འོད་ཟེར་ལྕགས་ཀྱུ་དང་ཞགས་པ་ལྟ་བུ་བསམ་གྱིས་མི་ཁྱབ་པ་འཕྲོས་པས་ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་ཐུགས་ཀ་ནས་བཅོམ་ལྡན་འདས་སོ་སོར་འབྲང་མའི་ལྷ་ཚོགས་དཔག་ཏུ་མེད་པ་སྤྱན་དྲངས་ཏེ་སྙིང་ཁར་ཐིམ། མདུན་བསྐྱེད་ཀྱི་དཀྱིལ་འཁོར་ལས་ཀྱང་དེ་འདྲ་བ་བསམ་གྱིས་མི་ཁྱབ་པ་བྱུང་སྟེ་རང་གི་སྙིང་ཁར་ཐིམ། ཡང་འོད་ཟེར་ཚད་མེད་པ་དུ་མ་འཕྲོས་པས་ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཚད་མེད་གྲངས་མེད་པ་སྤྱན་དྲངས་ཏེ་རང་གི་ལུས་ལ་སིབ་སིབ་ཐིམ་པས་རྒྱུད་བྱིན་གྱིས་བརླབས་པར་གྱུར། ཞེས་དང་། རྡོ་རྗེ་གསོར། དྲིལ་བུ་དྲག་ཏུ་དཀྲོལ་ཞིང་།
འདི་ཁྱོད་དམ་ཚིག་རྡོ་རྗེ་སྟེ། ། རྡོ་རྗེ་སེམས་དཔའ་ཞེས་སུ་བརྗོད། ། རྡོ་རྗེའི་ཡེ་ཤེས་བླ་ན་མེད། ། དེ་རིང་ཁྱོད་ལ་འབེབས་པར་མཛད། ཚར་གཅིག ཨོཾ་བཛྲ་ཨ་བི་ཤ་ཡ་ཨཿཨཿཨཿ ཞེས་མང་དུ་བརྗོད་ཅིང་དབབ་བོ། ། དེ་ལྟར་ཡེ་ཤེས་ཕབ་པ། སྤྱི་བོར་རྡོ་རྗེ་རྒྱ་གྲམ་དུ་བཞག་ཏེ། ཏིཥྛ་བཛྲ།
ཞེས་བརྟན་པར་བྱས་ནས། དཀྱིལ་འཁོར་གྱི་ལྷ་ཚོགས་ལ་འདོད་སྣམ་གྱི་སྟེང་ནས་བསྐོར་བ་ལན་གསུམ་གྱི་བར་དུ་བྱས་པར་མོས། ཨོཾ་མ་ཎི་དྷ་རི་སོགས་ལན་གསུམ་བརྗོད་ཅིང་མཐར་དཀྱིལ་འཁོར་གྱི་ཤར་སྒོར་འཁོད་པར་མོས། དེ་ནས་ལྷག་པའི་ལྷ་དང་ངོ་སྤྲད་པའི་སླད་དུ་དཀྱིལ་འཁོར་གྱི་འཁོར་ལོ་གསལ་གདབ་ཅིང་བདེན་པའི་སྟོབས་བརྗོད་པ་ནི། རྡོར་དྲིལ་འཛིན་པས། ཡང་དག་པ་ཡི་དཀྱིལ་འཁོར་འདིར། ། བདག་གི་སློབ་མ་གཞུག་པ་འདི། ། ལྷ་རྣམས་ཀྱིས་ནི་རིམ་པ་ནི། ། བསོད་ནམས་ཇི་ལྟ་དེ་ལྟར་ཤོག ། འདི་ཡི་དངོས་གྲུབ་ཇི་ལྟར་འགྱུར། །
རིགས་ནི་གང་གི་སྣོད་དུ་འགྱུར། ། བསོད་ནམས་མཐུ་ཡང་ཅི་འདྲ་བ། ། དེ་འདྲ་དཀྱིལ་འཁོར་དུ་གྱུར་ཅིག ། ཅེས་ལན་གསུམ་གྱིས་གསོལ་བ་བཏབ་ནས། དཀྱིལ་འཁོར་གྱི་ལྷ་ལ་མེ་ཏོག་དོར་བ་ནི། ཐལ་མོ་སྦྱར་བའི་བར་དུ་བཟུང་སྟེ། དཔྲལ་བར་ཨོཾ། མགྲིན་པར་ཨཱཿ ཐུགས་ཀར་ཧཱུྃ་རྣམས་གསལ་བཏབ་སྟེ། དེ་རྣམས་ལས་འཕྲོས་པའི་འོད་ཟེར་གྱིས་ལུས་ཐམས་ཅད་གང་བས་སྒོ་གསུམ་གྱི་སྡིག་སྒྲིབ་ཐམས་ཅད་བཀྲུས་པར་མོས་ཤིང་།
ཨོཾ་ཏིཥྛ་བཛྲ་དྲྀ་ཌྷོ་མེ་བྷ་ཝ་ཤ་ཤྭ་ཏྭ་མེ་བྷ་ཝ། ཧྲི་ད་ཡ་མེ་ཨ་དྷི་ཏིཥྛ་སརྦ་སིདྡྷི་མེ་པྲ་ཡཙྪ་ཧ་ཧ་ཧ་ཧ་ཧོ། ཨཱ་ཁཾ་ཝཱི་ར་ཧཱུྃ་པྲ་ཏཱིཙྪ་ཀུ་སུ་མ་ཨཉྩ་ལི་ནཱ་ཐ་ཧོཿ ཞེས་མེ་ཏོག་ཕུལ། ཨོཾ་པྲ་ཏི་གྲིཧྣ་སཏྭཾ་ཨི་མཾ་སཏྭ་མ་ཧཱ་བཱ་ལ། ཞེས་སྤྱི་བོར་བཅིངས། མིག་གཉིས་སུ་ཨོཾ། སྙིང་ཁར་ཧཱུྃ། དཔྲལ་བར་རཾ་ཡིག་རྣམས་གསལ་བཏབ། ཨོཾ་དེ་རིང་རྡོ་རྗེ་སེམས་དཔའ་རང་། །
ཁྱོད་ཀྱི་མིག་ནི་འབྱེད་པར་བརྩོན། ། རྡོ་རྗེའི་མིག་ནི་བླ་ན་མེད། ། ཐམས་ཅད་སྤྱན་ནི་འབྱེད་པར་མཛད། ཨོཾ་ཛྙཱ་ན་ཙཀྵུ་ཧཱུྃ་ཨཱཿསྭཱ་ཧཱ། མ་རིག་པའི་ལིང་ཐོག་དང་མིག་རས་ལྷན་ཅིག་ཏུ་བསལ་ནས། དཀྱིལ་འཁོར་ལྟ་བར་བསྐུལ་བ་ནི། ། ད་ནི་དད་པའི་ཤུགས་ཀྱིས་སུ། ། དཀྱིལ་འཁོར་འདི་སྟེ་ཉིད་ལ་ལྟོས། ། ཁྱོད་ནི་སངས་རྒྱས་རིགས་སུ་སྐྱེ། ། ཕྱག་རྒྱ་སྔགས་ཀྱི་བྱིན་གྱིས་བརླབས། །
དངོས་གྲུབ་ཀུན་གྱི་ཕུན་སུམ་ཚོགས། ། དམ་ཚིག་མཆོག་ཏུ་ཁྱོད་འགྱུར་གྱི། ། གསང་སྔགས་རྣམས་ལ་བསྒྲུབ་པར་གྱིས། ཧེ་བཛྲ་པཱ་ཤྱ། བཅོམ་ལྡན་འདས། སོ་སོར་འབྲང་མ་ལྷ་བཅུ་གསུམ་གྱི་རྟེན་དང་བརྟེན་པར་བཅས་པའི་དཀྱིལ་འཁོར་གྱི་འཁོར་ལོ་མངོན་སུམ་དུ་མཐོང་བ་ཡིན་ནོ། ། བླ་མའི་ཞབས་ལ་ཕྱག་བྱས་པར་བསམ་སྟེ། ཨོཾ་རྡོ་རྗེ་དཀྱིལ་འཁོར་ཆེན་པོ་ཡི། ། དཀྱིལ་འཁོར་དུ་ནི་བདག་ཞུགས་སོ། ། ཨོཾ་རྣལ་འབྱོར་དཀྱིལ་འཁོར་ཆེན་པོ་ཡི། །
དཀྱིལ་འཁོར་དེ་ནི་བདག་གིས་མཐོང་། ། ཨོཾ་གསང་བའི་དཀྱིལ་འཁོར་ཆེན་པོ་ཡི། ། དཀྱིལ་འཁོར་དུ་ནི་བདག་དབང་བསྐུར། ། ས་མ་ཡ་ཧོ་ཧོ་ཧོ། ཞེས་བརྗོད། མཎྜལ་གླིང་བཞི་སོགས་གོང་བཞིན་ལ། དབང་གི་དངོས་གཞིའི་ཆོས་རྣམས་ཞུ་བའི་ཡོན་དུ་སོགས། བྱང་ཆུབ་རྡོ་རྗེ་སོགས་ལན་གསུམ། དཀྱིལ་འཁོར་གྱི་ཤར་ཕྱོགས་སུ་ཁྲུ་དོ་ཙམ་དཔག་པའི་སར་དབང་སྟེགས་ཀྱི་དཀྱིལ་འཁོར་གྲུ་བཞི་པ་སྒོ་གཅིག་ནུབ་ཏུ་བསྟན་པ། དཀར་དམར་ནག་པའི་ར་བ་རིམ་པ་གསུམ་དང་ལྡན་པའི་ནང་དུ་ལྷ་རྣམས་རིམ་པ་གཉིས་དང་ལྡན་པའི་དབུས་སུ་མཚན་མ་དང་བྲལ་བ།
ཕྱོགས་ཀྱི་འདབ་མ་ལ། ཤར་དུ་འཁོར་ལོ། ལྷོར་རིན་ཆེན། ནུབ་ཏུ་པདྨ། བྱང་དུ་རལ་གྲི་རྣམས་ཀྱིས་མཚན་པ། སྣམ་བུ་ལ་བུམ་པ་ལ་སོགས་པ་བཀོད་པའི་དབུས་སུ་ཤིང་སྟན་ཟླ་བའི་དཀྱིལ་འཁོར་གྱི་སྟེང་དུ། རང་ཉིད་བཅོམ་ལྡན་འདས་མ་སོ་སོར་འབྲང་མ་སྐུ་མདོག་སེར་མོ་སོགས་ནས། བཞུགས་པའི་སྐུ་ཅན་དུ་གསལ་བའི་སྟེང་དུ་བླ་བྲེ། གཡས་སུ་གདུགས་དཀར་པོ་གསེར་གྱི་ཡུ་བ་ཅན། གཡོན་དུ་རྒྱལ་མཚན།
མཐའ་སྐོར་ཀུན་ཏུ་དུང་དང་འཕན་དང་མེ་ཏོག་གི་ཕྲེང་བ་ལ་སོགས་པ་མཆོད་པའི་རྣམ་གྲངས་བསམ་གྱིས་མི་ཁྱབ་པས་བསྐོར་བ་གཙོ་བོའི་ཐུགས་ཀ་ནས་འོད་ཟེར་འཕྲོས་པས་རང་བཞིན་གྱི་གནས་ནས་དབང་གི་ལྷ་རིགས་ལྔ་འཁོར་དང་བཅས་པ་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་མདུན་གྱི་ནམ་མཁར་ཨོཾ་བཛྲ་ས་མ་ཛཿ ཞེས་པས་སྤྱན་དྲངས་ཏེ། ཨོཾ་ཨཱཿཧྲཱི་པྲ་བ་ར་སརྐ་ར་ཨརྒྷཾ་པྲ་ཏཱིཙྪ་ཧཱུྃ་ཕཊ་སྭཱ་ཧཱ། ཨོཾ་བཛྲ་པུཥྤེ་ནས། ཤཔྟ་ཨཱཿཧཱུྃཞེས་ཕྱག་རྒྱ་དང་བཅས་པས་མཆོད་ནས། རྡོ་རྗེ་དྲིལ་བུ་འཛིན་པས། རྡོ་རྗེ་ཅན་གྱི་སངས་རྒྱས་ལ། ། འགྲོ་བ་སྐྱོབ་པའི་ཆེད་དུ་དབང་། ། ཡོན་ཏན་འབྱུང་གནས་ཇི་ལྟར་སྩལ། ། དེ་ལྟར་འདི་ལ་གནང་བར་ཞུ།
ལན་གཅིག་ཐུགས་ཀ་ནས་བྱེ་བའི་གཙོ་མོ་ཕྱག་གཉིས་པ་གཅིག་བྱོན་ཏེ། སྦྱོང་བ་མཛད་པར་བསམ་སྟེ། སྦྱོང་ཆས་བཤམས་པ་ལ་ལས་བུམ་གྱིས་ཆུ་གཏོར། ཨོཾ་མ་ཎི་སོགས་བརྗོད། བདག་གིས་ཚེ་ཐོག་མ་མེད་པ་ནས་བསགས་པའི་སྡིག་སྒྲིབ་དང་དབང་ལེན་པ་ལ་བར་དུ་གཅོད་པར་བྱེད་པའི་གདོན་བགེགས་ལོག་འདྲེན་ཐམས་ཅད་ཡུངས་ཀར་གྱིས་སྦྱངས། ཨོཾ་སརྦ་པཱ་པཾ་ད་ཧ་ན་བཛྲ་ཡ་བཛྲ་སཏྭ་སྱ་སརྦ་པཱ་པཾ་ད་ཧ་ན་སྭཱ་ཧཱ། གཡས་སུ་བསྐོར་ཡང་ཨོཾ་སརྦ་སོགས་གཡོན་དུ་བསྐོར་ཨོཾ་སརྦ་སོགས་གཉིས་ཀས་གཡས་སུ་བསྐོར། ཨོཾ་སརྦ་སོགས་གཉིས་ཀས་གཡོན་དུ་བསྐོར་ཞིང་མེ་དང་ཆུ་ནང་དུ་དོར་རོ། ། དེ་བཞིན་དུ་ཆུས་སྦྱངས། ཨོཾ་ཧཱུྃ་ཌ་ཌི་ཏ་ཕཊ།
ཅེས་ཆུ་ནང་དུ་མེ་ཅུང་ཟད་བླུག་གོ ། ཁམ་ཕོར་དཀར་པོ་སོ་མ་བཏང་བས་སྦྱངས། ཨོཾ་སརྦ་སཾ་ཤོ་དྷ་ནི་སྭཱཧཱ། བ་ཅིའི་ཆངས་བུ་དང་དུརྦའི་མྱུ་གུས་སྦྱངས། ཨོཾ་སརྦ་མ་ལ་ཨ་ཝ་ར་ཎ་བི་ཤྭ་དྷ་ནི་སྭཱ་ཧཱ། ཟན་ཆངས་དང་ཏིང་ལོ་མེ་འབར་བཞིན་པས་སྦྱངས། ཨོཾ་པུཎྱེ་ཛྙཱ་ན་དྷ་རོ་སཾ་བྷོདྡྷ་ཀ་ཡེ་སྭཱཧཱ། སེང་རས་དཀར་པོས་སྦྱང་བར་མོས། ཨོཾ་སརྦ་སཾ་ཤོ་དྷ་ནི་སྭཱཧཱ། རྫས་དྲུག་པོ་འདི།
དབང་པོ་དྲུག་གི་གླུད་དུ་ཁྱེར་ལ་སའི་ཕྱོགས་འདིར་མ་གནས་པར་གཞན་དུ་སོང་ཞིག རྡོ་རྗེ་གསོར་ཞིང་དྲིལ་བུ་དྲག་ཏུ་དཀྲོལ། ཨོཾ་མ་ཎི་དྷ་རི་སོགས་དང་ལས་སྔགས་བརྗོད་ཅིང་ཕྱིར་དོར་བར་མོས། དེ་ནས་ཉེ་རེག་བྱ་བའི་དོན་དུ་ཙོག་པུར་འདུག་པའི་པུས་མོ་གཉིས་ཀྱི་བར་དུ་ཁྱོར་མོར་ཆུ་བཟུང་། གཡས་པའི་གུང་སྲིན་གྱིས་ཆུ་བླངས་ཏེ་ཁའི་ཟེ་འབྲུ་ལ་སོགས་པའི་གནས་རྣམས་སུ་ཉེ་རེག་བྱས་པས་འབག་པ་དང་མ་དག་པའི་དྲི་མ་སྦྱང་བར་མོས་ནས། ཁའི་ཟེའུ་འབྲུ་ལ་ལན་གསུམ། མིག་གཉིས། རྣ་བ་གཉིས། སྣ་བུག་གཉིས། མཆུ་གཉིས།
ལག་པའི་མཁྲིག་མ་གཉིས། མགོ་བོའི་སྟེང་། ལྟོ་བ་ལ་བྱབས་པའི་ཚུལ་བྱ། མཐར་ཁ་བཤལ་ནས་གཡོན་ཕྱོགས་ནས་ཕྱིར་འཕོ་ཏེ་གཡས་པའི་ཁུ་ཚུར་གྱི་རྒྱབ་ཀྱིས་ཁའི་གཤེར་རྣམས་གཡས་དང་གཡོན་གྱི་ཕྱི་ཚུལ་བྱ་སྐབས། ཨོཾ་སརྦ་སཾ་ཤོ་དྷ་ནི་སྭཱཧཱ། ཞེས་མང་དུ་བརྗོད། སོ་སོའི་ཕྱག་རྒྱ་བྱས་ལ། ཨོཾ་བཛྲ་གནྡྷེ་ཧཱུྃ། ཨོཾ་བཛྲ་པུཥྤེ་ཧཱུྃ། ཨོཾ་ཧྲཱིཿཔྲ་ཝ་ར་སརྐ་ར་ཨརྒྷཾ་པྲ་ཏཱིཙྪ་ཡ་སྭཱཧཱ།
ཨོཾ་བཛྲ་དཱི་པཱཾ་ཧཱུྃ་ཧཱུྃ། ཞེས་ཧཱུྃ་རྗེས་མར་སྤོས་རྒྱ། ལས་བུམ་གྱིས་ཆུ་གཏོར་ཏེ། ཨོཾ་མ་ཎི་དྷ་རིས་བསངས། སྭ་བྷཱ་ཝས་སྦྱངས། བདག་དང་དབང་རྫས་རྣམ་རྒྱལ་བུམ་པའི་ཆུ་མི་དམིགས་ཏེ་སྟོང་པར་གྱུར། སྟོང་པའི་ངང་ལས་གླང་པོས་བཏེགས་པའི་རིན་པོ་ཆེའི་ཁྲི་སྣ་ཚོགས་པདྨ་དང་ཟླ་བའི་དཀྱིལ་འཁོར་གྱི་སྟེང་དུ་ཧཱུྃ་ལས་རྡོ་རྗེ་ཧཱུྃ་གིས་མཚན་པ་ལས་འོད་ཟེར་དཔག་ཏུ་མེད་པ་འཕྲོས་པས་འཕགས་པ་མཆོད། སེམས་ཅན་གྱི་དོན་བྱས། ཚུར་འདུས་ཡོངས་སུ་གྱུར་པ་ལས་བདག་དང་དབང་རྫས་རྣམ་རྒྱལ་བུམ་པའི་ཆུ་གཉིས་ཀ་མི་བསྐྱོད་པ་སྐུ་མདོག་སྔོན་པོ་ཞལ་གཅིག་ཕྱག་གཉིས་པ། གཡས་རྡོ་རྗེ་དང་བཅས་པའི་ས་གནོན་དང་།
གཡོན་མཉམ་བཞག་གི་ཕྱག་རྒྱ་མཛད་པ། ཞབས་རྡོ་རྗེའི་སྐྱིལ་ཀྲུང་གིས་བཞུགས་པ། མཚན་དང་དཔེ་བྱད་ཀྱིས་བརྒྱན་པ་དབུ་སྐྲ་རལ་པའི་ཐོར་ཅོག་ཏུ་བྱས་པ། དར་སྣ་ཚོགས་ཀྱི་ན་བཟའ་དང་། རིན་པོ་ཆེའི་རྒྱན་གྱིས་བརྒྱན་པའི་དཔྲལ་བར་ཨོཾ་དཀར་པོ། མགྲིན་པར་ཨཱཿདམར་པོ། ཐུགས་ཀར་ཧཱུྃ་སྔོན་པོ། ཐུགས་ཀའི་ས་བོན་ལས་འོད་ཟེར་འཕྲོས་པས་ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་མི་བསྐྱོད་པའི་རྣམ་པར་ཨོཾ་བཛྲ་ས་མཱ་ཛཿཞེས་པ་སྤྱན་དྲངས། ཛཿཧཱུྃ་བཾ་ཧོ། ལན་གཉིས།
ཨོཾ་བཛྲི་བྷ་ཝ་ཨ་བྷི་ཥིཉྩ་ཧཱུྃ། ཞེས་གསུང་ཞིང་དབང་རྫས་ཀྱིས་ལྷའི་སྤྱི་བོ་ནས་དབང་བསྐུར། སྐུ་གང་། དྲི་མ་དག ཆུ་ལྷག་མ་ཡར་ལུད་པ་ལས་མི་བསྐྱོད་པས་དབུ་བརྒྱན། དབང་རྫས་ཀྱི་མི་བསྐྱོད་པ་ཞུ་བ་ལས་བྱུང་བའི་དབང་རྫས་རྣམ་རྒྱལ་བུམ་པའི་ཆུར་གྱུར། དབང་བསྐུར་བའི་སླད་དུ་ནམ་མཁར་བཞུགས་པའི་དབང་གི་ལྷ་ལ་གསོལ་བ་འདེབས་པ། དེ་བཞིན་གཤེགས་པ་ཐམས་ཅད་ཀྱིས་བདག་ལ་མངོན་པར་དབང་བསྐུར་བ་བསྩལ་དུ་གསོལ། ཞེས་གསོལ་བ་བཏབ་པས། ནམ་མཁར་བཞུགས་པའི་དབང་གི་ལྷ་རྣམས་དང་དེ་བཞིན་གཤེགས་པ་རྣམས་ཀྱིས་རྒྱུད་བྱིན་གྱིས་བརླབས་ཏེ་དབང་བསྐུར་བའི་ཏིང་ངེ་འཛིན་ལ་མཉམ་པར་བཞག
སྤྱན་མ་ལ་སོགས་པ་རྣམས་ཀྱིས་བདུད་རྩིས་གང་བའི་བུམ་པས་དབང་བསྐུར། བྱང་ཆུབ་སེམས་དཔའ་རྣམས་ཀྱིས་བཀྲ་ཤིས་བརྗོད། ཁྲོ་བོ་ཁྲོ་མོ་རྣམས་ཀྱིས་བགེགས་བསྐྲད། ལྷ་མོ་རྣམས་ཀྱིས་མཆོད་པ་འབུལ་བ་དང་བཅས་པས་མེ་ཏོག་གི་ཆར་ཕབ་ཅིང་། བཀྲ་ཤིས་ཀྱིས་མངའ་གསོལ་བར་གྱུར། ཅེས་དང་བུམ་པ་བཏེགས་ཏེ། རྡོར་དྲིལ་འཛིན་པས་མེ་ཏོག་གཏོར་ཞིང་། བཀྲ་ཤིས་གང་ཞིག་སེམས་ཅན་ཀུན་གྱི་སྙིང་ལ་གནས། ། ཀུན་གྱི་བདག་ཉིད་དམ་པའི་རིགས་རྣམས་ཀུན་གྱི་རྗེ། ། མ་ལུས་སེམས་ཅན་སྐྱེད་བྱེད་བདེ་བ་ཆེན་པོ་ཉིད། །
བཀྲ་ཤིས་ཀྱིས་ནི་དེ་རིང་ཁྱོད་ལ་དབང་རབ་བསྐུར། ཞེས་པ་དང་། ཕུན་སུམ་ཚོགས་པ་མངའ་བ་གསེར་གྱི་རི་བོ་འདྲ། ། ཞེས་པའི་ཚིགས་བཅད་གསུམ་བརྗོད། གཡས་རྡོ་རྗེ་དང་བཅས་པས་བུམ་པ་བཟུང་། གཡོན་དྲིལ་བུ་དཀྲོལ་ཞིང་། ཨོཾ་མ་ཧཱ་སུ་ཁ་བཛྲ་སཏྭ་ཨ་བྷི་ཥེ་ཀ་ཎ་སཏྭཾ་ཨ་བྷི་ཥིཉྩ་མི་སརྦ་ཏ་ཐཱ་ག་ཏ་ཨ་དྷི་པ་ཏི་ཏྭེ་ནོ་པ། ཌྀ་ཌྱོ་མེ་བྷ་ཝ། དབང་བསྐུར་རྡོ་རྗེ་ཆེན་པོ་ནི། ། ཁམས་གསུམ་ཀུན་གྱིས་ཕྱག་བྱས་པ། །
སངས་རྒྱས་ཀུན་གྱི་གསང་གསུམ་གྱི། ། གནས་ལས་བྱུང་བ་སྦྱིན་པར་བྱ། ཨོཾ་བཛྲ་ཨུ་ད་ཀ་ཨ་བྷི་ཥིཉྩ་ཧཱུྃ། སུ་ར་ཏ་སཏྭཾ་ཨ་ཧཾ། ཞེས་སྤྱི་བོར་བུམ་པ་བཞག་མཐར་བུམ་ཆུ་འཐུང་། ཞེས་གསུང་ཞིང་དབང་བསྐུར་སྐུ་གང་། དྲི་མ་དག རྒྱུད་ལ་བདེ་ཆེན་ཡེ་ཤེས་མངོན་དུ་བྱས། ཆུ་ལྷག་མ་ཡར་ལུད་པ་ལས་མི་བསྐྱོད་པས་དབུ་བརྒྱན། ཨོཾ་བཛྲ་ཨཀྵོ་བྷྱཿ
ས་པ་རི་ཝཱ་ར་ཨོཾ་བཛྲ་པུཥྤེ་ནས་ནཻ་ཝི་དྱ་ཨཱཿཧཱུྃ་གིས་མཆོད་ནས། མི་བསྐྱོད་པ་ཆུའི་དབང་བསྐུར་བ་ཐོབ་པ་ཡིན་ནོ། ། དེས་འོག་མ་བཞི་ལ་རིགས་འགྲེ་ཤེས་པར་བྱའོ། ། རིན་ཆེན་འབྱུང་ལྡན་ཅོད་པན་གྱི་དབང་བསྐུར་བའི་སླད་དུ་སོགས་ནས། རྟ་མཆོག་གིས་བཏེགས་པའི་རིན་པོ་ཆེའི་ཁྲི་སྣ་ཚོགས་པདྨ་དང་ཟླ་བའི་དཀྱིལ་འཁོར་གྱི་སྟེང་དུ་ཏྲཾ་ལས་རིན་པོ་ཆེ་ཆ་དགུ་པའི་ལྟེ་བར་ཏྲཱཾ་གིས་ཞེས་པ་ནས་གཉིས་ཀའང་རིན་ཆེན་འབྱུང་ལྡན་སྐུ་མདོག་སེར་པོ་ཞལ་གཅིག་ཕྱག་གཉིས་པ་གཡས་རིན་པོ་ཆེ་ཆ་དགུ་པ་དང་བཅས་པའི་མཆོག་སྦྱིན་གཡོན་མཉམ་བཞག་གི་སོགས་ནས་རིན་ཆེན་འབྱུང་ལྡན་གྱི། ཞེས་པ་ནས། རིན་ཆེན་འབྱུང་ལྡན་ཞུ་བ་ལས་བྱུང་བའི་དབང་རྫས་ཅོད་པན་དུ་གྱུར་པར་མོས། དབང་བསྐུར་བའི་སླད་དུ་ཞེས་པ་ནས་བསྩལ་དུ་གསོལ། ཞེས་གསོལ་བ་བཏབ་ནས་ནམ་མཁར་བཞུགས་པའི་དབང་གི་ལྷ་རྣམས་ཀྱིས་རིན་ཆེན་འབྱུང་ལྡན་གྱི་རང་བཞིན་གྱི་ཅོད་པན་རེ་ཐོགས་ཏེ། སྐྱེ་བོ་ལ་སོགས་པའི་གནས་ལྔར་བཏུགས་ཏེ་དབང་བསྐུར་བར་མོས།
རལ་པའི་ཐོར་གཙུག་གིས་བརྒྱན་པའི། ། རིན་པོ་ཆེ་ཡི་དབུ་རྒྱན་དང་། ། དར་དཔྱང་ཅོད་པན་དག་གི་དབང་། ། དེ་རིང་ཁྱོད་ལ་དབང་བསྐུར་བྱ། ། ཨོཾ་བཛྲ་རཏྣ་མུ་ཀུ་ཏྲ་ཨ་བྷི་ཥིཉྩ་མི། ཚར་གཅིག ཨོཾ་བཛྲ་དྷ་ཏཱི་ཤཱོ་རི་ཨ་བྷི་ཥིཉྩ་ཧཱུྃ། སྤྱི་བོ། ཨོཾ་སརྦ་ཏ་ཐཱ་ག་ཏ་སཏྭ་བཛྲི་ཨ་བྷི་ཥིཉྩ་བྷྲཱུཾ། དཔྲལ་བ།
ཨོཾ་རཏྣ་བཛྲི་ཨ་བྷི་ཥིཉྩ་ཨཱཿ རྣ་ལྟག་གཡས། ཨོཾ་དྷརྨ་བཛྲི་ཨ་བྷི་ཥིཉྩ་ཧྲཱིཿ ལྟག་པ། ཨོཾ་ཀརྨ་བཛྲི་ཨ་བྷི་ཥིཉྩ་ཏྲཱཾ། རྣ་ལྟག་གཡོན་རྣམས་སུ་དབུ་རྒྱན་རེག་རྗེས་གྱོན། ཁ་དོག་ལྔ་པའི་དར་དཔྱངས། ཨོཾ་ཧཱུྃ་ཏྲཱཾ་ཧྲཱིཿཨཱཿ ཨོཾ་བཛྲ་ཏུ་ཥྱ་ཧོཿཞེས་དབང་བསྐུར་ནས། དེ་ཉིད་བརྟན་པའི་ཡན་ལག་ཏུ་བུམ་པའི་ཆུས་དབང་བསྐུར་བར་མོས།
ཨོཾ་བཛྲ་ཨུ་ད་ཀ་སོགས་ནས། རིན་ཆེན་འབྱུང་ལྡན་གྱིས་དབུ་བརྒྱན་པར་མོས། ཨོཾ་བཛྲ་རཏྣ་སཾ་བྷ་ཝ་ས་པ་རི་ཝཱ་ར་ཨོཾ་བཛྲ་པུཥྤེ་ནས། ནཻ་ཝི་དྱ་ཨཱཿཧཱུྃ། ཞེས་པས་མཆོད། རིན་ཆེན་འབྱུང་ལྡན་ཅོད་པན་གྱི་དབང་ཐོབ་པ་ཡིན་ནོ། ། འོད་དཔག་མེད་རྡོ་རྗེའི་དབང་བསྐུར་བའི་ཞེས་པ་ནས། རྨ་བྱས་བཏེགས་པའི་རིན་པོ་ཆེའི་ཁྲི་སྣ་ཚོགས་པདྨ་དང་ཟླ་བའི་དཀྱིལ་འཁོར་གྱི་སྟེང་དུ་ཧྲཱིཿལས་པདྨ་འདབ་མ་བཅུ་དྲུག་པའི་ལྟེ་བར་ཧྲཱིཿཡིས་མཚན་པ་ལས། ཞེས་པ་ནས། གཉིས་ཀའང་འོད་དཔག་མེད་སྐུ་མདོག་དམར་པོ་ཞལ་གཅིག་ཕྱག་གཉིས་པ་མཉམ་གཞག་གི་ཕྱག་རྒྱ་མཛད་པའི་སྟེང་ན་པདྨ་དམར་པོ་འདབ་མ་བཅུ་དྲུག་པ་འཛིན་པ་ཞེས་པ་ནས།
གསོལ་བ་བཏབ་ནས་ནམ་མཁར་བཞུགས་པའི་ཞེས་པ་ནས་རྡོ་རྗེ་རེ་ཐོགས་ནས་སྙིང་མགྲིན་སྤྱི་བོ་རྣམས་སུ་གཏུགས་ཏེ་མཐར་གཡས་སུ་བྱིན་སྟེ། སངས་རྒྱས་ཀུན་གྱི་རྡོ་རྗེའི་དབང་། ། དེ་རིང་ཁྱོད་ལ་བསྐུར་བར་བྱ། ། འདི་སྟེ་སངས་རྒྱས་ཐམས་ཅད་ཉིད། ། རབ་ཏུ་གྲུབ་ཕྱིར་རྡོ་རྗེ་ཟུངས། ། ཨོཾ་མ་ཧཱ་སུ་ཁཾ་བཛྲ་ཧཱུྃ་ཞེས་དབང་བསྐུར་ནས། དེ་ཉིད་བརྟན་པའི་ཡན་ལག་ཏུ་སོགས་ནས་མོས། ཨོཾ་ཨ་མྲྀ་ཏ་བྷ་ཝཱ་ས་པ་རི་ཝཱ་ར་སོགས་ནས། འོད་དཔག་མེད་རྡོ་རྗེའི་དབང་ཐོབ་པ་ཡིན་ནོ། ། དོན་ཡོད་གྲུབ་པ་དྲིལ་བུའི་དབང་སོགས་ནས།
ནམ་མཁའ་ལྡིང་གིས་བཏེགས་པའི་རིན་པོ་ཆེའི་ཁྲི་སྣ་ཚོགས་པདྨ་དང་ཟླ་བའི་དཀྱིལ་འཁོར་གྱི་སྟེང་དུ་ཨ་ལས་སྣ་ཚོགས་རྡོ་རྗེ་རྩེ་མོ་བཅུ་གཉིས་པའི་ལྟེ་བར་ཨ་ཡིས་མཚན་པ་སོགས་ནས། དོན་ཡོད་གྲུབ་པ་སྐུ་མདོག་ལྗང་གུ་ཞལ་གཅིག་ཕྱག་གཉིས་པ་གཡས་སྣ་ཚོགས་རྡོ་རྗེ་རྩེ་མོ་བཅུ་གཉིས་པ་དང་བཅས་པའི་སྐྱབས་སྦྱིན་ཞེས་པ་ནས། གཡོན་དུ་བྱིན་ཏེ། ཆོས་ཀྱི་དྲིལ་བུ་བླ་ན་མེད། ། སྟོང་ཉིད་ཡེ་ཤེས་སྒྲ་སྒྲོག་པས། ། ཐམས་ཅད་སྟོང་ཉིད་དོན་སྟོན་པ། ། དྲིལ་བུའི་དབང་བསྐུར་སྦྱིན་པར་བྱ། ། ཨོཾ་བཛྲ་ཨ་དྷི་པ་ཏི་སཏྭཾ་ཨ་བྷི་ཥིཉྩ་མཾ་ཏིཥྛ་བཛྲ་ས་མ་ཡ་སཏྭཾ། ཞེས་དབང་བསྐུར་ནས་སྔར་གྱི་རྡོར་དྲིལ་ལྷན་ཅིག་ཐུགས་ཀར་བསྣོལ་ནས་རྡོ་རྗེ་འཆང་གི་ང་རྒྱལ་གྱིས་ལུས་ཀྱི་ནང་ཐམས་ཅད་བྱང་ཆུབ་སེམས་ཀྱིས་གང་བར་མོས། ཨོཾ་བཛྲ་གཎྜེ་ཨཱཿཨཱཿ
བཅོམ་ལྡན་གཟུང་ངོ་བདག་ལ་ནི། ། ཡང་དག་ཉེ་བར་གྱུར་པར་མཛོད། ཚར་གཅིག་གིས་ང་རྒྱལ་བཟུང་ནས་དེ་ཉིད་བརྟན་པའི་སོགས་ནས། ཨོཾ་ཨ་མོ་གྷ་སིདྡྷི་ས་པ་རི་ཝཱ་ར་སོགས། དོན་ཡོད་གྲུབ་པ་དྲིལ་བུའི་དབང་ཐོབ་པ་ཡིན་ནོ། ། རྣམ་སྣང་མིང་གི་དབང་བསྐུར་བའི་སོགས་ནས་སེང་གེས་བཏེགས་པའི་སོགས་ནས། ཨོཾ་ལས་འཁོར་ལོ་རྩིབས་བཅུ་གཉིས་པའི་ལྟེ་བར་ཨོཾ་གྱིས་མཚན་པ་སོགས་ནས། གྱུར་པ་ལས་རང་ཉིད་རྣམ་པར་སྣང་མཛད་སྐུ་མདོག་དཀར་པོ་ཞལ་གཅིག་ཕྱག་གཉིས་པ་བྱང་ཆུབ་མཆོག་གི་ཕྱག་རྒྱ་མཛད་པའི་རྩེ་མོར་འཁོར་ལོ་རྩིབས་བཅུ་གཉིས་པ་བསྣམས། སོགས་ནས། ཛཿཧཱུྃ་བཾ་ཧོཿ
དབང་བསྐུར་བའི་སླད་དུ་ནམ་མཁར་སོགས་ནས་མོས། རྡོར་དྲིལ་སྤྱི་བོར་དཀྲོལ་ཏེ། རྡོ་རྗེ་མིང་གི་དབང་བསྐུར་ནས། ། དེང་ནས་བྱང་ཆུབ་སྙིང་པོའི་བར། ། ཅིས་ཀྱང་མི་ཤིགས་མི་གཡོ་བའི། ། མིང་གི་དབང་ནི་ཁྱོད་ཀྱིས་ལོངས། ། ཨོཾ་བཛྲ་སཏྭ་སཏྭཾ་ཨ་བྷི་ཥིཉྩ་མི། བཛྲ་ན་མ་ཨ་བྷི་ཥེ་ཀ་ཏ་ཀྱེ་དཔལ་ཆེ་གེ་མོ། རྡོ་རྗེ་ཞེས་བྱ་བའི་དེ་བཞིན་གཤེགས་པའོ། ། དེ་ཉིད་བརྟན་པའི་ཡན་ལག་ཏུ་བུམ་པའི་ཆུ་སོགས།
ཨོཾ་བཻ་རོ་ཙ་ན་ས་པ་རི་ཝཱ་ར་སོགས། རྣམ་པར་སྣང་མཛད་མིང་གི་དབང་ཐོབ་པ་ཡིན་ནོ། ། དེ་ལྟར་ན་མེ་ཏོག་འཕྲེང་བའི་དབང་ལ་སོགས་པ་ཐོབ་པས་སྤང་བྱ་ཞེ་སྡང་ལ་སོགས་པའི་ཉོན་མོངས་པ་ལྔ་འཁོར་དང་བཅས་པ་སྤང་ཞིང་། གཉེན་པོ་ཡེ་ཤེས་ལྔ་ལ་སོགས་པ་སངས་རྒྱས་ཀྱི་ཡོན་ཏན་ཐོབ་པར་འགྱུར་བ་ཡིན་ནོ། ། ནམ་མཁར་བཞུགས་པའི་དབང་གི་ལྷ་རྣམས་ཀྱང་ཛཿཧཱུྃ་བཾ་ཧོཿ གཉིས་སུ་མེད་པར་ཐིམ་པས་བྱ་བ་དང་སྤྱོད་པའི་རྒྱུད་ནས་བཤད་པའི་དབང་བསྐུར་བ་དང་། རྒྱུད་འཆད་པ་ལ་སོགས་པའི་སྒོ་ནས་གཞན་དོན་སྒྲུབ་པའི་ཐེག་པའི་རྒྱུད་སྡེ་རང་ལུགས་ཀྱི་རྡོ་རྗེ་སློབ་དཔོན་དུ་གྱུར་པ་ཡིན་པས་དེ་ཉིད་ལ་དཀྱིལ་འཁོར་གྱི་འཁོར་ལོ་ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་རྣམས་ཀྱིས་མགྲིན་གཅིག་ཏུ་ཁམས་གསུམ་ཆོས་ཀྱི་རྒྱལ་པོ་ཆེན་པོར་རབ་ཏུ་གནས་པར་བྱས། ཨོཾ་སུ་པྲ་ཏིཥྛ་བཛྲ་ཡེ་སྭཱཧཱཿཞེས་བརྗོད་ཅིང་མེ་ཏོག་གཏོར་ཏེ་དབུ་རྒྱན་སོགས་བསྡུའོ། ། མཎྜལ་གླིང་བཞི་སོགས་ནས། སྔགས་ཀྱི་བཟླས་ལུང་ཞུ་བའི་ཡོན་དུ་སོགས།
སྔགས་ཀྱི་དབང་བསྐུར་ཡེ་ཤེས་མཆོག ། དངོས་གྲུབ་སྟེར་བ་བདག་ལ་སྩོལ། ། ཞེས་ལན་གསུམ་གྱིས་གསོལ་བ་བཏབ། བཅོམ་ལྡན་འདས་མ་སོ་སོར་འབྲང་མ་ཆེན་པོའི་ཐུགས་ཀར་ཟླ་བའི་དཀྱིལ་འཁོར་གྱི་སྟེང་དུ་པྲཾ་ཡིག་སྔགས་ཕྲེང་དང་བཅས་པ་ཐུགས་ཀའི་ས་བོན་སྔགས་ཕྲེང་དང་བཅས་པ་ལས་སྔགས་ཀྱི་ཕྲེང་བ་མར་མེ་གཅིག་ལས་གཉིས་མཆེད་ཀྱི་ཚུལ་དུ་བྱུང་སྟེ་ཞལ་ནས་ཐོན་རང་གི་ཞལ་དུ་ཞུགས། ཐུགས་ཀའི་ས་བོན་གྱི་མཐར་གཡས་སྐོར་དུ་འཁོད། ཅེས་དང་། ཨོཾ་མ་ཎི་དྷ་རི་སོགས། ལན་གསུམ་བརྗོད། མེ་ཏོག་གཏོར་ལ། བཅོམ་ལྡན་བདག་ལ་བསྩལ་ལགས་ཀྱི། །
བདག་ལ་བསྒོ་བར་མཛད་དུ་གསོལ། ། སྔགས་ཀྱི་དངོས་གྲུབ་བསྩལ་དུ་གསོལ། ། བརྟུལ་ཞུགས་བརྟན་པར་མཛད་དུ་གསོལ། ལན་གསུམ། བཅོམ་ལྡན་འདི་ལ་བསྩལ་ལགས་ཀྱིས། ། འདི་ལ་བསྒོ་བར་མཛད་དུ་གསོལ། ཨོཾ་མ་ཎི་དྷ་རི་སོགས་མིག་ཐུར་བྱིན་བརླབས། གཡོན་པར་དབུ་འཛིན་ཚུལ། གཡས་རྡོ་རྗེས་མིག་འབྱེད་ཚུལ་བྱས་ལ། མཐུ་ལྡན་སྨན་པའི་རྒྱལ་པོ་ཡིས། །
ཇི་ལྟར་འཇིག་རྟེན་རབ་རིབ་གསལ། ། རྒྱལ་བ་རྣམས་ཀྱིས་བུ་ཁྱོད་ཀྱི། ། མི་ཤེས་པ་ཡི་རབ་རིབ་གསལ། ཨོཾ་བཛྲ་ནཻ་ཏྲ་ཨ་པ་ཧ་ར་པ་ཊ་ལཾ་ཧྲཱིཿཔྲཾ། ཨ་ལས་སྐྱེས་པའི་མེ་ལོང་བསྟན་ཏེ། ཆོས་རྣམས་གཟུགས་བརྙན་ལྟ་བུ་སྟེ། ། གསལ་ཞིང་དག་ལ་རྙོག་པ་མེད། ། གཟུང་དུ་མེད་ཅིང་བརྗོད་དུ་མེད། ། རྒྱུ་དང་ལས་ལས་ཡང་དག་བྱུང་། ། རྡོ་རྗེ་སེམས་དཔའ་མེ་ལོང་བཞིན། །
དེ་ནི་གསལ་དག་རྙོག་པ་མེད། ། སངས་རྒྱས་ཀུན་བདག་རང་བཞིན་ནི། ། བུ་ཁྱོད་ཀྱི་ནི་སྙིང་ལ་ཞུགས། ། རང་བཞིན་མེད་ཅིང་གནས་མེད་པར། ། ཆོས་རྣམས་དེ་ལྟར་ཤེས་ནས་ཁྱོད། ། སེམས་ཅན་དོན་ནི་མཉམ་མེད་བྱོས། ། སྐྱོབས་པ་རྣམས་ཀྱི་སྲས་སུ་སྐྱེ། ། གང་ཡང་རིགས་ཐམས་ཅད་དང་དཀྱིལ་འཁོར་ཐམས་ཅད་ཀྱི་བདག་པོ་བྱང་ཆུབ་ཀྱི་སེམས་ནི་ཀུན་ཏུ་འགྲོ་བར་ཤེས་པར་གྱིས་ཤིག ཧོཿལས་སྐྱེས་པའི་མདའ་གཞུ། ཨོཾ་སརྦ་ཏ་ཐཱ་ག་ཏ་ཨ་ནུ་རཱ་ག་སཏྭཾ།
ཞེས་པས་བྱིན། ཕྱོགས་བཞི་སྟེང་འོག་ཏུ་མདའ་འཕེན་ཚུལ་བྱས་ལ། དེ་བཞིན་གཤེགས་པ་ཐམས་ཅད་དང་རྗེས་སུ་ཆགས་པར་བྱའོ། ། ཨོཾ་མ་ཎི་དྷ་རིས་བསངས། ཨོཾ་སྭ་བྷཱ་ཝས་སྦྱངས། སྟོང་པར་གྱུར། སྟོང་པའི་ངང་ལས་སྣ་ཚོགས་པདྨ་དང་ཟླ་བའི་དཀྱིལ་འཁོར་གྱི་སྟེང་དུ་ཧཱུྃ་ལས་རྡོ་རྗེ་ཧཱུྃ་གིས་མཚན་པ་ལས། ཞེས་པ་ནས། རྡོ་རྗེ་སེམས་དཔའ་སྐུ་མདོག་དཀར་པོ་ཞལ་གཅིག་ཕྱག་གཉིས་གཡས་རྡོ་རྗེ་དང་གཡོན་དེའི་ཡུ་བ་བྱས་པའི་དྲིལ་བུ་འཛིན་པ། ཞབས་རྡོ་རྗེའི་སྐྱིལ་ཀྲུང་གིས་བཞུགས་པ།
མཚན་དང་དཔེ་བྱད་སོགས་ནས། རྡོ་རྗེ་སེམས་དཔའི་རྣམ་པར་ཨོཾ་བཛྲ་ས་མཱ་ཛཿ ཛཿཧཱུྃ་བཾ་ཧོཿ གཉིས་སུ་མེད་པར་ཐིམ། རྡོ་རྗེ་གསོར་ཞིང་། འདི་སྟེ་སངས་རྒྱས་ཐམས་ཅད་ཉིད། རྡོ་རྗེ་སེམས་དཔའི་ཕྱག་ན་གནས། ཕྱག་ན་རྡོ་རྗེའི་བརྟུལ་ཞུགས་བརྟན། ཁྱེད་ཀྱིས་ཀྱང་ནི་རྟག་ཏུ་ཟུང་། ཨོཾ་སརྦ་ཏ་ཐཱ་ག་ཏ་སིདྡྷི་བཛྲ་ས་མཱ་ཡ་ཏིཥྛ་ཨེ་ཥ་སཏྭཾ་དྷ་ར་ཡཱ་མི།
བཛྲ་སཏྭ་ཧི་ཧི་ཧི་ཧི་ཧཱུྃ། ཞེས་བྱིན་པའི་རྡོ་རྗེ་དེ་སྤྱི་བོར་བཟུང་། དེང་ཕྱིན་ཆད་ཐ་མལ་པའི་ལུས་ངག་ཡིད་གསུམ་གྱི་སྤྱོད་པ་ཐུལ་ལ་རྡོ་རྗེ་སེམས་དཔའི་སྐུ་གསུང་ཐུགས་ཀྱི་རང་བཞིན་ལ་གནས་པར་གྱིས་ཤིག ལུང་བསྟན་པ་ནི། གཡོན་པས་ཆོས་གོས་སྣམ་སྦྱར་གྱི་གྲྭ་རི་དྭགས་བག་ཕེབས་པའི་རྣ་བ་ལྟར་དང་གཡས་པས་མཆོག་སྦྱིན་གྱི་ཕྱག་རྒྱས། འདིར་ནི་ཁྱོད་ལ་ངས་ལུང་བསྟན། ། རྡོ་རྗེ་སེམས་དཔའ་དེ་བཞིན་གཤེགས། ། སྲིད་པ་ཤིན་ཏུ་དག་པས་ན། ། སྲིད་པའི་ངན་འགྲོ་རྣམས་ལས་བཏོན། ། ཀྱཻ་དཔལ་ཆེ་གེ་མོ།
རྡོ་རྗེ་ཞེས་བྱ་བའི་དེ་བཞིན་གཤེགས་པའོ། ། སིདྡྷི་ས་མ་ཡ་སཏྭཾ་བྷུདྡྷུ་བ་སྭ། གང་ལ་ངས་ལུང་བསྟན་པ་འདི་ལ་བླ་མ་དང་དཀྱིལ་འཁོར་གྱི་ལྷ་ཚོགས་ཐམས་ཅད་ཀྱིས་མགྲིན་གཅིག་ཏུ་ལུང་སྟོན་པར་མཛད་དེ་སྔགས་འདི་དང་ཕྱག་རྒྱ་འདིའི་མཐུ་ཡིན་ནོ། ། ཨོཾ་བཛྲ་ཧེ་དུ་མཾ། ཞེས་རྐང་འོག་ཏུ་འཁོར་ལོ། ཨོཾ་བཛྲ་བྷ་ག་རཾ། ཞེས་ལག་གཡས་སུ་དུང་། ཨོཾ་བཛྲ་གྷཎྜེ་ཨཱཿ ཞེས་གཡོན་དུ་དྲིལ་བུ། ཨཱཿལག་གཉིས་བར་དུ་པུ་སྟི་བྱིན་པར་བསམ་ལ།
ཐམས་ཅད་ནམ་མཁའི་མཚན་ཉིད་དེ། ། ནམ་མཁའ་ལ་ཡང་མཚན་ཉིད་མེད། ། ནམ་མཁའ་དང་ནི་མཉམ་སྦྱོར་བ། ། ཀུན་མཆོག་མཉམ་པ་ཉིད་དུ་གསལ། ། དེང་ནས་བརྩམས་ཏེ་སེམས་བསྐྱེད་པ། ། ཙམ་གྱིས་ཆོས་ཀྱི་འཁོར་ལོ་བསྐོར། ། དེ་རིང་ཕན་ཆད་འཇིག་རྟེན་ལ། ། ཆོས་ཀྱི་དུང་ནི་བླ་ན་མེད། ། ཀུན་ནས་ཡོངས་སུ་བཀང་ནས་ནི། ། ཆོས་ཀྱི་འཁོར་ལོ་བསྐོར་བར་གྱིས།
ཞེས་པ་ནི་ཆོས་བཤད་པའི་རྗེས་སུ་གནང་བ་ཡིན། རིགས་ལྔའི་སྤྲུལ་བཤད་ཀྱི་རྗེས་སུ་གནང་བ་ནི། རིགས་ལྔ་སོ་སོའི་ང་རྒྱལ་དང་ལྡན་པས་ཕྱག་རྒྱ་རྣམས་བྱས་ལ། སེམས་ཅན་ཀུན་ལ་ཕན་པའི་ཕྱིར། ། འཇིག་རྟེན་ཀུན་ལ་ཐམས་ཅད་དུ། ། ཇི་ལྟར་སྣ་ཚོགས་འདུལ་གྱུར་པའི། ། ཆོས་ཀྱི་འཁོར་ལོ་རབ་ཏུ་བསྐོར། ། དེ་བཞིན་དུ། ཆོས་ཀྱི། གནས་སུ།
རྡོ་རྗེ། རིན་ཆེན། པདྨ། སྣ་ཚོགས། ཞེས་པ་ཁ་སྤོ་ཞིང་། དེ་ལྟར་ན་སེམས་ཅན་ཐམས་ཅད་ལ་ཆོས་ཀྱི་འཁོར་ལོ་ལ་སོགས་རྣམས་བསྐོར་ལ་སེམས་ཅན་ཐམས་ཅད་ལ་ཆོས་ཀྱི་དུང་བུས་སྒྲ་སྒྲོགས་བཤད་པ་གྱིས་ཤིག རིན་ཆེན་སྣ་བདུན་གྱི་རྗེས་སུ་གནང་བ་ནི། མ་འོངས་པ་ན་ཐུབ་པའི་དབང་པོ་ཡི། ། གོ་འཕང་ཐོབ་ཕྱིར་འཇིག་རྟེན་འཇིག་རྟེན་ལས། ། འདས་པའི་དབང་ཕྱུག་བླ་མེད་ཐོབ་ཕྱིར་དུ།
རིན་ཆེན་སྣ་བདུན་རྗེས་གནང་སྦྱིན་པར་བྱ། ཨོཾ་སཔྟ་རཏྣ་ཨ་བྷི་ཥིཉྩ་མི། ཞེས་དང་། ཐེ་ཚོམ་མེད་པའི་བསམ་པ་ཡིས། ཁྱོད་འདི་བློ་གྲོས་ངན་མི་བྱ། ། གསང་སྔགས་སྤྱོད་པའི་ཚུལ་མཆོག་འདི། ། མཉམ་མེད་རང་གིས་རབ་གསལ་བྱ། ། དེ་ལྟར་བྱས་ན་སངས་རྒྱས་ལ། ཕན་བཏགས་བྱས་པ་གཟོ་བར་འགྱུར། ། རྡོ་རྗེ་འཛིན་པ་དེ་ཀུན་ཡང་། །
ཁྱོད་ལ་རྟག་ཏུ་བསྲུང་བར་མཛད། ། ཤེས་རབ་ཐབས་ཀྱི་རང་བཞིན་དག ། ཡིད་བཞིན་ནོར་བུ་ལྟར་མཐོང་བས། ། སྐྱོན་མེད་དོགས་པ་བྲལ་བ་ཡིས། ། དེ་ལྟར་སེམས་ཅན་དོན་གྱིས་ཤིག ། རྗེ་བཙུན་མའི་ང་རྒྱལ་གྱིས་ལུས་ལ་རྒྱན་གོས་བཟང་པོས་བརྒྱན། གདུགས་དཀར་པོ་གསེར་གྱི་ཡུ་བ་ཅན་རེ་ཐོགས་ནས། དཀྱིལ་འཁོར་གྱི་ལྷ་རྣམས་ལ་གཡས་ཕྱོགས་ནས་བསྐོར་བ་ལན་གསུམ་གྱི་བར་དུ་བྱས་པར་མོས། མ་ཧཱ་ར་ཏ་སོགས་བརྗོད། གདུགས་དཀྱིལ་འཁོར་གྱི་གཡས་ལོགས་སུ་བཞག་སྟེ།
དཀྱིལ་འཁོར་གྱི་ལྷ་ཚོགས་རྣམས་ལ་ལུས་ཐམས་ཅད་ས་ལ་ཕབ་པའི་ཕྱག་ལན་གསུམ་བྱས་པའི་ཐ་མར། དཀྱིལ་འཁོར་གྱི་ལྷ་ཚོགས་རྣམས་ལ་ཕུལ་བར་མོས་ནས་དཀྱིལ་འཁོར་གྱི་ཕྱོགས་ལ་མགོ་དུད་ཙམ་བྱས་ལ། སྔགས་དང་རྒྱུད་རྣམས་འཛིན་གྱུར་པའི། ། སློབ་མ་འདི་ནི་འབུལ་བ་ལགས། ། དེ་ལྟར་ཕུལ་བས་དཀྱིལ་འཁོར་པ་ཐམས་ཅད་ཀྱིས་མགྲིན་གཅིག་ཏུ། ད་ནི་ཁྱོད་རྣམས་དཀྱིལ་འཁོར་གྱི། ། སློབ་དཔོན་སྔགས་དང་རྒྱུད་འཛིན་པར། ། སངས་རྒྱས་བྱང་ཆུབ་སེམས་དཔའ་དང་། ། ལྷ་རྣམས་དག་ཀྱང་དགོངས་པར་གྱུར། ། སེམས་ཅན་ཀུན་ལ་རྗེས་བརྩེ་བས། །
ཁྱོད་ཀྱི་དཀྱིལ་འཁོར་ཆོ་ག་བཞིན། ། རབ་ཏུ་འབད་དེ་བྲི་བར་བྱ། ། སྒྲུབ་པ་པོ་རྣམས་རྒྱུད་ལ་སྦྱོར། ། མཆོག་ཏུ་གསང་བ་དམ་པ་ཡིས། ། དཀྱིལ་འཁོར་མཐོང་ཞིང་ཞུགས་པས་ན། ། སྡིག་པ་ཀུན་ལས་རྣམ་པར་གྲོལ། ། དེང་འདིར་ཁྱོད་རྣམས་བདེ་བར་གནས། ། བདེ་ཆེན་ཐེག་པ་འདི་ལ་ནི། ། ཕྱིན་ཆད་ཁྱོད་ལ་འཆི་བ་མེད། ། སྲིད་པའི་སྡུག་བསྔལ་ལས་ཁྱོད་འདས། །
སྲིད་པ་ཤིན་ཏུ་མཐའ་འགྲུབ་བོ། ། སངས་རྒྱས་རྡོ་རྗེ་ཅན་ཀུན་གྱིས། ། དེ་རིང་ཚེ་ལྡན་དབང་བསྐུར་རོ། ། ཁམས་གསུམ་ཀུན་གྱི་རྒྱལ་སྲིད་ཆེ། ། བདག་པོ་ཉིད་དུ་ཁྱོད་ངེས་སོ། ། འདོད་ཆགས་བྲལ་བ་ལྟ་བུའི་སྡིག ། ཁམས་གསུམ་ན་ནི་གཞན་མེད་དེ། ། དེ་བས་འདོད་ལ་ཆགས་བྲལ་ཉིད། ། ཁྱོད་ཀྱིས་ནམ་ཡང་མ་བྱེད་ཅིག ། འདོད་པ་ཀུན་ལ་སྤྱོད་པ་ཁྱོད། །
གང་ལའང་འཇིག་མེད་སྤྱད་པར་གྱིས། ། སློབ་དཔོན་སྤང་བར་མི་བྱ་སྟེ། ། དམ་ཚིག་ཤིན་ཏུ་འདའ་བར་དཀའ། ། ཤེས་རབ་ཐབས་ཀྱི་བསམ་པ་ཡིས། ། མི་བྱ་ཅུང་ཟད་ཡོད་མ་ཡིན། ། མ་འཇིགས་ཁྱོད་ལ་སྡིག་པ་མེད། ། དེ་བཞིན་གཤེགས་པའི་གསུང་ཇི་བཞིན། ། འདི་ལྟར་ཡིད་ནི་རབ་དང་རྡོ་རྗེ་ཉིད་དུ་གྱིས། ། རང་གི་དམ་ཚིག་མི་ཟད་བདེ་སྟེར་བརྟན་པར་གྱིས། ། འགྲོ་ལ་བདེ་བ་ཉུང་ལས་རྡོ་རྗེ་སེམས་དཔའ་དང་། །
མཚུངས་པའི་རྟག་པ་ཉིད་དུ་ཁྱོད་རྣམས་ཕྱིན་པར་འགྱུར། ། གཙོ་བོས་ཇི་ལྟར་བཀའ་བསྩལ་པ། ། དེ་དག་ཐམས་ཅད་བདག་གིས་བགྱི། ། ཞེས་ལན་གསུམ། གཏང་རག མཎྜལ། དེང་ནས། སོགས་སྤྱི་འགྲེ། རྡོ་རྗེ་འཛིན། དྲིལ་བུ་གསིལ།
ཆོས་རྣམས་གཟུགས་བརྙན་ནས། ཀུན་གྱིས་དྲི་མེད་མཐོང་བར་ཤོག། །། བར་ལན་གསུམ་བྱའོ། ། ཞེས་པ་ས་སྐྱ་པ་ཀུན་བློས་བྲིས།། །། མངྒ་ལཾ།། །། PAGE * MERGEFORMAT 8 ཀུན་དགའ་བློ་གྲོས། གཟུངས་གྲྭ་ལྔ་རྡོ་རྗེ་ཕྲེང་བ་ལུགས་ཀྱི་བདག་འཇུག PAGE * MERGEFORMAT 7
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
