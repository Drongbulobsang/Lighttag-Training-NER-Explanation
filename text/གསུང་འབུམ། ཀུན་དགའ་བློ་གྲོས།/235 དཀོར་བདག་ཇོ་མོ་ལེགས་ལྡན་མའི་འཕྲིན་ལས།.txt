གསུང་འབུམ། ཀུན་དགའ་བློ་གྲོས།
པོད ༢༣༥
དཀོར་བདག་ཇོ་མོ་ལེགས་ལྡན་མའི་འཕྲིན་ལས།
༄༅། །དཀོར་བདག་ཇོ་མོ་ལེགས་ལྡན་མའི་འཕྲིན་ལས་བཞུགས་སོ།། དཀོར་བདག་ཇོ་མོ་ལེགས་ལྡན་མའི་འཕྲིན་ལས་ནི། ཨོཾ་བཛྲ་ས་ཏུ་བྷ་ཏི་ནཱ་ག རཀྴ་ནི་དུན་དུན་མ་མ། བྷྱོཿཧཱུྃ་ཛ་ཕཊ། ཨོཾ་ནཱ་ག་ཀྲོ་ཏི་ཤྭ་རི་ཁང་མུ་ལེ་རྦད། ཐང་མུ་ལེ་རྦད། ཆེ་གེ་མོའི་སྙིང་རྩ་ལ་རྦད། ཨོཾ་ནག་མོ་དུན་དུན་བྷྱོཿ བྷྱོཿཤིག་ཤིག་ཆེ་གེ་མོའི་སྲོག་རྩ་ལ་མཱ་ར་ཡ་རྦད་རྦད།
བྷྱོཿདད་པ་དང་ནི་དམ་ཚིག་གིས། ། ཚུར་བྱོན་རྡོ་རྗེ་ལེགས་ལྡན་མ། ། རྡོ་རྗེ་ཕུག་བདག་སྤུན་དགུ་དང་། ། མིང་པོ་བདུད་ནག་རལ་པ་ཅན། ། བྲན་བདུད་ཀླུ་བཙན་སྨན་དང་བཟོད། ། འབྲོག་དང་ལོ་བདུད་ལོ་བཙན་དང་། ། ས་བདག་ཀླུ་གཉེན་འཁོར་གྱིས་བསྐོར། ། རྡོ་རྗེ་ཀླུ་འབྲོག་འཁོར་བཅས་རྣམས། ། གནས་འདིར་སྤྱན་འདྲེན་གཤེགས་སུ་གསོལ། ། ལེགས་ལྡན་ཐུགས་རྗེས་བྱོན་པ་ལེགས། །
བདག་ཅག་བསོད་ནམས་སྐལ་བར་ལྡན། ། ཇི་སྲིད་མཆོད་པ་བདག་འབུལ་ན། ། དེ་སྲིད་ལེགས་ལྡན་བཞུགས་སུ་གསོལ། ། ཨོཾ་བཛྲ་ས་ཏུ་བྷ་ཏི་ནཱ་ག་རཀྴ་ཀྲོ་ཏ་ཤྭ་རི། ཨ་ཀརྵ་ཡ་ཧྲཱིཿཛཿཛཿ ས་མཱ་ཡ་ཏིཥྛ་ལྷན། བྷྱོཿམ་གཅིག་རྡོ་རྗེ་ལེགས་ལྡན་ལ། ། ཡང་དོན་དོན་དམ་ཐུགས་སུ་ཆུད། ། ལྟ་བ་མཐོ་བའི་མཐོ་ལྡན་མ། ། བསླབ་སྡོམ་དམ་ཚིག་དྲི་མ་མེད། །
དམ་ཚིག་གཙང་བའི་གཙང་ལྡན་མ། ། མཛད་སྤྱོད་དམ་པའི་ཆོས་དང་མཐུན། ། སྤྱོད་པ་ལེགས་པའི་ལེགས་ལྡན་ནི། ། ཅི་བཅོལ་མ་ལུས་ཐམས་ཅད་ཉན། ། ལས་རྣམས་སྒྲུབ་པའི་སྒྲུབ་ལྡན་མ། ། ལས་སུ་སངས་རྒྱས་བསྟན་པ་སྲུང་། ། མཐུ་རྩལ་ཆེ་བའི་ཆེ་ལྡན་མ། ། ཞི་བའི་ངང་ལ་བཞུགས་ཙ་ན། ། དགེ་བསྙེན་ཆེན་པོའི་ཆ་ལུགས་ཅན། ། སྐུ་ལ་དར་གྱི་ན་བཟའ་གསོལ། །
དབུ་ལ་རིན་ཆེན་རྒྱན་གྱི་བརྒྱན། ། དར་མན་གདན་ལ་སྐྱིལ་ཀྲུང་བཞུགས། ། ཕྱག་གཡས་མཐིང་གི་བུམ་པ་བསྣམས། ། དམ་ཚིག་ཅན་གྱི་རིགས་བརྒྱུད་སྤེལ། ། གཡོན་པ་ཤེལ་དཀར་བུམ་པ་བསྣམས། ། ལེགས་ཉེས་གཉིས་ཀྱི་བཏང་འཛིན་མ། ། སྨན་དང་ཡུལ་ས་འཁོར་གྱིས་བསྐོར། ། མེ་ཏོག་སྤོས་དང་མར་མེ་དང་། ། ཞལ་ཟས་དྲི་མཆོག་རོལ་མོའི་སྒྲ། ། རྩི་སྨན་བཅུད་དང་རིན་ཆེན་ལྔ། །
དར་ཟབ་དཀར་གསུམ་མངར་གསུམ་སོགས། ། དམ་རྫས་གཏོར་མས་ཐུགས་དམ་བསྐང་། ། བདག་དང་རྒྱུ་སྦྱོར་འཁོར་བཅས་ལ། ། ནད་གདོན་དགྲ་བགེགས་ཞི་བར་མཛོད། ། འཁོར་དང་ལོངས་སྤྱོད་སྤེལ་བར་མཛོད། ། བྷྱོཿམ་གཅིག་རྡོ་རྗེ་ལེགས་ལྡན་མ། ། བྱམས་པའི་བཞིན་བཟང་འགྱུར་བ་མེད། ། དམ་ལྡན་བུ་ལ་བརྩེ་ཞིང་གདུང་། ། རི་རབ་མཐོ་ལ་གནས་བཅས་ཤིང་། ། སྐུ་ལ་གནའ་བའི་ཐུལ་པ་གསོལ། །
ཆིབས་སུ་ཤ་བ་ཡུ་མོ་ཆིབས། ། རྡོ་བུ་ཁ་དཀར་རོལ་དུ་ཁྲིད། ། ཕྱག་གཡས་གནམ་ལྕགས་ཕུར་པ་སྒྲིལ། ། ཚེ་སྲོག་རྐུ་བའི་དགྲ་ལ་རྡེག ། ཕྱག་གཡོན་ཤ་འབྲེང་ཞགས་པ་འདེབས། ། དཀོར་ཟན་དམ་ཉམས་མགུལ་དུ་འཆིང་། ། དམ་རྫས་མདོས་དང་གཏོར་མ་ཡིས། ། དཀོར་བདག་རྒྱལ་མོའི་ཐུགས་དམ་བསྐང་། ། འཁོར་སྲུངས་རྐྱེན་བཟློག་དགྲ་བགེགས་ཐུལ། ། མཆོག་དང་ཐུན་མོང་དངོས་གྲུབ་སྩོལ། །
གཏེར་སྟོན་སངས་རྒྱས་བླ་མའི་གཏེར་བྱོན་ལྷད་མེད་དོ། ། འདི་སྔར་གློ་བོའི་བསྐང་ཕྲིན་སྙིང་མའི་དཔེ་རིགས་ལས་འཕྲོས་གཙང་ཞིག་རིག་འཛིན་ཆེན་པོར་ཞུས་པས། བསྐང་ཕྲིན་འོས་མིན་སྣ་ཚོགས་དོར་སྣང་གིས། ཁུངས་ལྡན་རྣམས་བཤུས་ཏེ་གློ་བོའི་ཐུགས་གྲུབ་ལས་བརྒྱུད་པའི་བཀའ་སྲུང་དམ་ཅན་ཆོག་བསྒྲིགས་སུ། སྐྱབས་མགོན་རིག་འཛིན་ཚེ་དབང་ནོར་བུས་བསྒྲིགས་གནང་ལས་ཁོལ་དུ་བཏོན་པ་ཡིན་ལགས།། །། PAGE * MERGEFORMAT 2 ཀུན་དགའ་བློ་གྲོས། དཀོར་བདག་ཇོ་མོ་ལེགས་ལྡན་མའི་འཕྲིན་ལས། PAGE * MERGEFORMAT 3
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
