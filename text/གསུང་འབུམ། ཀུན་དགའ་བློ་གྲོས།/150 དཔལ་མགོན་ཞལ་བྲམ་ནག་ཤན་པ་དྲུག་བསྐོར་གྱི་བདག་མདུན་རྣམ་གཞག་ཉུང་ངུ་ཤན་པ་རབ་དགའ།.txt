གསུང་འབུམ། ཀུན་དགའ་བློ་གྲོས།
པོད ༡༥༠
དཔལ་མགོན་ཞལ་བྲམ་ནག་ཤན་པ་དྲུག་བསྐོར་གྱི་བདག་མདུན་རྣམ་གཞག་ཉུང་ངུ་ཤན་པ་རབ་དགའ།
༄༅། །དཔལ་མགོན་ཞལ་བྲམ་ནག་ཤན་པ་དྲུག་བསྐོར་གྱི་བདག་མདུན་རྣམ་གཞག་ཉུང་ངུ་ཤན་པ་རབ་དགའ་བཞུགས་སོ།། ན་མོ་གུ་རུ་བ་ལ་ཧ་རེནྡྲ་བི་པྲ་སྱ་རཱུ་པཱ་ཡ། འདིར་རྡོ་རྗེ་ནག་པོ་ཆེན་པོ་གདོང་བཞི་པ་གཉན་ལུགས་སུ་གྲགས་པ་འདི་ལ་བསྙེན་སྒྲུབ་ལས་གསུམ་གྱི་མགོན་པོའི་རྣམ་གཞག་ལས་བྲམ་གཟུགས་ལ་མངོན་རྟོགས་ཡོད་པ་ཞིག་ཆེར་མ་མཐོང་ཞིང་བླ་མ་གོང་མ་རྣམས་ལ་ཞལ་གཟིགས་བྲམ་གཟུགས་ཁ་རེ་ཡོང་འདུག་ཀྱང་། དེའི་སྒྲུབ་ཐབས་གསུངས་པའང་ཕལ་ཆེར་ལ་མེད་འདྲ། ཛོ་ཀི་ཀཱ་མ་རཱུ་པ་སོགས་ནས་བརྒྱུད་གྲུབ་དབང་ཐང་སྟོང་རྒྱལ་པོར་བཀའ་བབས་པའི་བྲམ་ནག་ཤན་པ་དྲུག་བསྐོར་འདི་བྲམ་གཟུགས་ཀྱི་མངོན་རྟོགས་ཡིན་འདུག་པས་དེ་བཞིན་ཉམས་ལེན་དུ་བརྗོད་ན། འདིའི་བསྙེན་པ་ཐོན་པའི་གང་ཟག་གིས་བླ་མ་སངས་རྒྱས་ཆོས་དང་ཚོགས་ཀྱི་མཆོག་རྣམས་ལ། ། བྱང་ཆུབ་མ་ཐོབ་བར་དུ་བདག་ནི་སྐྱབས་སུ་མཆི། ། བདག་གིས་བསྒོམ་བཟླས་བགྱིས་པའི་བསོད་ནམས་འདི་དག་གིས། ། འགྲོ་ལ་ཕན་ཕྱིར་སངས་རྒྱས་མྱུར་དུ་འགྲུབ་པར་ཤོག ། ཚར་གསུམ་སོགས་ཀྱིས་སྐྱབས་སེམས་བྱས་ལ།
ཨོཾ་ཤུ་ནྱཱ་ཏཱ་ཛྙཱ་ན་བཛྲ་སྭ་བྷཱ་བ་ཨཏྨ་ཀོ྅ཧཾ། སྟོང་པའི་ངང་ལས་པདྨ་དང་ཉི་མའི་སྟེང་དུ་རང་སེམས་ཧཱུྃ་མཐིང་ནག་ལས་འོད་ཟེར་འཕྲོས། དགྲ་བགེགས་གདུག་པ་ཅན་ཐམས་ཅད་ཚར་བཅད། ཚུར་འདུས་ཡོངས་སུ་གྱུར་པ་ལས་རང་ཉིད་རྡོ་རྗེ་ནག་པོ་ཆེན་པོ་སྟོབས་འཕྲོག་དབང་པོ་བྲམ་ཟེའི་གཟུགས་ཅན་སྐུ་མདོག་ནག་པོ་ཞལ་གཅིག་ཕྱག་གཉིས་སྤྱན་གསུམ་པ། སྨ་ར་དང་སྨིན་མ་བརྫེས་ཤིང་རལ་ཅོག་དཀར་པོ་སྤྱི་བོར་བཅིང་ཞིང་། ཕྱག་གཡས་རལ་གྲི་འཕྱར་ཞིང་གཡོན་ཐོད་ཁྲག་འཛིན་པ། གྲུ་མོ་ན། རྩེ་གསུམ། མདུང་ཐུང་། གྲི་གུག
ཐོད་ཕྲེང་འཕྱང་ཞིང་བུམ་པ་མཆན་ཁུང་དུ་ཐོགས་པ། རུས་པའི་རྒྱན་དང་སྟག་ཤམ་ཅན། ཞབས་གཡས་བསྐུམ་ཞིང་གཡོན་བརྐྱང་བའི་སྟབས་ཀྱིས་བཞེངས་པ། འཁོར་ལས་བྱེད་གཤན་པ་དྲུག་གིས་བསྐོར་བའི་དཔྲལ་བར་ཨོཾ། མགྲིན་པར་ཨཱཿ ཐུགས་ཀར་ཧཱུྃ། དེ་ལས་འོད་ཟེར་འཕྲོས་པས་ཏི་སེ། བསིལ་བའི་ཚལ། པོ་ཏཱ་ལ། ཧ་ཧ་དགོད་པའི་དུར་ཁྲོད་སོགས་ནས་རང་འདྲའི་ཡེ་ཤེས་པ་ཨོཾ་བཛྲ་ས་མཱ་ཛཿ
ཛཿཧཱུྃ་བཾ་ཧོཿགཉིས་སུ་མེད་པར་ཐིམ། དེའི་ཐུགས་ཀར་ཉི་མ་ལ་གནས་པའི་ཧཱུྃ་ནག་པོའི་མཐར་སྔགས་ཀྱིས་བསྐོར་བ་ལས་འོད་ཟེར་འཕྲོས་འཕགས་པ་མཆོད། གདུག་པ་ཅན་ཐམས་ཅད་ཚར་བཅད། ལས་བཞིའི་ནུས་མཐུ་ཐམས་ཅད་འོད་ཟེར་གྱི་རྣམ་པར་སྤྱན་དྲངས་ནས་རང་ལ་ཐིམ་པས་ཕྲིན་ལས་རྣམ་བཞི་འབད་མེད་དུ་འགྲུབ་པའི་ནུས་པ་ཅན་དུ་གྱུར། ཨོཾ་མ་ཧཱ་ཀཱ་ལ་ཀཱ་ལ་བི་ཀཱ་ལ་ར་ཏྲི་ཏ་ཧཱུྃ་ཕཊ། ཅི་ནུས་བཟླས་མཐར་རྡོ་རྗེ་ནག་པོ་ཆེན་པོ་བྲམ་ཟེའི་གཟུགས་ཅན་གྱིས་བདག་གི་རྒྱུད་བྱིན་གྱིས་བརླབ་ཏུ་གསོལ། འཁོར་རྣམས་རང་ལ་ཐིམ། རང་གི་དཔྲལ་བར་ཨོཾ། མགྲིན་པར་ཨཱཿ ཐུགས་ཀར་ཧཱུྃ།
དགེ་བ་འདི་ཡིས་མྱུར་དུ་བདག ། ནག་པོ་ཆེན་པོ་འགྲུབ་གྱུར་ནས། ། སོགས་སྤྱི་འགྲེ། བགེགས་དང་ལོག་པར་འདྲེན་པ་རྣམས། ། གདུལ་དཀའ་འདུལ་ཕྱིར་དཔའ་བོ་ཡི། ། ཤིན་ཏུ་གཏུམ་པའི་ཁྲོ་གཟུགས་ཀྱིས། ། མ་རུངས་པ་རྣམས་ཚར་གཅོད་ཤོག ། བགེགས་རིགས་སྟོང་ཕྲག་བརྒྱད་ཅུ་ཞི་བ་དང་། ། མི་མཐུན་གནོད་པའི་རྐྱེན་དང་བྲལ་བ་དང་། ། མཐུན་པར་འགྲུབ་ཅིང་ཕུན་སུམ་ཚོགས་པ་ཡི། །
བཀྲ་ཤིས་དེས་ཀྱང་དེང་འདིར་བདེ་ལེགས་ཤོག ། ཅེས་སམ། ཡང་བདག་མདུན་གཏོར་བསྔོ་བྱེད་ན། འདིའི་སྐུའི་དྲུང་ཤ་ཆང་བདུད་རྩི་རིལ་བུ་ཟན་བཅས་ལས་གྲུབ་པའི་གཏོར་མ་གྲུ་གསུམ་མམ། ཡང་ན་གསར་མ་ཕལ་ཆེར་ཟླུམ་གཏོར་མཛད་པས་འདབ་དྲུག་པའམ། བཞི་པ་གང་རུང་། གྲུ་གསུམ་ལྟར་ན་སྨུག་རྩིའམ་ཁྲག་གིས་བྱུགས། ཟླུམ་གཏོར་རྩེ་མེད་ཡིན། གང་བྱེད་ཀྱང་མར་དང་ཤས་བརྒྱན། ནང་མཆོད་ཆུ་ཆང་གིས་སྦྱངས།
སྤོས་ཀྱིས་བདུག བདག་བསྐྱེད་གོང་བཞིན། བཟླས་པའི་མཐའི་འདོད་གསོལ་གྲུབ་ནས་གཏོར་མར་ལག་གཡོན་བསྟན་ལ། ཨོཾ་ཞེས་བརྗོད་པས་སྟོང་པར་སྦྱངས། གཡས་བསྟན་ལ་ཨཱཿཞེས་བརྗོད་པས་ཐོད་སྣོད། གཉིས་ཀ་བསྟན་ནས་ཧཱུྃ་ཞེས་བརྗོད་པས་ཤ་ལྔ་བདུད་རྩི་ལྔ། གཡས་གཡོན་གཉིས་ཀྱི་གུང་མཐེབ་སོ་སོར་སྦྱར་ལ་གཤིབས། དེའི་རྒྱབ་ཏུ་སྲིན་ལག་གཉིས་བསྣོལ་བ་མཛུབ་མོ་སོ་སོས་བཟུང་། དེའི་རྒྱབ་ཏུ་མཐེའུ་ཆུང་གཉིས་གཤིབས་ནས་བསྒྲེངས་བ་བྱ་ཁྱུང་ཕྱག་རྒྱ་ཞེས་པ་ལུགས་བཞེད། གདན་བཞིའི་རྒྱུད་ཚིག་ལྟར་རང་མི་གནང་བས་དེ་བཞིན་བཅས་ལ།
ཧ་ཧོ་ཧྲཱིཿཞེས་བརྗོད་པས་ཡེ་ཤེས་ལྔའི་ངོ་བོ་ཁ་དོག་དྲི་རོ་ནུས་ལྡན་དུ་བསམས་ལ། སྔགས་དང་ཕྱག་རྒྱ་ལན་གསུམ་གྱིས་བྱིན་གྱིས་བརླབ། མདུན་གྱི་ནམ་མཁར་པདྨ་དང་ཉི་མའི་སྟེང་དུ་ཧཱུྃ་མཐིང་ནག་ཅེས་སོགས་ནས། ཡོངས་སུ་གྱུར་པ་ལས་རྡོ་རྗེ་ནག་པོ་ཆེན་པོ་ཞེས་སོགས་ནས་ཐིམ་བར་བདག་མདུན་གྱི་ཚིག་ཕྲན་བུ་མ་གཏོགས་གོང་བཞིན། རྡོར་ཐལ་ཁ་ཕྱེའི་མཐར་སེ་གོལ་གཏོགས་པ་དང་བཅས། ཨོཾ་མ་ཧཱ་ཀཱ་ལ་ཀཱ་ལ་བི་ཀཱ་ལ་ར་ཏྲི་ཏ་ས་པ་རི་ཝཱ་ར་ཨི་དཾ་བ་ལིཾ་བྷུཉྫ་ཁ་ཁ་ཁཱ་ཧི་ཁཱ་ཧི་སརྦ་ཤ་ཏྲུན་བིགྷྣན་མཱ་ར་ཡ་ཧཱུྃ་ཕཊ། གསུམ་སོགས་ཀྱིས་ཕུལ། ཨོཾ་ཨརྒྷཾ། པཱ་དྱཾ། པུཥྤེ།
དྷུ་པེ། ཨཱ་ལོ་ཀེ གནྡེ། ནཻ་ཝི་དྱེ། ཤཔྟ་ཨཱཿཧཱུྃ། ཨོཾ་ཨཱཿཧཱུྃ་ཞེས་ཕྱི་མཆོད་སོ་སོའི་ཕྱག་རྒྱ་དང་། ནང་མཆོད་མཐེབ་སྲིན་གྱིས་འབུལ་བའི་སྟངས་ཀ་བྱས་ལ། ཧཱུྃ་དཔལ་ལྡན་དབང་ལྡན་སྲིད་གསུམ་དབང་བསྒྱུར་ཞིང་། ། མཆེ་བ་གཙིགས་ཤིང་མཆུ་འཕྱང་ཤུགས་ཆེ་བ། ། སྒྲ་སྒྲོག་དྲིལ་བུའི་ཕྲེང་བས་བརྒྱན་པ་ཡི། །
གཞོན་ནུའི་ལུས་ཅན་བགེགས་འཇོམས་འཁོར་བཅས་བསྟོད། ། མདོར་ན་གང་དང་གང་བཅོལ་བ། ། དེ་དང་དེ་ཡི་ལས་རྣམས་ལ། ། བཏང་སྙོམས་གཡེལ་བ་མ་མཛད་པར། ། བདག་ལ་རྗེས་སུ་བརྩེ་བར་མཛོད། ། ཅེས་གཏོར་མ་ཕུད་ཆང་བཅས་ཕྱིར་ཕུལ་ནས་དམིགས་རྟེན་བསྐྱེད་པ་ཡིན་ན། འདིར་ནི་གཟུགས་དང་ལྷན་ཅིག་ཏུ། ། འགྲོ་བའི་དོན་དུ་བཞུགས་ནས་ཀྱང་། ། ནད་མེད་ཚེ་དང་དབང་ཕྱུག་དང་། ། མཆོག་རྣམས་ལེགས་པར་སྩལ་དུ་གསོལ། །
ཞེས་འབྲུ་གཏོར། མ་བསྐྱེད་ན། མདུན་བསྐྱེད་འཁོར་བཅས་རང་ལ་ཐིམ། རང་གིས་དཔྲལ་བར་ཨོཾ་སོགས་གོང་བཞིན་ནོ། ། ཞེས་གོང་ས་རྡོ་རྗེ་འཆང་གི་ཞབས་འགྱུར་བ་སྐུ་བཅར་མཁན་པོ་བློ་བཟང་དགེ་འདུན་ཞེས་ཡང་དག་པའི་དགེ་བའི་བཤེས་གཉེན་ཆེན་པོ་ནས་འདི་ལྟར་གྱིས་ཤིག་པའི་ཕྱག་བྲིས་རྟེན་བཅས་གནང་དོན་བཞིན་ས་སྐྱ་པ་ངག་དབང་ཀུན་དགའ་བློ་གྲོས་ཀྱིས་སྦྱར་བ་འདིའི་དགེ་བས་བཞེད་དོན་ཀུན་བསྟན་འགྲོར་དགེ་བའི་རང་བཞིན་ལྷུན་གྲུབ་ཏུ་འབྱུང་བར་གྱུར་ཅིག། །། PAGE * MERGEFORMAT 2 ཀུན་དགའ་བློ་གྲོས། དཔལ་མགོན་ཞལ་བྲམ་ནག་ཤན་པ་དྲུག་སྐོར་གྱི་བདག་མདུན་རྣམ་གཞག PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
