གསུང་འབུམ། ཀུན་དགའ་བློ་གྲོས།
པོད ༢༤༨
༄༅། །༼ཞལ་བྱང་མི་གསལ་ཡང་།
༄༅། །༼ཞལ་བྱང་མི་གསལ་ཡང་། མགོན་པོ་དྲུག་ཅུ་པའི་སྐབས་སུ་ཉེ་བར་མཁོ་བ།༽ ལགས། གཅིག་ཏུ་རྣམ་དག་སྐུ་བརྙེས་ཧེ་རུ་ཀའི། ། གཉིས་མེད་ཡེ་ཤེས་རྡོ་རྗེ་སྲིན་པོའི་གཟུགས། ། སུམ་བརྩེགས་གྲོང་ཁྱེར་འཇིག་པའི་དཔའ་བོ་ཆེ། ། བཞི་ལྡན་ལས་མཛད་བླ་མ་གུར་མགོན་རྒྱལ། ། ལྔ་བདོའི་གདུག་པ་ཚར་གཅོད་འཇིགས་རུང་སྐུ། ། དྲུག་ཅུའི་དབྱངས་ལྡན་ཧཱུྃ་ཕཊ་ང་རོའི་གསུང་། ། བདུན་ཕྲག་འཕགས་ནོར་གྱིས་ཕྱུག་ཐུགས་མངའ་བའི། །
བརྒྱད་ཁྲི་བཞི་སྟོང་དམ་ཆོས་བསྟན་སྲུང་རྒྱལ། ། གང་ཞིག་རྡོ་རྗེ་གདན་གྱི་བསྒོ་བའི་ལས། ། གང་དེ་དོར་ནས་གཟིམ་སྤྱིལ་དཀར་པོ་ནས། ། གང་ཡང་རྒྱལ་བའི་བསྟན་པ་བསྲུང་མཛད་པའི། ། གངས་ལྗོངས་བསྟན་སྲུང་གཙོ་དེས་དགེ་ལེགས་སྩོལ། ། ཞེས་མཆོད་པར་བརྗོད་ནས། དེ་ལ་འདིར་འོག་མིན་གཉིས་པ་བོད་ཀྱི་རྡོ་རྗེ་གདན། གདན་ས་ཆེན་པོ་དཔལ་ལྡན་ས་སྐྱ་འདི་ཉིད་ན་དམ་པ་གོང་མ་རྣམས་ཀྱི་ཕྱག་བཞེས་རྒྱལ་བསྟན་སྤྱི་དང་བྱེ་བྲག་དེ་འཛིན་བཅས་པ་དར་ཞིང་རྒྱས་པར་བྱ་བའི་ཕྱིར་དང་། བསྟན་པ་རིན་པོ་ཆེ་ལ་ལོག་པར་འཁུ་བའི་དགྲ་བགེགས་གདུག་པ་རྣམས་ཚར་གཅོད་པའི་ཕྱིར། ལོ་པ་ལྟར་གྱི་བསྟན་སྲུང་དམ་ཅན་རྒྱ་མཚོ་དྲག་པོ་མངོན་སྤྱོད་ཀྱི་ལས་ལ་བསྐུལ་བའི་མན་ངག་དྲུག་ཅུ་པའི་ཕྱག་ལེན་འདི་ཉིད་མཛད་པའི་སྐབས་སུ་ཟོར་རིམ་བྱོན་ནས་ལེགས་བཤད་ཀྱིས་སྐྱེས་འབུལ་བའི་ཕྱག་ལེན་ཞིག་གནང་བ་ལྟར།
ཕྲན་ནས་ཀྱང་རྗེས་སུ་ཞུགས་ན། དེ་ཡང་གང་ལ་བརྟེན་ནས་བཤད་པ་འབུལ་བའི་གཞི་ནི། བསྐལ་བཟང་འདི་ལ་འབྱོན་གྱུར་གྱི་སངས་རྒྱས་གསུམ་པ་རབ་གསལ་ཟླ་བ་ཉིད་བཤེས་གཉེན་པའི་ཟོལ་འཆང་བ་ཚར་ཆེན་ཆོས་ཀྱི་རྒྱལ་པོ་རྡོ་རྗེ་འཆང་བློ་གསལ་རྒྱ་མཚོ་གྲགས་པ་རྒྱལ་མཚན་དཔལ་བཟང་པོ་ཞེས་སྙན་བརྒྱུད་བསྟན་པའི་གསལ་བྱེད་དེ་ཉིད་ཀྱིས། མགོན་པོའི་མན་ངག་ཟབ་མོ་རྣམས་ནུབ་ཀྱིས་དོགས་ནས། དཀའ་གནད་འགའ་ཞིག་ལ་དགེས་སློང་དྲི་བའི་ཚུལ་དུ་མཛད་པ་ལྷག་བསམ་རབ་དཀར་ཞེས་བྱ་བའི་གཏོར་བཟློག་ལ་དཔྱད་པའི་སྐབས་དྲུག་ཅུ་པ་ལ་ཁུངས་ཚད་ཐུབ་ཡོད་མེད་དྲི་བ་གནང་བ་ལ། ཚར་ཆེན་ཉིད་ཀྱི་ཐུགས་སྲས་ཀྱི་གཙོ་བོ་མཁས་དབང་ཀླུ་སྒྲུབ་རྒྱ་མཚོ་གཟུགས་གཞན་ཟློས་པ་སྔགས་འཆང་ཐམས་ཅད་མཁྱེན་པ་ངག་དབང་ཀུན་དགའ་བསོད་ནམས་ཀྱི་དམ་པས་མཛད་པའི་ཚད་ཐུབ་ཀྱི་ཡི་གེ་རྙིང་མ་དང་སྦྱར་ཏེ་དྲིས་ལན་དུ་གནང་བ་ལྷ་དབང་རྡོ་རྗེའི་སྟེང་ནས་ཕུལ་ན། ཞེས་མདོས་ཆུང་སྐབས་སུ་ཉེ་བར་མཁོ་བའི་བཤད་པའི་མཚམས་སྦྱོར་ཉུང་ངུ་འདི་ཡང་ས་སྐྱ་པ་ཀུན་བློས་རང་ལོ་ཉེར་གཉིས་ཀྱི་ཚེ་དྲུག་ཅུ་པའི་ཟོར་འཛིན་ལས་ཐོགས་བགྱིས་སྐབས་སྦྱར་བ་ལགས་སོ།། །། མངྒ་ལཾ།། །། PAGE * MERGEFORMAT 2 ཀུན་དགའ་བློ་གྲོས། ཞལ་བྱང་མི་གསལ་ཀྱང་མགོན་པོ་དྲུག་ཅུ་པའི་སྐབས་སུ་ཉེ་བར་མཁོ་བ།
PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
