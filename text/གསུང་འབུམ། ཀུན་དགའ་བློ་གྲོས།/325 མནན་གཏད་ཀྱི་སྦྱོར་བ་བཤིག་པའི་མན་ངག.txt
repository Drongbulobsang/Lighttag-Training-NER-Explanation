གསུང་འབུམ། ཀུན་དགའ་བློ་གྲོས།
པོད ༣༢༥
མནན་གཏད་ཀྱི་སྦྱོར་བ་བཤིག་པའི་མན་ངག
༄༅། །གཏད་ཧྲུལ་ཟངས་གླིང་པའི་ཟུར་འདེབས་བཀའ་རྒྱ་ཅན་དགེ། མནན་གཏད་ཀྱི་སྦྱོར་བ་བཤིག་པའི་མན་ངག་བཞུགས་སོ། ། དཔལ་འཇིག་རྟེན་མགོན་པོ་ལ་ཕྱག་འཚལ་ལོ། ། མ་འོངས་དུས་ཀྱི་སྙིགས་མ་ལ། ། དྲག་སྔགས་སྦྱོར་བ་རྦོད་གཏོང་གིས་སྐམ་གཏད་རློན་གཏད་གང་ཡང་རུང་། བཤིག་པའི་འཁོར་ལོ་འདི་བྱའོ། ། གདམས་པ་ནི་འཐེབས་ལྡོག་རྩིས་ལ། ཐེབ་པའི་དུས་སུ་སྐམ་ལ་བཅུག་པས། མནན་གཏད་སྐམ་ལ་བཅུག་པ་ཐམས་ཅད་དམ་ཚིག་གཅིག་པས། སྐམ་གཏད་ཀྱི་ནུས་པ་བཤིག་གོ །
རློན་ལ་བཅུག་པས། ཀླུ་དང་བདུད་མོ་སོགས་གང་དུ་གནས་པར་བཅུག་པས་མནན་གཏད་དང་དམ་ཚིག་གཅིག་པས། རློན་གཏད་ཀྱི་ནུས་པ་ཐམས་ཅད་བཤིག་གོ ། འདི་བཟློག་པའི་མཆོག་སྟེ། ཕ་རོལ་གཤེད་འབེབས་སུའང་འགྲོའོ། ། ལན་གསུམ་དང་ལྔ་ལ་སོགས་པ་སྐྱར་ཀྱང་རུང་ངོ་། ། འདིས་རྒྱུས་མེད་དུ་མནན་པ་བྱས་པ་ཐམས་ཅད་འདིས་བཟློག་པར་འགྱུར་རོ། ། གདམས་པ་འདིས་བཅའ་གཞི་ལ། གྲོ་ཤོག་ཀླུ་སྨན་གྱིས་བསྐུལ་བ་ལ། འཁོར་ལོ་གཉིས་བྱས་ཏེ།
ཕོ་འཁོར་ནི་རུས་སྦལ་ལྟོ་བར་འཁོར་ལོ་རྩིབས་བརྒྱད། དེའི་ཕྱི་མ་མུ་ཁྱུད་དང་བཅས་པའི་ལྟེ་བར། ཕུ་ཕུ། སྤུ་ཏ་སྤུ་ཏ། ཆེ་གེ་མོ་ལ་རྦོད་གཏོང་དང་མནན་འདྲེ་ཡོད་པ་བཟློག རྩིབས་བརྒྱད་ཀྱི་རྩིབས་རེ་རེ་ལ། ཕུ་ཕུ་གཉིས་གཉིས་བྲིའོ། ། རྩིབས་ཆེན་ལ། ཕ་རོལ་གནོད་བྱེད་ཀྱི་རྦོད་གཏོང་། སྤུ་ཏ་སྤུ་ཏ།
མནན་འདྲེ་མ་ཧཱ་ཀྲོ་ཏ་ཡ་ཧཱུྃ། སི་ཏི་སི་ཏི་ཏ་ཡ་ཧཱུྃ། མུ་ཁྱུད་ལ། ཕུ་མ་ནི་པ་ནི་ཨ་ལོ་གན་ཏེ་ཧེ་ས་ནི་ས་ཁོའི་ག་ཁེ་ན་ག་ལེ། ན་ག་ལེ། ཨ་གེ་ཨ་གེ ནཱ་ག་ར་ཙ། ནཱ་ག་ར་ཙ། ཙི་ཙི། ཛི་ཙི།
འདུ་ཤེ་འདུ་ཤེ། དུ་པ་ཡ། དུ་པ་ཡ། ནཱ་ག་ར་ཙ་ཆེ་གེ་མོ་ལ་རྦོད་གཏོང་དང་མནན་འདྲེ་ཡོད་པ་བཟློག་བཟློག ཅེས་བྲི། མོ་འཁོར་ནི། རུས་སྦལ་ལྟོ་བར་པདྨ་འདབ་བརྒྱད་མུ་ཁྱུད་དང་བཅས་པའི་ལྟེ་བར། ཆེ་གེ་མོ་ལ་རྦོད་གཏོང་དང་མནན་འདྲེ་བཟློག པདྨ་ལ་ཕུ་ཕུ་སི་ཏི་སི་ཏི། ཕུ་ཕུ་ཕཊ།
ཕུ་ཕུ་བཟློག་བཟློག ཕུ་ཕུ་སི་ཏི་སི་ཏི། ཕུ་ཕུ་སྤོ་ཏ་སྤོ་ཏ། ཕུ་ཕུ་ཧཱུྃ། ཕུ་ཕུ་སྤོ་ཏ་ཡ། ཕུ་ཕུ་བྷིད་ཏི། མུ་ཁྱུད་ཀྱི་སྔགས་ཕོ་དང་མཚུངས་པ་ལ། ཕོ་རྣམས་ལ། མོ་བཟློག་པར་འབྲིའོ། ། རུས་སྦལ་གཉིས་གན་རྐྱལ་སྐྱེད་ཚེ་དོད་པར་བྲིའོ། །
སྔགས་བྱང་བུ་ཅན་ལྷག་ཆད་མེད་པར་གཅེས་སོ། ། སྔགས་རྣམས་ཀླུ་སྨན་དྲི་བཟང་པོས་བྱུགས་འདི་འཇུག་པའི་དུས་སུ་ཀླུ་ལ་གཏོར་མ་བཏང་། མ་ཉེས་པའི་དཔང་གཟུག བདེན་པ་བདར་ཞིང་གསེར་སྐྱེམས་ཀྱིས་མཆོད། བདག་ལ་གཞན་གྱིས་མནན་གཏད་ཕུང་ཤིག་གི་སྦྱོར་བ་ངན་པ་བྱས་པ་ཐམས་ཅད་བཤིག་ཅིག དེ་དག་གི་སྦྱོར་བའི་འབྲས་བུ་མེད་པར་གྱིས་ཤིག ཀླུ་གཉན་ཡུལ་བདག་དྲེགས་པ་ཅན་ཁྱེད་རྣམས་དང་། བདག་གཉིས་འཁོན་མེད་ཅིང་བསྡུམ་པར་བྱས་པ་ཡིན་ནོ། ། གཤེད་དང་བདུད་དུ་མ་མཛད་པར་ལྷ་དང་དཔལ་མཛོད་ལ་ཞི་བ་དང་བདེ་ལེགས་སུ་མཛོད་ཅིག་ཅེས་དམོད་བཅོལ་གང་ཤེས་བྱའོ། ། འཁོར་ལོ་གཉིས་ཞལ་སྦྱོར་དུ་སྡེབས་ལ་འབྲུ་སྨན་དར་ཟབ་རཏྣ་དང་བཅས་གླང་རུར་བཅུག་ཆུའི་མི་འཇིག་པའི་བཅའ་ག་ཁ་ལ་ཆས་བསྡམས་རྟིང་རྡོ་དང་བཅས་ཆུར་བསྒྱུར་རོ། །
སྐམ་པ་ལ་ཡང་གླང་རུས་བཅུག་པ་སྐམ་ལ་རྦད། དེ་ལྟར་བྱས་པས་སྦྱོར་བ་ངན་པ་ཐམས་ཅད་ཀྱི་ནུས་པ་འཇིག་པ་དང་རུལ་བ་དང་མེད་པར་འགྱུར་རོ། ། སྔགས་པ་ནང་རྒྱས་བྱུང་བའི་ཚེ། ། མཁས་པ་ཟངས་གླིང་དབང་ཕྱུག་གིས། ། ཌཱ་ཀི་མ་ཡི་བཀའ་དང་བསྟུན། ། མི་མཐུན་ཕྱོགས་རྣམས་བཟློག་པའི་ཕྱིར། ། བཤིག་འཁོར་ཞེས་སུ་གྲགས་པ་སྟེ། ། བཅས་ཆོག་མན་ངག་ཡིན་པའི་ཕྱིར། ། བསྒོམ་དང་བཟླས་པ་འདིར་མ་དགོས། ། འདི་ཉིད་པིར་གྱི་ཁ་བཞིན་དུ། །
གཞན་དུ་མ་སྤེལ་ཁ་ཐམ་རྒྱ། ། རུ་ཊ་རྣམས་ཀྱི་འདི་མཐོང་ན། ། མཐུ་ལ་མི་འཇིགས་དཔའ་བོར་འགྱུར། ། དེ་ཕྱིར་བསྟན་དགྲ་རྣམས་ལ་སྦ། ། ས་མ་ཡ། ྀཨཚ། གཏད་ཧྲུལ་གྱི་ཞལ་ཤེས་ནི། དང་པོར་འཁོར་ལོ་ལེགས་པར་བྲིས་ལ་ཕོ་འཁོར་སྟེང་དང་མོ་འཁོར་འོག་ཏུ་བྱས་ལ་མགོ་ནས་སྒྲིལ། བཏབ་རྩིས་གང་བྱུང་ཕྱ་པེ་བྱས་པ་དེ། ཞེང་ཆེས་ན་ལྟེ་བ་མ་ཆག་པར་གཡས་གཡོན་གཉིས་ནས་བཀུག
ཚོན་སྐུད་སྔོ་དམར་གྱི་རིམ་པ་གསུམ་དཀྲིས་ལ་བཅད། དེ་ནས་ཡང་རྒྱབ་ཏུ་གསུམ་དཀྲིས་ལ་བཅད། དེ་ཡུགས་ས་མའི་ཞབས་མའམ་རས་ནག་གིས་དྲིལ། ཚོན་སྐུད་གོང་ལྟར་དཀྲིས་ལ་ཆས་མི་མངོན་པར་གཏུམ། སྐྱེས་པ་དུ་ཡོད་ཀྱི་བརླ་གཡོན་གྱི་སྒྱིད་པ་ལ་ཕྱི་སྐོར་ལན་གསུམ་དྲངས། བུད་མེད་དུ་ཡོད་ཀྱི་སྒྱིད་པ་གཡས་ལ་ལན་གསུམ་སྐོར། དེ་ཁྱིའི་རྐང་པ་གཡོན་ལ་ཕྱི་སྐོར་ལན་གསུམ། རང་འཐག་གི་ཡ་འགོ་ཟུར་སླང་ནས། བུག་པ་ལ་ཕྱི་སྐོར་ཐེང་གསུམ། དེ་གླང་རུར་བཅུག་ལ།
གཡམ་པའམ་འདམ་གྱི་ཁ་བཅད། དེ་སྟེང་ལ་ཆས་བཅད། དེ་རྭ་བས་ཕུར། གྲེས་ཐག་གི་བཅིངས་རང་ལ་རྣམ་རྟོག་ཡོད་པའི་མཚོ་ལ་ཅི་མང་བསྐྱུར། སྐམ་ལ་ཡང་ཁྱི་མགོ་གས་ཆག་མེད་པའམ། གླང་རུ་གང་རུང་དུ་གོང་བཞིན་བཅུག་ལ། ལ་རྫས་ལྷ་ཚུགས་མགོན་ཁང་གི་འགྲམ་སོགས་དོགས་པ་ཟ་བར་མནན། འཁོར་ལོའི་སྤེལ་ཚིག་ལ་རང་དང་སྦྱིན་བདག་གི་མིང་འབྲི་དགོས་ན་དེ་མཐར་གླ་རྩིའི་བྱུགས། མ་བྲིས་ན་མི་བྱུགས་བསྐྱུར་དུས་རླུང་གཡས་ནས་རྒྱུ་བ་བྱུང་ན་བཟང་། མ་བྱུང་ན་སྣ་གཡོན་བཀག་ནས་གཡས་ལ་བསྒྱུར་བར་བྱ།
འཁོར་ལོ་འདྲི་བ་དང་བསྒྱུར་བ་གཉིས་ལ་གནམ་སྟོང་ལ་བྱ། སྒྲ་གཅན་རྩི་ཚུལ་གཏོར་བཟློག་བཞིན། གོང་དུ་དཔང་གཟུགས་བརྗོད་པར་གསུངས་པ་ནི་འདི་སྐད་བྱ་སྟེ། སྐྱབས་གནས་དམ་པ་རྣམས་དང་ཁྱད་པར་ས་ཕྱོགས་འདི་ན་གནས་པའི་ལྷ་ཀླུ་བདུད་བཙན་མ་མོ་ལ་སོགས་པ་དྲེགས་བྱེད་ཅི་མཆིས་ཐམས་ཅད་ཐུགས་མ་ཡེངས་པར་དགོངས་ཤིང་། བདག་དང་སྦྱིན་བདག་རྣམས་ནས་གནས་སྐབས་ཀུན་ཏུ་མཆོད་འོས་གཙུག་ཏུ་ཁུར། བསྐྱང་འོས་སྤུན་ཟླ་ལྟར་བསྐྱངས། བྱམས་འོས་འགྲོ་བ་ཀུན་ལ་བརྩེ་སེམས་རྒྱུན་མི་ཆད་པར་བསྒོམ་པ་ཡིན་ཀྱང་། རྦོད་གཏོང་བརྒྱད་ལ་འཁོར་བཅས་ཀྱི་གནོད་ཅིང་ལན་ཆགས་ནས་འདུག་ཏུ་མི་སྟེར་བ་འདུག་གོ ། བདག་དང་སྦྱིན་བདག་འཁོར་བཅས་ནས་བྱད་མ་རྣམས་ལ་ལུས་ངག་ཡིད་གསུམ་གྱི་སྒོ་ནས་ཕོག་འགལ་དུ་འགྲོ་བ་སྤུ་ཙམ་བྱས་མིན་དཀོན་མཆོག་རིན་པོ་ཆེ་རྣམ་པ་གསུམ་དང་། འདིར་འདུས་དྲེགས་བྱེད་འཁོར་བཅས་ཀྱི་ཟག་བཅས་ཟག་མེད་མངོན་ཤེས་ཀྱིས་དགོངས་ཤིག
གཟིགས་ཤིག བྱད་མ་རྣམས་ནས་ལུས་ཀྱི་རྫས་གསོག་ལུགས་སམ། ངག་གི་སྔགས་བཟླས་ལུགས་སམ། སེམས་ཀྱི་དམིགས་པ་ཞེ་ངན་ཅི་བྱས་ཐམས་ཅད་ཁྱེད་རྣམས་ཀྱི་མི་མཁྱེན་ཅིང་མི་གཟིགས་པ་སྐད་ཅིག་ཀྱང་མེད་པས། བདག་དང་སྦྱིན་བདག་འཁོར་བཅས་བདེན་པ་བདེན་ཐོག་ཏུ་ཐོན་ལ། མགོན་སྐྱབས་དཔུང་གཉེན་མཛོད་ཅིག གདུག་ཅན་བྱད་མ་རྦད་འདྲེ་བཅས་པ་འཕྲལ་དུ་ཚར་གཅོད་རྗེས་བཟུང་མ་མཛད་ན་རང་གཞན་ཀུན་འཁོར་བའི་རྒྱ་མཚོ་ཆེན་པོ་ལས་ཐར་དུས་མེད་པ་མ་ཟད། ལྷ་འདྲེ་དྲེགས་པ་ཅན་ཁྱེད་རྣམས་ཀྱང་ཉེས་མེད་སེམས་ཅན་གྱི་སྲོག་དབུགས་ལ་རྔམས་པ་ལས། གདུག་ཅན་འདི་དག་མྱུར་དུ་ཟོས་ན་ཟ་བའི་ཟ་གོ་དང་། བཏུང་བའི་བཏུང་གོ་ཆོད་པར་འདུག་པས་བྱད་མ་འཁོར་བཅས་ཀྱི་ལུས་སྲོག་ལོངས་སྤྱོད་ཐམས་ཅད་ཁྱེད་རྣམས་ཀྱི་ཞལ་དུ་བཏབ་བོ། །
གང་བཅོལ་ཕྲིན་ལས་ཐམས་ཅད་མྱུར་དུ་སྒྲུབས་ཤིག རྩ་བརྒྱུད་ཀྱི་བླ་མ་ཡི་དམ་སངས་རྒྱས་བྱང་སེམས་དཔའ་བོ་མཁའ་འགྲོ་ཆོས་སྲུང་ནོར་ལྷ་ལྷ་སྲིན་སྡེ་བརྒྱད། ཡུལ་ལྷ་གཞི་བདག བདག་དང་སྦྱིན་བདག་ལ་འགོ་བའི་ལྷ་ལྔ་འཁོར་དང་བཅས་པའི་བཀའ་བདེན་པ་དང་། རྒྱུ་འབྲས་བསླུ་བ་མེད་པའི༞ རྫས་སྔགས་ཏིང་ངེ་འཛིན་གྱི༞ བདག་དང་སྦྱིན་བདག་འཁོར་བཅས་ཀྱི་ལུས་ངག་ཡིད་གསུམ་གྱི་སྟེང་ན་ཉེས་པ་མེད་པའི་བདེན་པ་དང་། བདེན་པ་ཆེན་པོའི་བྱིན་གྱིས་བརླབས་ཀྱིས། བྱད་མ་གདུག་ཅན་རྣམས་ནས་རྫས་སྔགས་ཏིང་འཛིན་རྦད་འདྲེ་རྦོད་གཏོང་ངན་གཡོ་འཁྲུལ་གསུམ་ཅི་དང་ཅི་བགྱིས་པ་ཐམས་ཅད་ལོ་ཟླ་ཞག་དང་ཟ་མ་མ་འགྱངས་པར་བྱད་མ་ལྷ་སྲུང་འཁོར་དང་བཅས་པ་ཐམས་ཅད་ཀྱི་སྟེང་དུ་བཟློག་ཅིག ཅེས་བརྗོད་ལ་ཐལ་མོ་ལན་གསུམ་བརྡབ། གསེར་སྐྱེམས་བཤམས་ལ། རཾ་ཡཾ་ཁཾ།
ཨོཾ་ཨཱཿཧཱུྃ། ལན་གསུམ། གསེར་སྐྱེམས་ཁ་དོག་དྲི་རོ་ནུས་པ་ཕུན་སུམ་ཚོགས་པ་ཡེ་ཤེས་ཀྱི་བདུད་རྩིའི་རྒྱ་མཚོ་ཆེན་པོར་འདི་ཉིད་འབུལ་ཞིང་མཆོད་པའི་ཡུལ་དུ་གྱུར་པ་ནི། རྩ་བརྒྱུད་ཞེས་པ་ནས། ལྷ་ལྔ་ཞེས་པའི་བར་གོང་དང་འདྲ་བ་ལ། འཁོར་དང་བཅས་པ་ཐམས་ཅད་ལ་འབུལ་ལོ། ། གསོལ་ལོ། ། མཆོད་དོ། ། མགྲོན་ནོ། ། ཟག་པ་མེད་པའི་ཡེ་ཤེས་ཀྱི་བདུད་རྩི་འདིས་ཚིམ་ཞིང་མཉེས་ནས་བདག་དང་སྦྱིན་བདག་འཁོར་བཅས་ཀྱི་མགོན་སྐྱབས་དཔུང་གཉེན་མཛོད་ལ་ཡིད་ལ་བརྣག་པའི་བྱད་མ་རྦད་འདྲེ་འཁོར་བཅས་ཐལ་བའི་རྡུལ་དུ་བརླག་པའི་འཕྲིན་ལས་མཛོད་ཅིག
ཅེས་བརྗོད་ལ་གསེར་སྐྱེམས་གཏོར། བདག་དང་སྦྱིན་བདག་འཁོར་བཅས་ལ་གཞན་གྱི་མནན་གཏད་ཕུང་ཤིག་སྦྱོར་བ་ངན་པ་བཤིག་ཅིག དེ་དག་གིས་བསམ་སྦྱོར་གྱི་འབྲས་བུ་མེད་པར་གྱིས་ཤིག ཀླུ་གཉན་དྲེགས་པ་ཅན་ཁྱེད་རྣམས་དང་བདག་དང་སྦྱིན་བདག་འཁོར་བཅས་འཁོན་མེད་ཅིང་བསྡུམ་པར་བྱས་པ་ཡིན་ནོ། ། གཤེད་དང་བདུད་དུ་མ་མཛད་པར་ལྷ་དང་དཔལ་དུ་མཛོད་ལ། ཞི་བ་དང་བདེ་ལེགས་སུ་མཛོད་ཅིག ཞེས་བརྗོད་ནས། རྭ་རྩེ་ཕར་བསྟན་ལ་མཚོར་སྐྱུར་བའམ་ས་ཁུང་དུ་བཅུག ཕུ་མ་ནི་སི་ནི་ཨ་ལོ་ག་ན་ཏེ་ཧོ་སེ་ནི་ས་ཁའི་ན་ག་ལེ་ན་ག་ལེ་ཨ་གེ་ཨ་ག་ན་ག་ར་ཙ་ན་ག་ར་ཙ། ཙི་ཙི་ཛི་ཙི།
འདུ་ཤེ་འདུ་ཤེ་འདུ་པ་ཡ་འདུ་པ་ཡ་ན་ག་ར་ཙ། ཕ་རོལ་གྱི་རྦོད་གཏོང་མནན་གཏད་བཟློག་བཟློག ཅེས་བརྗོད་ལ་ས་ཁུང་མི་མངོན་པར་བྱའོ། ། ཞེས་མཁས་པ་ཟངས་གླིང་དབང་ཕྱུག་གི་གཏེར་གཞུང་ཉིད་གོང་དུ་སྨོས་ཤིང་འགྲོ་བའི་ཕྱག་ལེན་གྱི་མཐར་དཔང་གཟུགས་མན་ས་སྐྱ་པ་ཀུན་བློས་གསར་བརྩོམ་བགྱིས་པ་དགེ། །། ཡི་གེ་པ་ནི་གཞུ་ལུང་པའོ།། །། PAGE * MERGEFORMAT 4 ཀུན་དགའ་བློ་གྲོས། གཏད་ཧྲུལ་ཟངས་གླིང་པའི་ཟུར་འདེབས་བཀའ་རྒྱ་ཅན། PAGE * MERGEFORMAT 3
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
