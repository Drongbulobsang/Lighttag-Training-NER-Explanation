གསུང་འབུམ། ཀུན་དགའ་བློ་གྲོས།
པོད ༣༡༩
༄༅། །རྩེ་གདོང་གི་གཡག་རྭ་ལྔའི་རྟེན་བཤད་དགེ།
༄༅། །རྩེ་གདོང་གི་གཡག་རྭ་ལྔའི་རྟེན་བཤད་དགེ། ན་མོ་གུ་རུ་ཙ་ཏུརྨུ་ཁ་ཡེ། དུས་གསུམ་རྒྱལ་བ་ཀུན་གྱི་འཕྲིན་ལས་རྣམས། ། གཅིག་བསྡུས་མ་ཧཱ་དེ་ཝའི་རྣམ་སྤྲུལ་ཏུ། ། ལེགས་བཞེངས་བསྟན་སྲུང་དབང་པོ་ཀུན་གྱི་མཆོག ། རྡོ་རྗེ་ནག་པོ་ཆེན་པོས་དགེ་ལེགས་སྩོལ། ། སྟོབས་འཕྲོག་དབང་པོ་འཁོར་བཅས་མངོན་སུམ་ལྟ་བུར་བཞུགས་པའི་རྟེན་འདིའི་ལོ་རྒྱུས་ནི། ལྷ་རིགས་འཁོན་ས་སྐྱ་པ་ཞེས་མཚན་མཆོག་གསུམ་ལྡན་གྱི་གདུང་བརྒྱུད་སྤྱི་ལ་དབང་བསྒྱུར་བ་དང་། བླ་བྲང་གོ་དབྱེ་བ་བཞུགས་པའི་ནང་ཚན་སྔོན་ཚེ་དུས་མཆོད་བླ་བྲང་དང་། ཕྱིས་སུ་རྩེ་གདོང་བླ་བྲང་པར་གྲགས་པའི་གདུང་རིགས་ཁྱད་པར་ཅན་དུ་སྐུ་འཁྲུངས་པ་བདག་ཆེན་མཐུ་སྟོབས་ཀྱི་དབང་ཕྱུག་ཀུན་དགའ་བསམ་འགྲུབ་ཅེས་སྙིགས་དུས་བསྟན་པའི་ཉི་མ་སྔགས་འཆང་ཆོས་ཀྱི་རྒྱལ་པོའི་གཅེན་རིན་པོ་ཆེར་གྱུར་པ་དེ་ཉིད་ནི་སྤྱིར་མདོ་སྔགས་རྒྱ་མཚོའི་མངའ་བདག་ཡི་དམ་ཞི་ཁྲོ་རབ་འབྱམས་ཀྱི་གྲངས་དང་མཚན་མའི་བསྙེན་པ་མཐར་ཕྱིན་པས་མཁས་བཙུན་བཟང་གསུམ་གྱི་གཙུག་རྒྱན་དུ་བཞུགས་ཤིང་ཁྱད་པར་བསྟན་སྲུང་དམ་ཅན་རྒྱ་མཚོ་ལ་མི་ལ་མིས་ལབ་པ་ལྟར་བཀའ་བསྒོས་པའི་ཞི་རྒྱས་དབང་དྲག་གི་འཕྲིན་ལས་གང་བཞེད་ཐོག་མེད་དུ་སྒྲུབ་པ་ཡོངས་ལ་གྲགས་ཤིང་དུས་དེ་ཉིད་ཀྱི་ཚེ་དམ་པ་གང་གི་ཆོས་གཞིས་གྱེ་རེ་ཕྱོགས་སུ་སྲུང་མ་སྤྱིའི་ཡུམ་ཨེ་ཀ་ཛ་ཊིའི་རྣམ་སྤྲུལ་འབྲི་མོ་རྭ་གཅིག་མ་གཅིག་བྱུང་བ་ལ་ཐུགས་རྩིས་ཤིན་ཏུ་ཆེ་བར་མཛད་ཅིང་།
འདི་ལ་ཞལ་གྱི་རྣམ་སྤྲུལ་བེའུ་ཞིག་འབྱུང་བར་འགྱུར་རོ་ཞེས་ལུང་བསྟན་པ་བཞིན། ལོ་དུས་ནས་བེའུ་ཁྱད་པར་ཅན་ཞིག་བཙས་པ་ལ་ཕྱིས་ཞལ་གཙོ་འཁོར་ལྔའི་སྐུ་མདོག་དང་མཐུན་པའི་རྭ་ལྔ་འཁྲུངས་པ་དེ་ཉིད་ནར་སོན་པ་ན་བདག་ཆེན་ཉིད་ཀྱི་ཆིབས་པ་མཛད་ཅིང་། གསོལ་ཞིང་ཁང་མན་ཆེན་མོའི་རྨོས་མཛད་པས་སྔར་ལས་འབྲུ་བོངས་ཆེ་ཞིང་དངོས་གཙང་བ་བྱུང་བ་སོགས་འཕྲལ་གྱི་འཕྲིན་ལས་ངོ་མཚར་རྨད་དུ་བྱུང་བ་མཐའ་དག་འབད་མེད་ལྷུན་གྲུབ་ཏུ་བསྒྲུབ། བདག་ཆེན་དམ་པ་དེ་ཉིད་ཀྱི་སྐུ་ཐོག་གམ། ཡང་ན་དེའི་རྗེས་ཙམ་ལ་ཡེ་ཤེས་པ་གཤེགས། དམ་ཚིག་པ་གདོས་བཅས་ཀྱི་རྣམ་པ་ཅན་ལ་རྩེ་གདོང་གོང་མ་རྣམས་ཀྱི་སྐུ་གསུང་ཐུགས་རྟེན་མང་པོའི་གཟུངས་བཞུགས་དང་བཅས་སླར་ཡང་དམ་ཡེ་དབྱེར་མེད་དུ་བྱིན་གྱིས་བརླབས་པ་བར་སྐབས་སུ་ཕྱོགས་གཞན་དུ་འཁྱར་བ་ལའང་དྲག་པོའི་རྟགས་མཚན་མྱུར་དུ་བསྟན་པས་ཆོས་གྲྭ་ཆེན་པོ་འདི་ཉིད་དུ་འགྱངས་པར་ཕེབས་ལ་ལུག་ལོ་ཕུར་སྒྲུབ་ཆེན་མོ་དབུ་འཛུགས་པ་དང་། ཆབས་ཅིག་མགོན་ཁང་ཁྱད་པར་ཅན་བསིལ་བའི་ཚལ་འདི་ཉིད་དུ་དྲུག་ལྡན་རྟེན་ཚོགས་དང་བཅས་ཇི་སྲིད་འཁོར་བ་གནས་ཀྱི་བར་བཞུགས་སུ་གསོལ་བ་འདི་ལ་གསོལ་བ་བཏབ་ན་གནས་སྐབས་དང་མཐར་ཐུག་གི་ཕན་བདེ་མ་ལུས་པ་སྩོལ་ངེས་པས་མཆོད་མངའ་དབུལ་གྱི་གནས་སུ་བཞུགས་པ་འདི་བཞིན་ལགས།། །། རེ་ཞིག་རྩེ་གདོང་པ་རྣམས་ཀྱི་ངག་རྒྱུན་རྙིང་པ་འདི་བཞིན་བྱས་ན་འཐུས་འདྲ་ཞིང་སླར་གོང་མ་ཚོའི་རྣམ་ཐར་ཞིབ་གསལ་འདྲ་ཡོད་ན་རིམ་པས་བསྲིངས་རྒྱུ་ཡིན་པས་ངེས་འཚལ།། །། PAGE * MERGEFORMAT 2 ཀུན་དགའ་བློ་གྲོས། རྩེ་གདོང་གི་གཡག་རྭ་ལྔའི་རྟེན་བཤད་དགེ།
PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
