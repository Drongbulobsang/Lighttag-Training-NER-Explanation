གསུང་འབུམ། ཀུན་དགའ་བློ་གྲོས།
པོད ༤༤
ཚེ་དཔག་མེད་ལྷ་དགུ་ལ་བརྟེན་ནས་འཆི་བསླུ་མཐོང་བ་དོན་ལྡན།
༄༅། །ཚེ་དཔག་མེད་ལྷ་དགུ་ལ་བརྟེན་ནས་འཆི་བསླུ་མཐོང་བ་དོན་ལྡན་ཞེས་བྱ་བ་བཞུགས་སོ།། ཨོཾ་སྭསྟི། འཆི་བསླུ་མཐོང་བ་དོན་གྲུབ་ཅེས་ཚེ་དཔག་མེད་ལྷ་དགུ་ལ་བརྟེན་པ་ཞིག་མཁན་ཆེན་ཞྭ་ལུ་པ་རིན་ཆེན་བསོད་ནམས་མཆོག་གྲུབ་ཀྱིས་མཛད་པ་འདིའི། རྒྱལ་ཆེན་བཞི་ལ་གཏོར་མ་འབུལ་བ་རྫོགས་པའི་རྗེས་སུ་བྱེད་ན། རྒྱས་བསྡུས་གཉིས་ལས། རྒྱས་པ་ལྟར་ན་སོ་སོར་འབུལ་བས། ཐོག་མར་ཡུལ་འཁོར་སྲུང་གི་གཏོར་མ་ཆུ་གཙང་གིས་སྦྱངས། ཨ་མྲྀ་ཏས་བསངས། སྭ་བྷ་ཝས་སྦྱངས། སྟོང་པའི་ངང་ལས་རིན་པོ་ཆེ་ལས་གྲུབ་པའི་སྣོད་ཡངས་ཤིང་རྒྱ་ཆེ་བའི་ནང་དུ་ཨོཾ་ཞུ་བ་ལས་བྱུང་བའི་གཏོར་མ་ཁ་དོག་དྲི་རོ་ནུས་པ་ཕུན་སུམ་ཚོགས་པ་བདུད་རྩིའི་རྒྱ་མཚོ་ཆེན་པོར་གྱུར།
ཨོཾ་ཨཱཿཧཱུྃ། ལན་གསུམ་གྱིས་བྱིན་གྱིས་བརླབས། རང་གི་སྙིང་ཁ་ནས་འོད་ཟེར་འཕྲོས་པས་རྒྱལ་པོ་ཆེན་པོ་ཡུལ་འཁོར་སྲུང་འཁོར་དང་བཅས་པ་ཨོཾ་བཛྲ་ས་མཱ་ཛཿ ཨོཾ་དྷྲི་ཏ་རཥྚ་ཡེ་ས་པ་རི་ཝཱ་ར་ན་མཿ ན་མ་སརྦ་ཏ་ཐཱ་ག་ཏེ་བྷྱོ་བི་ཤྭ་མུ་ཥེ་བྷྱཿ སརྦ་ཐཱ་ཁཾ་ཨུཏྒ་ཏེ་སྥ་ར་ཎ་ཨི་མཾ་ག་ག་ན་ཁཾ་གྲིཧྞེ་དཾ་བ་ལིཾ་ཏ་ཡེ་སྭཱཧཱ། གསུམ་སོགས་ཀྱིས་བསྔོས། ཨོཾ་དྷྲི་ཏ་རཥྚ་ཡེ་ས་པ་རི་ཝ་ར་ཨརྒྷཾ་པྲ་ཏཱིཙྪ་ཡེ་སྭཱཧཱ། དེ་བཞིན་དུ་ཤཔྟའི་བར་འགྲེ། སྒྲུབ་གྲོགས་མང་པོ་ཡོད་ཅིང་སྒྲུབ་མཆོད་ཀྱི་མཆོད་པ་རྣམས་ལ་རྔ་རོལ་དུང་སོགས་བྱས་ན་འདིའི་ཤཔྟ་ལ་དྲིལ་གསིལ་རྔ་རོལ་དུང་སོགས་བྱས་ལ།
བསྟོད་པ་དང་འཕྲིན་འཆོལ་ལ་རྔ་བརྡུང་བྱེད་ན། བསྟོད་པའི་དབྱངས་རོལ་གདན་ས་འདིར་ཡང་དག་དོན་དུ་འཐད་པས་མཆོད་རོལ་གྱི་རྗེས་སུ་སུམ་བརྡེག་ལན་ཅན་བྱས་ལ། རྔ་བརྡུང་ཞིང་། རྒྱལ་པོ་ཆེན་པོ་དཔལ་ལྡན་པ། ། མརྒད་མདོག་མཚུངས་པི་ཝང་འཛིན། ། དྲི་ཟའི་ཚོགས་ལ་དབང་བསྒྱུར་བའི། ། ཡུལ་འཁོར་སྲུང་ལ་ཕྱག་འཚལ་ལོ། ། ལ་དབྱངས་དང་སུམ་བརྡེག་ལན་ཅན། ཡུལ་འཁོར་སྲུང་བ་འཁོར་བཅས་རྣམས། ། མཆོད་སྦྱིན་གཏོར་མ་ནས་ཡིད་ལ་འདོད་པ་ཀུན་འགྲུབ་ཤོག་གི་བར་འདུར་ཤུར་གང་རུང་གི་མཐར་ཚིག་རོལ་བྱས་ལ་བཞག
དེ་བཞིན་དུ་འཕགས་སྐྱེས་པོ་སོགས་འོག་མ་གསུམ་ལའང་། གཏོར་མ་བསང་སྦྱང་ནས་འཕྲིན་འཆོལ་ཚིག་རོལ་རྫོགས་པའི་བར་རིགས་འགྲེ་ལ། མཚན་སྔགས་དང་བསྟོད་པ་སོ་སོ། འཕགས་པ་སྐྱེས་པོ་འཁོར་བཅས་རྣམས། ། ཞེས་དང་། མིག་མི་བཟང་བ་འཁོར་བཅས་རྣམས། ། ཞེས་དང་། རྣམ་ཐོས་སྲས་པོ་འཁོར་བཅས་རྣམས། ། ཞེས་པར་བསྒྱུར། རྣམ་སྲས་འཕྲིན་འཆོལ་གྱི་ཚིག་རོལ་རྗེས་སུ་སྦྲཾ།
སྦྲཾ་སྦྲཾ་གཅིག་བྱས་གཉིས་བྱས་གསུམ་བྱས་དགུ་བརྡུང་། འཐེང་རྐང་གཉིས་ཆེ་གཅིག་རྔ་ཕྱིར་བརྡུང་གིས། འདི་ནི་ལྷོ་ཡི་སོགས་ཤླཽ་ཀ་གསུམ་ལ་ཆོས་ཉིད་མའི་བཟློག་དབྱངས་རོལ་མོ་བཅས་ཚར་གསུམ། སྔོན་ཤེས་ནས་དབྱངས་མེད། བཀའ་དང་དམ་ལས་མ་འདའ་ཞིག ། ཡིད་ལ་འདོད་པ་ཀུན་འགྲུབ་ཤོག་དང་། ། གདོན་ཁྱོད་རང་གི་གནས་སུ་དེངས་རྣམས་ལ་ཚིག་རོལ་དགུ་བརྡུང་བྱས་ལ་རྔ་རོལ་བཞག བདེན་བདར་གྱི་མཐར་བགེགས་གཏོར་དོར་བ་ལྟར་རྡོར་དྲིལ་གསོར་དཀྲོལ་དྲག་དུང་བཅས་ཀྱིས་གཤིན་རྗེ་ཕྱིར་རྫོང་ངོ་། ། ཡང་རྒྱལ་ཆེན་གཏོར་འབུལ་བསྡུས་པ་ལྟར་ན་གཞུང་བཞིན་ལ་བསྟོད་པ་ཤླཽ་ཀ་རེ་རེར་དབྱངས་རོལ་རེ་དང་འཕྲིན་འཆོལ་མན་གོང་བཞིན། ཡང་རང་གཅིག་པུ་ཡིན་ན་རྒྱལ་ཆེན་གཏོར་འབུལ་རྒྱས་བསྡུས་གང་ལྟར་ནའང་དྲིལ་བསིལ་བྱས་ལ།
དེ་ནས་རྔ་རོལ་ཁད་ཀྱིས་བླངས་ཏེ། སྦྲཾ་སྦྲཾ་གཅིག་བྱས་མན་གོང་བཞིན་བསྒྲུབ་བྱ་དངོས་སུ་མེད་ན་ཚོན་སྐུད་སྣ་ལྔའི་གླུད་གོས་བཅིངས་བཞིན་པ་དེ་ལ་གནོད་བྱེད་དགུག་གཞུག་བྱས་ལ་མེ་ཆུའི་ངར་བླུད་པའི་རལ་གྲིས་གཏུབ་ཅིང་གང་དག་སངས་རྒྱས་སོགས་བརྗོད། གཏུབ་རོ་རྣམས་གཡོན་དྲིལ་བུ་དང་བཅས་པས་གླུད་གསོ་ལ་གཡོན་སྐོར་ལན་གསུམ་བསྐོར་ཏེ་སྣོད་དུ་བཞག་པ་ཙམ་ཁྱད་པར་མ་གཏོགས་དེ་ཕྱིན་འདྲ་ཞིང་འབྲང་རྒྱས་ཕྱེད་དཀར་ཕྱེད་ནག་ལ་གསར་རྙིང་རྩིས་བོན་འཇིག་རྟེན་ཕལ་པ་རྣམས་བཟོ་དབྱིབས་མི་འདྲ་བ་ཡོད་ཀྱང་གསར་མ་ལྟར་ན་གཞུང་འདི་ཉིད་བཞིན་ནོ། ། ཞེས་པའང་ས་སྐྱ་ཀུན་བློས་ཟིན་བྲིས་ཉུང་ངུར་སྦྱར་བའོ།། །། ཞུས་སོ།། །། PAGE * MERGEFORMAT 2 ཀུན་དགའ་བློ་གྲོས། ཚེ་དཔག་མེད་ལྷ་དགུ་ལ་བརྟེན་ནས་འཆི་བསླུ་མཐོང་བ་དོན་ལྡན། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
