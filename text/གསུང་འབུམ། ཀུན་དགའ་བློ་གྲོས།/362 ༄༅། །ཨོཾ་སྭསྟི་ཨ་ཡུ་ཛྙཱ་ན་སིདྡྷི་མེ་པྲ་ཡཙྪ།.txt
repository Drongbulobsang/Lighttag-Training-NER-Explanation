གསུང་འབུམ། ཀུན་དགའ་བློ་གྲོས།
པོད ༣༦༢
༄༅། །ཨོཾ་སྭསྟི་ཨ་ཡུ་ཛྙཱ་ན་སིདྡྷི་མེ་པྲ་ཡཙྪ།
༄༅། །ཨོཾ་སྭསྟི་ཨ་ཡུ་ཛྙཱ་ན་སིདྡྷི་མེ་པྲ་ཡཙྪ། བཅོལ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིགས་པ་དང་ཞབས་སུ་ལྡན་པ། བདེ་བར་གཤེགས་པ། འཇིག་རྟེན་མཁྱེན་པ། སྐྱེས་བུ་འདུལ་བའི་ཁ་ལོ་སྒྱུར་བ། བླ་ན་མེད་པ། ལྷ་དང་མི་རྣམས་ཀྱི་སྟོན་པ་མགོན་པོ་ཚེ་དང་ཡེ་ཤེས་དཔག་ཏུ་མེད་པ་ཤིན་ཏུ་རྣམ་པར་ངེས་པའི་གཟི་བརྗིད་ཀྱི་རྒྱལ་པོ། དྲིན་ཅན་རྩ་བའི་བླ་མ་དམ་པ་དང་གཉིས་སུ་མེད་པའི་ཞབས་ལ་བདག་སྦྱིན་པའི་བདག་པོས་ཐོག་དྲངས་མ་གྱུར་འགྲོ་བ་ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད་ཕྱག་འཚལ་ཞིང་སྐྱབས་སུ་མཆིའོ། ། རྗེས་སུ་གཟུང་དུ་གསོལ། བཅོམ་ལྡན་འདས་འཆི་མེད་དབང་པོའི་སྐུ་བརྙན་བཞེངས་པ་ལ་བརྟེན་ནས་རྒྱལ་བསྟན་སྤྱི་དང་བྱེ་བྲག་རྗེ་བཙུན་ས་སྐྱ་པའི་བསྟན་པ་རིན་པོ་ཆེ་དར་ཞིང་རྒྱས་ལ་ཡུན་རིང་དུ་གནས་པ་དང་བསྟན་འཛིན་གྱི་སྐྱེས་ཆེན་དམ་པ་སྤྱི་དང་བྱེ་བྲག་བདག་ལ་བཀའ་དྲིན་ཆེ་བའི་རྩ་བའི་བླ་མ་རྡོ་རྗེ་འཆང་ཆེན་པོ་རྣམས་ཇི་སྲིད་འཁོར་བ་མ་སྟོངས་བར་དུ་ཞབས་པད་བརྟན་ཞིང་ཕྲིན་ལས་རྒྱས་པ་དང་།
དགེ་འདུན་གྱི་སྡེ་འཕེལ་ཞིང་མདོ་སྔགས་ཀྱི་བཤད་སྒྲུབ་རྒྱུན་མི་ཆད་པའི་སྒོ་ནས་བསྟན་འགྲོ་ལ་ཕན་བདེ་དཔག་ཏུ་མེད་པ་འབྱུང་བ་དང་། ཡངས་པའི་རྒྱལ་ཁམས་སུ་ནད་མུག་འཁྲུག་ལོངས་ས་གཡོས་ལྕེ་འབབ་རྒྱལ་པོའི་ཆད་པ་སོགས་དུས་མིན་འཆི་བ་དང་། ཉེར་འཚེ་མཐའ་དག་མི་འབྱུང་ཞིང་སྐྱེ་རྒུ་ཐམས་ཅད་ལ་མི་ནོར་རྫས་གསུམ་རྫོགས་ལྡན་གྱི་དུས་བཞིན་འཕེལ་ནས་དུས་གནས་ཀུན་ཏུ་བདེ་ལེགས་ཀྱི་དཔལ་འབར་བར་མཛད་དུ་གསོལ། ཁྱད་པར་དུ་ཡང་བདག་སྦྱིན་པའི་བདག་པོ་བསོད་ནམས་འོད་ཟེར་འཁོར་དང་བཅས་པའི་ཚེ་འཁོར་བ་ཐོག་མ་མེད་པ་ནས་བསགས་པའི་སྡིག་སྒྲིབ། ལས་ངན་སྤྱི་དང་ཁྱད་པར་དུས་མ་ཡིན་པའི་འཆི་བར་འགྱུར་བའི་ལས་ཀྱི་སྒྲིབ་པ་བག་ཆགས་དང་བཅས་པ་ཐམས་ཅད་བྱང་ཞིང་དག་པར་མཛད་དུ་གསོལ། ཚེ་དང་བསོད་ནམས་དཔལ་འབྱོར་དབང་ཕྱུག་ལུང་རྟོགས་ཡོན་ཏན་ཐམས་ཅད་འཕེལ་ཞིང་རྒྱས་ནས་གནས་སྐབས་དང་མཐར་ཐུག་གི་དོན་ཡིད་བཞིན་དུ་འགྲུབ་སྟེ་མཁའ་ཁྱབ་འགྲོ་བ་ཀུན་གྱི་མགོན་སྐྱབས་སུ་གྱུར་ནས་གང་འདུལ་སྤྲུལ་པས་འཁོར་བ་ཇི་སྲིད་པ་དེ་སྲིད་དུ་སེམས་ཅན་གྱི་དོན་རྒྱུན་མི་ཆད་པར་འབྱུང་བའི་རྒྱུར་གྱུར་ཅིག ཨི་དཾ་ཤཱ་ས་ནཉྩ་སཏྭ་ཧི་ཏོ་བྷ་ཝནྟུ། ། ཞེས་པ་འདི་ནི་རང་དང་ཉེ་བར་གནས་པ་གཞུ་ལུང་པས་བསྐུལ་ངོར། ས་སྐྱ་པ་ཀུན་དགའ་བློ་གྲོས་ཀྱིས་ལྕགས་ལུག་གྲོ་བཞིན་གྱི་ཟླ་བའི་མར་ཚེས་གཉིས་ལ་སྦྱར་བའོ།། །། མངྒ་ལཾ།། །།
ཤུ་བྷཾ།། །། PAGE * MERGEFORMAT 2 ཀུན་དགའ་བློ་གྲོས། རྫོགས་པའི་སངས་རྒྱས་རིག་པ་དང་ཞབས་སུ་ལྡན་པ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
