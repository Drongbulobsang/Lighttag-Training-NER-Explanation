གསུང་འབུམ། ཀུན་དགའ་བློ་གྲོས།
པོད ༣༤༢
༄༅། །རྩེ་གདོང་རིན་སྒང་སྤྱི་བོར་གནང་བ།།
༄༅། །རྩེ་གདོང་རིན་སྒང་སྤྱི་བོར་གནང་བ།། སྲིད་ཞིའི་ཕུན་ཚོགས་ཀུན་གྱི་རྩེ། ། ལེགས་བྱས་མངོན་སུམ་གྲུབ་པའི་གདོང་། ། ཚིག་དོན་ལག་ལེན་རིན་ཆེན་གྱི། ། སྒང་གནས་གཟུར་གནས་ལ་སྤྲིངས་པ། ། སྔོན་བྱོན་བཤད་སྒྲུབ་བསྟན་པའི་རིང་། ། དུས་ངན་རླུང་གིས་ཐལ་བའི་ཤུལ། ། ལས་སྨོན་ཁོ་བོས་ཟིལ་མནན་པའི། ། གསང་ཆེན་སྨྲ་བའི་ཆོས་གྲྭ་ཆེའི། ། ཕྱག་ན་གདན་ས་གོང་གི་སྲོལ། །
གསང་ཆེན་ཡང་དག་རྩེར་སོན་ཞིང་། ། སྔོན་བྱོན་ཕྱག་བཞེས་སེང་ཆེན་གདོང་། ། དེང་སང་གཡུ་རལ་གསོས་རྟགས་སུ། ། རིན་ཆེན་སློབ་པ་འདི་ཡིན་ཞེས། ། སྒང་གནས་ཚིག་འདི་ཁོ་བོ་ཡིས། ། གོ་བའི་རྗེས་སུ་ཉེར་འབྲང་ནས། ། རབ་བྱུང་བཅུ་གསུམ་དགེ་བྱེད་ལོའི། ། སྨིན་ཟླའི་མར་ངོའི་ཚེས་བརྒྱད་ནས། ། མཛེས་བྱེད་ལོ་ཡི་མགོ་ཚེས་བར། ། ཐེག་པ་རིམ་དགུའི་ཞག་གྲངས་དེར། །
འདུས་ཚོགས་གྲངས་ནི་འདི་ཞེས་བྱའི། ། དཔལ་ལྡན་གུར་མགོན་ལས་མཐའ་གཏོར། ། དྲུག་ཅུའི་ཆོ་ག་རྩོད་པ་ཅན། ། ཨ་མེས་ཞབས་དང་ཁོ་བོ་ཡིས། ། ས་ལོའི་བཞེད་གཞུང་སྲོག་བཟུང་བ། ། འཛུགས་བཀོད་མཆོད་གཏོར་དགེ་འདུན་ལ། ། བསྙེན་བཀུར་ལ་སོགས་གཏོང་བཞིའི་དེབ། ། སྲིད་མཐར་གནས་པའི་དན་ཁྲ་ཞིག ། ཅིས་ཀྱང་ལྷུར་ལེན་དེའི་རྒྱུ་མཚན། ། རྩེ་གདོང་གོང་མའི་ཞལ་སློབ་རྣམས། །
རིན་ཆེན་སྒང་དུ་རྒན་གཏམ་ནི། ། ཕུག་རོན་གད་ཆགས་དེད་བྱུང་ཞིང་། ། ཁྱད་པར་གོང་མ་བསོད་ནམས་དང་། ། ཡེ་ཤེས་དབང་གི་རྒྱལ་པོ་དེའི། ། ཞིང་འདིའི་མཛད་པ་གནས་དེར་བསྡུས། ། གོང་གི་རིགས་སྲས་འཇམ་པའི་དབྱངས། ། ནོར་བུ་རྒྱལ་མཚན་ལྕགས་བྱའི་ལོ། ། གཤེགས་ནས་བུག་ལྔའི་ཕྱོགས་ཀྱི་ལོར། ། ཁོ་བོ་ས་སྐྱ་ཀུན་བློ་བཙས། ། དགེ་བྱེད་དབུས་ལྗོངས་འཕན་ཡུལ་གྱི། །
བྱ་ཁྲ་ནང་སོ་སྤྲུལ་པའི་སྐུ། ། མཁས་གྲུབ་འགྲན་བྲལ་དེ་ཉིད་བལྟམས། ། ཉེར་གསུམ་ཀུན་འཛིན་ལོ་ལ་ནི། ། ཁོ་བོའི་ལག་ཏུ་གདན་ས་འགོད། ། སྔར་བཞིན་གསོ་བའི་སྟ་གོན་མཛད། ། ཆོས་སྤྱོད་སྒྲུབ་དཀྱིལ་བསྐང་གཏོར་བཟློག ། དེ་སོགས་རྩེ་གདོང་རྙིང་དུས་བཞིན། ། འཁྲུལ་མེད་ངེས་ཚེ་དེས་ཆོག་མོད། ། འོན་ཀྱང་བསྟན་པ་ཉམས་ཆེས་པས། ། ཚང་མ་འདི་ཡིན་མི་བཞུགས་ཀྱང་། །
རགས་ཙམ་ད་ལྟ་རིན་སྒང་གི ། ལག་ལེན་འདི་དང་མཐུན་ནོ་ཞེས། ། སྤྲུལ་པའི་སྐུ་དེས་བཀའ་གནང་ལ། ། ཇི་མི་སྙམ་པའི་བློ་མེད་མོད། ། གདན་ས་གོང་ན་ཡབ་ཆོས་མཆོག ། དཔལ་ལྡན་ཕུར་པའི་སྟོད་སྨད་གཞུང་། ། བརྟག་གཉིས་བདེ་ཀྱེ་ཡབ་ཡུམ་བཀའ། ། གསང་འདུས་ཀུན་རིག་ཚེ་དཔག་མེད། ། ཚོགས་ཀྱི་ཕྱག་ལེན་དར་བ་དང་། ། ཆོས་སྤྱོད་བསྐང་བ་གཏོར་བཟློག་སོགས། །
ཤིན་ཏུ་དར་འདི་ཕྱོགས་དེར་ཡང་། ། འཕེལ་ན་བསྟན་འགྲོར་ཕན་སྙམ་པའི། ། ལྷག་བསམ་ཁོ་ནས་དབང་བྱས་ཏེ། ། འདུས་སྡེ་གསང་ཆེན་སྨྲ་བའི་གླིང་། ། ངོ་མཚར་གསར་བསྐྲུན་འདི་ལྟ་དང་། ། དབེན་དགོན་རིན་ཆེན་མཚན་འཆང་བ། ། སྔར་སྲོལ་ཇི་བཞིན་བཞག་འདི་ལ། ། ཁྱེད་རྣམས་ལས་དང་སྐལ་ལྡན་པས། ། འབྱུང་ཁུངས་དྲང་གཏམ་ཡི་རངས་བཅས། ། ཅི་ནས་བསྟན་སྲོལ་འཛིན་པས་ན། །
ཀུན་ཀྱང་རེ་བ་སྨིན་ཞིག་བུ། ། དེ་སྐད་ས་སྐྱ་ཀུན་བློ་དེས། ། སྨིན་གྲོལ་ཆད་མེད་འཆད་སྐབས་ནས། ། མང་ཇའི་རྟེན་དང་བཅས་ཏེ་བྲིས།། །། PAGE * MERGEFORMAT 2 ཀུན་དགའ་བློ་གྲོས། རྩེ་གདོང་རིན་སྒང་སྤྱི་བོར་གནང་བ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
