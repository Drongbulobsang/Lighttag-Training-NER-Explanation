གསུང་འབུམ། ཀུན་དགའ་བློ་གྲོས།
པོད ༡༧༨
དཔལ་རྡོ་རྗེ་འཇིགས་བྱེད་ཀྱི་བསྙེན་པའི་རྣམ་བཞག་བོགས་འབྱིན་སྦྱིན་སྲེག་བཅས།
༄༅། །དཔལ་རྡོ་རྗེ་འཇིགས་བྱེད་ཀྱི་བསྙེན་པའི་རྣམ་བཞག་བོགས་འབྱིན་སྦྱིན་སྲེག་བཅས་བཞུགས་སོ།། སྭསྟི། འཇམ་དཔལ་ཡེ་ཤེས་ཉི་མ་རྨོངས་པའི་དགྲ། ། དཔལ་ཆེན་རྡོ་རྗེ་འཇིགས་བྱེད་ཁྲོ་བོའི་གཤེད། ། འཛག་མེད་ལིངྒ་རྒྱས་པ་ཆགས་པའི་སྨན། ། དུག་གསུམ་གཤིན་རྗེ་ཀུན་འཇོམས་བླ་མ་རྒྱལ། ། གང་གི་གོ་འཕང་མྱུར་དུ་ཐོབ་པ་དང་། ། འཕྲིན་ལས་རྣམ་བཞིའི་བསྟན་འགྲོ་སྐྱོང་བའི་ཕྱིར། ། བསྙེན་པའི་རྣམ་བཞག་བོགས་འབྱིན་སྦྱིན་སྲེག་བཅས། ། དང་པོའི་ལས་ཅན་དོན་དུ་བཤད་ཀྱིས་ཉོན། །
འདི་ལ་དཔལ་རྡོ་རྗེ་འཇིགས་བྱེད་ཀྱི་རྩ་སྔགས་བཞི་འབུམ། སྙིང་པོ་འབུམ་བཅུ། ཉེ་སྙིང་འབུམ་བདུན་རྣམས་སོ་སོའི་ཁ་སྐོང་བཅས་བསྙེན་པ་བྱས་ཚེ་ཟླ་བ་གསུམ་ཙམ་ལ་འགྲོའམ་སྙམ་པས་དེའི་ཚུལ་ནི་མཚམས་གཡོག་གཅིག་གཉིས་དང་། ཕུང་པོའི་འཕྲོད་བསྟེན་སྨན་པ་འཕྲད་དགོས་བྱུང་ན་མ་གཏོགས་གཞན་འགྲིམ་འགྲུལ་བཅད། མཚམས་ཁང་དང་མཐུན་རྐྱེན་རྣམས་འཛོམས་ཤིང་རང་དབང་འདུ་བར་བྱེད་པ་སོགས་ཐོག་མཐའ་བར་གསུམ་གྱི་ཞིབ་ཆ་ཚང་མ་འཇམ་མགོན་ཨ་མེས་ཞབས་ཀྱིས་མཛད་པའི་ཀྱཻ་རྡོར་བསྙེན་ཡིག་སོགས་བླ་མ་གོང་མ་རྣམས་ཀྱི་གསུང་རབ་བཞིན་ཤེས་པར་བྱས་ལ། སྐབས་དོན་རང་ཁ་ལྷོར་ཕྱོགས་པའི་གཡས་སམ་མདུན་གང་བདེར་འཇིགས་བྱེད་ཞལ་ཕྱག་ཡོངས་རྫོགས་ཀྱི་བྲིས་འབུར་གང་རུང་འབྱོར་ན་བཞུགས་སུ་གསོལ། མ་འབྱོར་ནའང་སྐྱོན་མེད། གང་ལྟར་སྟེགས་བང་རིམ་ཅན་རས་སོགས་ཀྱི་ཁེབས་ལྡན། འབྲུ་བཀྲམ་པའི་སྟེང་། སྣོད་ལྔར་ཆང་ཆུ་ཤ་ཁྲག་བདུད་རྩི་རིལ་བུ་ཙམ་པ་སོགས་ལྷན་ཅིག་སྦྲུས་པའི་ཟླུམ་གཏོར་མཐེབ་ཀྱུ་ཅན་ཤ་མར་གྱི་རྒྱན་ལྡན་ལྔ་བཤམས།
རང་རེའི་ཕྱག་ལེན་ལ་བསྐང་བ་དྲིལ་གསིལ་མའང་སྤྲོ་ན་བྱེད་པས་སྐབས་མཚམས་སུ་བྱེད་པས་སྐབས་སུ་བྱེད་ན་བཀྲམ་བསྐང་བསྡུས་བསྐང་གང་རུང་བཤམས་དྲུང་ཆུ་གཉིས་སྔོན་འགྲོའི་ཉེར་མཆོད་དང་། བསྐང་གཏོར་མེད་ཚེ་ཟླུམ་གཏོར་ལྔའི་དྲུང་དུ་མཆོད་པ་བཤམས། མཆོད་གཏོར་གསོ་ཆས་རྡོར་དྲིལ་སོགས་གང་དགོས་འདུས་བྱས། གཤིན་པོ་སོགས་ཀྱི་ལོངས་སྤྱད་པ་མ་ཡིན་པའི་ཐོད་པའམ་རུ་རཀྵའམ་མ་འབྱོར་ན་བོ་དྷི་ཙིཏྟའི་ཕྲེང་བ་གྲངས་འཛིན་བཅུ་ཤད་མདོ་འཛིན་ཉིས་བརྩེགས་བཅས། ཟླ་བ་གང་རུང་གི་ཉེར་གསུམ་ལྔ་དགུ་གང་རུང་ལ་དགོང་ཐུན་ནས་དབུ་བཙུགས་ཏེ་གནས་ཡོ་བྱིན་རླབས་དཀྱིལ་ཆོག་རབ་གསལ་སྣང་བ་ལས་འབྱུང་བ་བཞིན། ངེད་རང་ནས་དྲུག་ཅུའི་གཏོང་དེབ་ཏུ་བཀོད་པ་ལྟར་དང་། མངོན་རྟོགས་ཡི་དམ་ཆོས་སྐྱོང་གི་གཏོར་བསྔོ་བཅས་ཞལ་དཀར་བས་བདུད་འཇོམས་སྣང་བའི་གཏེར་མཛོད་བཞིན་ཤེས་པར་བྱས་ལ། རང་རེའི་གཏོར་བསྔོ་ཆེན་མོའང་བྱེད་པར་སྤྲོ་ན། དེའི་ཚུལ་དྲུག་ཅུའི་གཏོང་དེབ་ན་གསལ། གང་ལྟར་ཐུན་བཞི་མ་སྟབས་བདེ་བས་ཚུགས་པའི་དགོང་ཐུན།
སྲོད་ཐུན། དེའི་སང་ཐོར་ཐུན་སྔ་ཐུན་རྣམས་ལ་སྐྱབས་འགྲོ་ཅི་འགྲོ་བསགས་ནས་མངོན་རྟོགས་བཟླས་པ་ཞར་བྱུང་བྱ། ཐུན་འཛིན་ཚུལ་དེས་ཞག་གཅིག་ཡིག་བརྒྱ་ལ་གྲངས་བཟུང་། མཎྜལ་གྲངས་གསོག་ས་ལོའི་ཕྱག་ལེན་ལ་མེད། དེ་ཕྱིན་གྱི་ཐུན་ཐམས་ཅད་དངོས་གཞིའི་བཟླས་པ་ལ་གྲངས་བཟུང་། ཐོར་སྔ་སྲོད་གསུམ་ཐུན་ལ་གཏོར་མ་དང་པོ་དང་། གསུམ་བཞི་རྣམས་གསོས་ལ། སྦྱངས་བདུག་དང་འཇིགས་བྱེད་ཕྱོགས་སྐྱོང་ལས་གཤིན་རྣམས་ཀྱི་གཏོར་བསྔོ་བྱ་ཞིང་། ལས་གཤིན་ལ་བཟླས་པ་མ་བྱས་ཀྱང་ཆོག་པས་གཏོར་བསྔོ་རྫོགས་འཕྲལ་རྗེས་ཆོག་བྱ། ཚེ་སྒྲུབ་སོགས་ཐུགས་དམ་གཞན་ཡོད་ཚེ་ཕལ་ཆེར་ཐོར་ཐུན་གྲུབ་ནས།
སྔ་ཐུན་གྱི་འགོར་བྱ། སྔ་ཐུན་གྲུབ་ནས་གུང་ཚིགས། དགོང་ཐུན་དང་རྗེས་འབྲེལ་ཡི་དམ་ཆོས་སྐྱོང་གཞན་གྱི་གཏོར་བསྔོ་ཡོད་ནའང་བྱ་ཞིང་། གཙོ་བོར་ཚིག་རྗེས་ལ་ཤེས་པ་ཧྲིལ་གྱིས་འགྲོ་བ་དང་། འདོན་ཆ་གང་ཡིན་ལ་ལྷག་ཆད་མེད་ཅིང་དག་པ་ནི་ཤིན་ཏུ་གལ་ཆེ། ཡི་དམ་འདི་དྲག་པོའི་ལས་ལ་མངགས་པས་སྟོད་ན་ཞིང་ཚིག་པ་ཟ་བ་དང་། འཇིགས་སྣང་སོགས་ཤེས་པ་གནད་དུ་མི་ཕེབས་པ་ཙམ་ཡོང་ཡང་། ཐུགས་ཀའི་སྔགས་འཁོར་དང་བསྐྱེད་རིམ་གྱི་གསལ་སྣང་ལ་སྒྲིམ་པའི་མུ་ནས་དེའི་ངང་ལ་ལྷོད་དེ་བཞག དེས་ཀྱང་མི་ཞི་བ་ཙམ་བྱུང་ཚེ་སྤྱི་བོའི་བླ་མ་རིགས་བདག་ལ་ཐུགས་རྗེས་གཟིགས་ཤིག་སྙམ་པའི་མོས་དུང་དང་། སྐབས་རེ་བཟང་ངན་འབྲིང་གསུམ་གྱི་རྣམ་རྟོག་ཅི་ཡང་ཡིད་ལ་མི་བྱ་བར་ཆམ་མེ་བཞག
རེ་འགའ་བཟླས་པའི་སྒྲ་ལ་སེམས་གཏད་གཞན་ཡང་ཟས་སྤྱོད་བྱིངས་རྒོད་སེལ་བའི་ཐབས་སོགས་གང་ལ་གང་དགོས་བསྙེན་ཡིག་གཞན་ལྟར་ཤེས་པར་བྱས་ནས་དུས་གྲངས་ཀྱི་བསྙེན་པ་མཐར་ཕྱིན་བྱས་པས་རང་གི་བརྩོན་འགྲུས་དང་སྐལ་བའི་དབང་གིས་མཚན་་་་་་སྐུ་མཐོང་བ་གསུང་ཐོས་པ་ཏིང་ངེ་འཛིན་སྐྱེ་བ་སོགས་དངོས་ཉམས་རྨི་ལམ་གང་རུང་དུ་འབྱུང་ངོ་།། མའི་བསྙེན་པའང་ཅི་རིགས་འགྲུབ་པར་འགྱུར་རོ།། །། དགེ་ལེགས་འཕེལ། མངྒ་ལཾ།། །། དགེའོ།། །། PAGE * MERGEFORMAT 2 ཀུན་དགའ་བློ་གྲོས། འཇིགས་བྱེད་ཀྱི་བསྙེན་པའི་རྣམ་བཞག་བོགས་འབྱིན་སྦྱིན་སྲེག་དང་བཅས་པ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
