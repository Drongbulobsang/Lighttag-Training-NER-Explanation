གསུང་འབུམ། ཀུན་དགའ་བློ་གྲོས།
པོད ༥༠
གུ་རུ་དྲག་དམར་གྱི་རྗེས་གནང་།
༄༅། །གུ་རུ་དྲག་དམར་གྱི་རྗེས་གནང་བཞུགས་སོ།། ན་མོ་གུ་རུ་པདྨ་ཀ་རཱ་ཡ། དུས་གསུམ་རྒྱལ་བ་ཀུན་གྱི་སྤྲུལ་པའི་སྐུ། ། མ་རུང་ཐལ་བར་རློག་མཛད་ཐོད་ཕྲེང་རྩལ། ། དབྱེར་མེད་བླ་མའི་ཞབས་ལ་ཕྱག་འཚལ་ནས། ། གོང་གི་རྗེས་གནང་བྱ་ཚུལ་གསལ་བར་བཤད། གུ་རུ་དྲག་དམར་ཉང་ལུགས་ཀྱི་རྗེས་གནང་བྱ་ཚུལ་ནི། ཡིད་དང་མཐུན་པའི་གནས་སུ་སྟེགས་ཀྱི་ཁར་མཉྫིའི་སྟེང་དུ་མཎྜལ་གྱི་ཁར་རྡུལ་ཚོན་དམར་པོའི་ཟླ་གམ་སྒོ་གཅིག ཁྱམས་ལྗང་དང་མུ་ཁྱུད་སྔོན་པོའི་དབུས་སུ་ཚོམ་བུ་དམར་པོ། དེའི་མདུན་དུ་དཔལ་གཏོར།
གཏོར་གདུགས་བཅས་ཀྱི་མཐར་སློབ་མ་ལ་སྟེར་རྒྱུའི་མཐེབ་སྐྱུ་གང་མང་གཡས་སུ་སྨན་ཕུད། གཡོན་དུ་རཀྟ། མདུན་དུ་ཆུ་གཉིས་སྔོན་འགྲོ་ཉེར་སྤྱོད་མཆོད། མཎྜལ་གྱི་གཡས་སུ་གསུང་རྟེན། ཐོད་པའི་ནང་དུ་བདུད་རྩི། གཡོན་དུ་ཐུགས་རྟེན་ལྕགས་ཀྱི་རྡོ་རྗེ། རང་གི་མདུན་དུ་རྡོར་དྲིལ། ནང་མཆོད། ཌཱ་མ་རུ། འཐོར་ནས།
སློབ་མ་ལ་དགོས་པའི་ཆབ། མཎྜལ། མེ་ཏོག གུ་གུལ་རྣམས་འདུས་བྱས་ལ། བདེ་བའི་སྟན་ལ་འཁོད་ནས་མདུན་གྱི་ནམ་མཁར་དཀོན་མཆོག་གསུམ་དང་རྩ་གསུམ་གཅིག་ཏུ་འདུས་པའི་ངོ་བོ་གུ་རུ་དྲག་པོ་ལ་བདག་གཞན་སྐྱབས་སུ་འགྲོ་བར་མོས་ནས་ངག་ཏུ། ན་མོ་དཀོན་མཆོག་གསུམ་གྱི་རང་བཞིན་བྱང་ཆུབ་སེམས། ། བདག་གཞན་འགྲོ་བ་ཀུན་ལ་དགོངས་སུ་གསོལ། ། དཀོན་མཆོག་གསུམ་དང་བླ་མ་མཆོག ། ཡི་དམ་ལྷ་དང་མཁའ་འགྲོ་ལ། ། སྒོ་གསུམ་དང་བས་སྐྱབས་སུ་མཆི། །
ཞེས་བདུན་ནམ་ཉེར་གཅིག་བརྗོད་ལ། སྐྱབས་ཡུལ་རང་ལ་ཐིམ་པར་བསམ། ཁམས་གསུམ་འཁོར་བའི་སེམས་ཅན་རྣམས། ། འཁོར་བའི་རྒྱ་མཚོ་ལས་བསྒྲལ་ཕྱིར། ། དེ་ནས་བྱང་ཆུབ་མཆིས་བར་དུ། ། བླ་མ་བསྒྲུབ་པར་སེམས་བསྐྱེད་དོ། ། ལན་གསུམ། རང་སྐད་ཅིག་གིས་གུ་རུ་དྲག་པོར་གསལ་བའི་སྙིང་ཁའི་ཧཱུྃ་ལས་འོད་ཟེར་འཕྲོས་པས་བླ་མ་དང་གཉིས་སུ་མེད་པའི་གུ་རུ་དྲག་པོ་ལ་སངས་རྒྱས་བྱང་སེམས་དཔའ་བོ་མཁའ་འགྲོའི་ཚོགས་ཀྱིས་བསྐོར་བ་ཨོཾ་བཛྲཿས་མཱ་ཛཿ བླ་མ་ཡི་དམ་མཁའ་འགྲོ་དགོངས། ། ཉི་ཟླ་པདྨའི་གདན་ལ་བཞུགས། །
ལུས་ངག་ཡིད་གསུམ་གུས་ཕྱག་འཚལ། ། ཕྱི་ནང་གསང་གསུམ་མཆོད་པ་འབུལ། ། ཉམས་ཆག་སྡིག་སྒྲིབ་མཐོལ་ཞིང་བཤགས། ། གསང་སྔགས་བསྒྲུབ་ལ་རྗེས་ཡི་རངས། ། སྨིན་གྲོལ་གསང་སྔགས་འཁོར་ལོ་བསྐོར། ། མྱ་ངན་མི་འདའ་བཞུགས་སུ་གསོལ། ། སྙིང་པོ་སེམས་ཅན་དོན་དུ་བསྔོ། ། ཡང་དག་རྡོ་རྗེའི་དོན་རྟོགས་ཤོག ། ལན་གསུམ། སྨན་རག་གཏོར་གསུམ་ལ་དམིགས་ཏེ་རྡོ་རྗེའི་རྩེས་ནང་མཆོད་གཏོར་ཚུལ་དང་།
སྭ་བྷཱ་ཝས་སྦྱངས། སྟོང་པའི་ངང་ལས་སྣོད་བནྡྷ་འབར་བ་ཡངས་ཤིང་རྒྱ་ཆེ་བའི་ནང་དུ་སྨན་རག་གཏོར་གསུམ་ཡེ་ཤེས་ཀྱི་བདུད་རྩིའི་རྒྱ་མཚོ་ཆེན་པོ་གྱུར། རྡོ་རྗེ་ཐལ་མོ་ཁ་གྱེན་དུ་ཕྱེ་བའི་ཕྱག་རྒྱ་བཅས་ཨོཾ་ཨཱཿཧཱུྃ་སརྦ་པཉྩ་ཨ་མྲྀ་ཏ་ཧཱུྃ་ཧྲཱིཿཐ། ཨོཾ་ཨཱཿཧཱུྃ་མ་ཧཱ་བ་ལིཾ་ཏ་བ་ལ་བ་ཏི་གུ་ཧྱ་སིདྡྷི་ས་མ་ཡ་ཧཱུྃ་ཧྲཱིཿཐ། པད་འཁྱིལ་གྱི་ཕྱག་རྒྱ་བཅས། ཨོཾ་ཨཱཿཧཱུྃ་མ་ཧཱ་རཀྟ་ཛྭ་ལ་མཎྜལ་ཧཱུྃ་ཧྲཱིཿཐ། དེ་རྣམས་ལན་གསུམ་གསུམ། སོ་སོའི་ཕྱག་རྒྱ་བཅས། ཨོཾ་ཨཱཿཧཱུྃ། ཨི་དཾ།
པུཥྤཾ། དྷཱུ་པཾ། དི་པཾ། གནྡྷཾ། ནཻ་ཝི་དྱཾ། ཤཔྟ་མ་ཧཱ་པཱུ་ཛ་ཧོཿ ཨོཾ་ཨཱཿཧཱུྃ། མ་ཧཱ་མཾ་ས་རཀྟ་ཙིཏྟ་གོ་རོ་ཙ་ན་ཀཾ་ནི་རི་ཏི་མ་ཧཱ་པཱུ་ཛ་ཧོཿ ཨོཾ་ཨཱཿཧཱུྃ་བོ་དྷི་ཙིཏྟ་ག་ཎ་གུ་ཧྱ་མ་ཧཱ་པཱུ་ཛ་ཧོཿ ཞེས་ལན་རེ་བརྗོད་དེ་བྱིན་གྱིས་བརླབས།
ཤུ་ནྱ་ཏས་སྣོད་བཅུད་ཐམས་ཅད་སྟོང་པར་སྦྱངས། སྟོང་པའི་ངང་ལས་ཧཱུྃ་མཐིང་ནག་ལས་འོད་ཟེར་འཕྲོས་པས་རྡོ་རྗེའི་ས་གཞི། རྭ་བ། དྲྭ་བ། གུར་བླ་རེ་ཡེ་ཤེས་ཀྱི་མེ་རབ་ཏུ་འབར་བའི་བསྲུང་བའི་འཁོར་ལོའི་ནང་དུ་གསེར་གྱི་འཁོར་ལོ་རྩིབས་སྟོང་དང་ལྡན་པའི་རྩིབས་རེ་ལ་ལྕགས་སྡིག་ཁ་དགུས་མཚན་པ་གཡས་སུ་འཁོར་ཞིང་། མེ་འབར་བའི་འཁོར་ལོ་གཡོན་དུ་འཁོར་བས་དགྲ་བགེགས་ཐམས་ཅད་ཚར་གཅོད་པའི་བསྲུང་བའི་འཁོར་ལོར་གྱུར། ཨོཾ་བཛྲ་རཀྵ་སོགས་ལན་གསུམ། དེ་ནས། བསྲུང་བའི་འཁོར་ལོའི་ནང་དུ་ཆོས་ཀྱི་འབྱུང་གནས་གྲུ་གསུམ་མཐིང་ནག་ཡངས་ཞིང་རྒྱ་ཆེ་བའི་ནང་དུ་རླུང་གི་དཀྱིལ་འཁོར། རཀྟའི་རྒྱ་མཚོ།
ཞིང་ཆེན་གྱི་ས་གཞི། ཀེང་རུས་ཀྱི་རི་རབ་རྣམས་སྟེང་ནས་སྟེང་དུ་བརྩེགས་པའི་སྟེང་དུ་མེ་རླུང་དམར་ནག་གི་དབུས་སུ་གཞལ་ཡས་ཁང་གྲུ་བཞི་སྒོ་བཞི་རྟ་བབས་བཞིས་མཛེས་པ། ནང་ནི་རིམ་བཞིན་མི་མགོ་སྐམ་རློན་རིད་པོའི་རྩིག་པ་རིམ་པ་གསུམ་དང་ལྡན་པ། ཚངས་ཕོ་མོའི་ཀ་གདུང་། གཡང་གཞི་བླ་བྲེ། རྒྱུ་མའི་དྲྭ་ཕྱེད། གློ་སྙིང་གི་འཕན་ཚར་འཕྱང་བ། སྒོ་བཞིར་ཞིང་གི་རྒྱལ་མཚན་འཕྱར་བའི་དྲག་པོའི་གཞལ་ཡས་ཁང་མཚན་ཉིད་ཐམས་ཅད་ཡོངས་སུ་རྫོགས་པའི་ནང་དུ་པདྨ་ཉི་མ་ཟླ་བ་སྲིན་པོ་ཞིང་ཆེན་བསྣོལ་བའི་གདན་གྱི་སྟེང་དུ་རང་གི་སེམས་ཉིད་ཧཱུྃ་དམར་པོ་ལས་འོད་ཟེར་འཕྲོས། འཕགས་པ་མཆོད། དགྲ་བགེགས་གདུག་པ་ཅན་ཐམས་ཅད་ཚར་བཅད།
བླ་མ་ཡི་དམ་མཁའ་འགྲོའི་བྱིན་རླབས་ནུས་མཐུ་ཐམས་ཅད་ཚུར་འདུས་ཧཱུྃ་ལ་ཐིམ་ཞིང་ཡོངས་སུ་གྱུར་པ་ལས་རང་ཉིད་ཆེ་མཆོག་པདྨ་ཐོད་ཕྲེང་རྩལ་སྐུ་མདོག་དམར་པོ་ཞལ་གཅིག་ཕྱག་གཉིས་དམར་ལ་ཟླུམ་པའི་སྤྱན་གསུམ་དང་ལྡན་པ། ཞལ་མཆེ་བ་གཙིགས་ཤིང་ལྗགས་འདྲིལ་བ། ཕྱག་གཡས་གནམ་ལྕགས་ཀྱི་རྡོ་རྗེ་རྩེ་དགུ་ནམ་མཁའ་ལ་ཕྱར་ཞིང་། གཡོན་ལྕགས་སྡིག་ཁ་དགུའི་སྐེད་ནས་བཟུང་སྟེ་ཐུར་དུ་བརྐྱངས་བ། མི་མགོ་སྐམ་པོ་ལྔས་དབུ་བརྒྱན་ཞིང་། རློན་པ་ཁྲག་འཛག་པ་ལྔ་བཅུས་དོ་ཤལ་བྱས་པ། རིན་པོ་ཆེའི་རྒྱན་བརྒྱད་དང་། རུས་པའི་རྒྱན་དྲུག་དང་སྦྲུལ་བརྒྱད་ཀྱིས་བརྒྱན་པ། ཁྲག་གི་ཐིག་ལེ། ཞག་གི་ཟོ་རིས།
ཐལ་ཆེན་གྱི་ཚོམ་བུ་བཀོད་པ། གླང་ལྤགས་དང་གཡང་གཞིས་སྟོད་གཡོགས་ཤིང་། སྟག་གི་པགས་པའི་ཤམ་ཐབས་ཅན། ཞབས་གཡས་བསྐུམ་ཞིང་གཡོན་བརྐྱང་བའི་སྟབས་ཀྱིས་ཡེ་ཤེས་ཀྱི་མེ་འབར་བའི་དབུས་ན་བཞུགས་པའི་དབུ་གཙུག་ཏུ་མཁའ་ལྡིང་སྔོན་པོ། དཔྲལ་བར་འཇམ་དཔལ་ཞི་ཁྲོ་སེར་པོ་རལ་གྲི་དང་པུསྟི་འཛིན་ཅིང་དར་དང་རིན་པོ་ཆེས་བརྒྱན་པ། རྡོ་རྗེ་སྐྱིལ་ཀྲུང་གིས་བཞུགས་པ། མགྲིན་པར་རྟ་མགྲིན་དམར་པོ་རྡོ་རྗེ་དབྱུག་པ་དང་སྡིགས་མཛུབ། སྙིང་ཁར་ཕྱག་རྡོར་ནག་པོ་རྡོ་རྗེ་དང་སྡིགས་མཛུབ། གསང་གནས་སུ་ཡཀྵ་མེ་དབལ་ནག་པོ་རྡོ་རྗེ་དང་ཐོ་བ་འཛིན་པ། ཐམས་ཅད་ཀྱང་ཁྲོ་བོའི་ཆ་ལུགས་ཅན།
གཡས་བརྐྱང་གཡོན་བསྐུམ་པའི་སྟབས་ཀྱིས་བཞུགས་པའི་དཔྲལ་བར་ཨོཾ། མགྲིན་པར་ཨཿ ཐུགས་ཀར་ཧཱུྃ། དེ་ལས་འོད་ཟེར་འཕྲོས་པས་ཕྱོགས་བཅུའི་སངས་རྒྱས་ཐམས་ཅད་སྤྱན་དྲངས་ནས་བདག་ལ་ཐིམ་པས་དབང་བསྐུར། སླར་ཡང་ཐུགས་ཀའི་ཧཱུྃ་ལས་འོད་ཟེར་འཕྲོས་པས་པདྨ་འོད་ཀྱི་གཞལ་ཡས་ནས་སློབ་དཔོན་པདྨ་ཐོད་ཕྲེང་རྩལ་ཨོཾ་བཛྲ་ས་མཱ་ཛཿ ཛཿཧཱུྃ་བཾ་ཧོཿ གཉིས་སུ་མེད་པར་ཐིམ། ཨོཾ་གུ་རུ་དེ་ཝ་ཌཱ་ཀི་ནི་ས་པ་རི་ཝ་ར་ཨརྒྷཾ་ནས་ཤཔྟའིི་བར་གྱིས་མཆོད། ཨོཾ་མ་ཧཱ་པཉྩ་ཨ་མྲྀ་ཏ་མ་ཧཱ་བ་ལིང་ཏ། རཀྟ་པི་པ་ཐ་ཨཱཿཧཱུྃ་གིས་སྨན་རཀ་གཏོར་གསུམ་ཕུལ།
རྡོར་དྲིལ་འཛིན་པས། ཧཱུྃ་རང་བྱུང་པདྨ་ཐོད་ཕྲེང་དྲག་པོའི་སྐུ། ། དྲེགས་པ་ལྷ་སྲིན་སྡེ་བརྒྱད་འདུལ་མཛད་ཅིང་། ། འཁོར་བ་མ་ལུས་དྲེགས་པའི་དཔལ་གྱུར་པའི། ། གུ་རུ་དྲག་པོའི་ཚོགས་ལ་ཕྱག་འཚལ་བསྟོད། ། ནད་གདོན་བར་ཆད་ཐམས་ཅད་ཞི་བ་དང་། ། མཆོག་དང་ཐུན་མོང་དངོས་གྲུབ་སྩལ་དུ་གསོལ། ། ཞེས་བརྗོད། བཟླས་པ་ནི། ཐུགས་ཀའི་ཕྱག་རྡོར་ཧཱུྃ་དང་བཅས་པའི་མཐར་སྔགས་ཕྲེང་གིས་བསྐོར་བ་ལས་འོད་ཟེར་འཕྲོས།
འཕགས་པ་མཆོད། སེམས་ཅན་གྱི་དོན་བྱས། སངས་རྒྱས་བྱང་སེམས་རྣམས་ཀྱི་ཐུགས་རྗེའི་བྱིན་རླབས་ནུས་མཐུ་ཐམས་ཅད་འོད་ཟེར་གྱི་རྣམ་པས་སྤྱན་དྲངས་ནས་རང་ལ་ཐིམ། ཨོཾ་ཨཱཿཧཱུྃ་ཨརྩིག་ནེརྩིག་ན་མོ་བྷ་ག་ཝ་ཏེ་ཧཱུྃ་ཧཱུྃ་ཨ་ཧཱུྃ་ཧཱུྃ་ཕཊ་ཕཊ། ཅེས་ཅི་ནུས་བཟླས་པའི་མཐར། བདེ་བར་གཤེགས་པ་ཐམས་ཅད་ཀྱི་སྐུ་གསུང་ཐུགས་ཡོན་ཏན་ཕྲིན་ལས་ཐམས་ཅད་ཀྱིས་བདག་དང་སེམས་ཅན་ཐམས་ཅད་ལ་བྱིན་གྱིས་བརླབ་ཏུ་གསོལ། མྱུར་དུ་ཕྱག་རྒྱ་ཆེན་པོ་མཆོག་གི་དངོས་གྲུབ་ཆེ་མཆོག་པདྨ་ཐོད་ཕྲེང་རྩལ་གྱི་གོ་འཕང་ཐོབ་པར་བྱིན་གྱིས་བརླབ་ཏུ་གསོལ། རང་མདུན་བསྐྱེད་ལས་ཕྱེ་ཆེ་བའི་ཆེ་མཆོག་པདྨ་ཐོད་ཕྲེང་རྩལ་གྱི་སྐུ་གྱུར། ཞེས་བརྗོད། སློབ་མ་ཁྲུས་བྱས་ཕྱག་དང་འཇུག་པའི་ཡོན་ཕུལ་ནས་གྲལ་འཁོད་པ་ལ།
སེམས་བསྐྱེད་སྔོན་འགྲོའི་ལོ་རྒྱུས་རྒྱས་བསྡུས་ཇི་ལྟར་རིགས་པ་བཤད་ལ། མཎྜལ་ཕུལ། ཁྱེད་རང་རྣམས་ཀྱི་མདུན་གྱི་ནམ་མཁར་བླ་མ་དང་གཉིས་སུ་མེད་པའི་མ་ཧཱ་གུ་རུ་པདྨ་ཐོད་ཕྲེང་རྩལ་ལ་བླ་མ་ཡི་དམ་སངས་རྒྱས་བྱང་སེམས་དཔའ་བོ་མཁའ་འགྲོ་ཆོས་སྲུང་གནོན་སྦྱིན་ནོར་ལྷའི་ཚོགས་དང་བཅས་པའི་སྤྱན་སྔར་བདག་དང་མཐའ་ཡས་པའི་སེམས་ཅན་ཐམས་ཅད་འཁོད་ནས་བྱང་ཆུབ་སྙིང་པོ་ལ་མཆིས་ཀྱི་བར་དུ་སྐྱབས་སུ་འགྲོ་བར་མོས་ལ་འདིའི་རྗེས་ཟློས་མཛོད། ན་མོ་དཀོན་མཆོག་གསུམ་གྱི་སོགས་ལན་གསུམ། སེམས་ཅན་ཐམས་ཅད་ཀྱི་དོན་དུ་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཆེད་དུ་ཆེ་མཆོག་པདྨ་ཐོད་ཕྲེང་རྩལ་གྱི་ལམ་ཟབ་མོ་ཉམས་སུ་བླང་བར་བགྱིའོ་སྙམ་པས་འདིའི་རྗེས་ཟློས་མཛོད། ཁམས་གསུམ་འཁོར་བའི་སེམས་ཅན་རྣམས། ། སོགས་ལན་གསུམ། ཡང་དེ་རྣམས་ཀྱི་སྤྱན་སྔར་ཕྱག་འཚལ་མཆོད་འབུལ་སྡིག་པ་བཤགས་པ་ལ་སོགས་པ་ཡན་ལག་བདུན་པ་བགྱི་སྙམ་པས་འདིའི་རྗེས་ཟློས་མཛོད། བླ་མ་ཡི་དམ་མཁའ་འགྲོ་དགོངས་ནས།
ཡང་དག་རྡོ་རྗེའི་དོན་རྟོགས་ཤོག་གི་བར་ལན་གསུམ། དངོས་གཞི་ལ་རྗེས་གནང་གི་གཞི་ལུས་འགོད་པའི་སླད་དུ་དམིགས་པ་འདི་བཞིན་དུ་མཛོད། སློབ་དཔོན་ལ་གུ་རུ་དྲག་པོ་དངོས་ཡིན་སྙམ་པས་གུས་འདུད་དྲག་པོ་དུང་པ་རེ་བྱས་པས་སློབ་དཔོན་གྱི་ཐུགས་ཀ་ནས་འོད་ཟེར་འཕྲོས། མདུན་བསྐྱེད་ཀྱི་ཐུགས་ཀར་ཕོག་སོགས་རྗེས་གནང་སྤྱི་འགྲེས་བཞིན་དང་། ཤུ་ནྱ་ཏའི་སྔགས་ཀྱིས་སྟོང་པར་སྦྱངས། སྟོང་པའི་ངང་ལས་ཧཱུྃ་མཐིང་ནག་ཅེས་པ་ནས་བདག་ལ་ཐིམ་སྟེ་དབང་བསྐུར་གྱི་བར་གོང་བཞིན་ལ་ཁྱེད་རང་རྣམས་ཞེས་པའི་ཚིག་བསྒྱུར། སླར་ཡང་སློབ་དཔོན་གྱི་སྙིང་ཀ་ནས་འོད་ཟེར་འཕྲོས་པས་བླ་མ་ཡི་དམ་སངས་རྒྱས་བྱང་སེམས་དཔའ་བོ་མཁའ་འགྲོ་ཐམས་ཅད་མ་ཧཱ་གུ་རུའི་སྐུའི་རྣམ་པར་སྤྱན་དྲངས་སོགས་རྗེས་གནང་སྤྱི་འགྲེ་ལྟར་བྱས་ལ། ཌཱ་དྲིལ་རོལ་མོ་བདུག་པ་སྔགས་བཅས་ཀྱིས་ཡེ་ཤེས་དབབ། དེ་བརྟན་པའི་ཆེད་དུ། གཏོར་མ་གུ་རུས་གསོལ་བའི་ལྷག་མ་གུ་རུའི་སྐུར་གསལ་བ་སྤྱི་བོར་བཞག་སྟེ་བརྟན་པར་བྱས་པའི་མོས་པ་མཛོད།
ཨོཾ་བླ་མ་རྣམས་ཀྱི་བྱིན་རླབས་དང་། ། ཡི་དམ་རྣམས་ཀྱི་ཏིང་འཛིན་གྱིས། ། མཁའ་འགྲོ་དབང་དུ་བསྡུ་བའི་ཕྱིར། ། དམ་རྫས་གཏོར་མས་དབང་བསྐུར་ནས། ། སྐུ་ཡི་བྱིན་རླབས་ལུས་ལ་ཞུགས། ། ལུས་ཀྱི་སྒྲིབ་པ་བྱང་གྱུར་ནས། ། སྐུ་མི་འགྱུར་ཚེ་ཡི་དངོས་གྲུབ་སྩོལ། ། ཨོཾ་ཨཱཿཧཱུྃ་གུ་རུ་དེ་ཝ་ཌཱ་ཀི་ནི་ཨརྩིག་ནིརྩིག་སོགས་ཀྱི་མཐར་ཀཱ་ཡ་ཨ་བྷི་ཥཱིཉྩ་ཨོཾ། ཞེས་བརྗོད་ལ་གཏོར་དུམ་བྱིན། གཏོར་མ་ལྷར་གསལ་བ་ཁྱེད་རང་རྣམས་ཀྱི་སྤྱི་བོ་ནས་ཐིམ་པས་ལུས་ཀྱི་སྒོ་ནས་སོགས་རྗེས་གནང་སྤྱི་འགྲེ།
ཐོད་ཆང་མགྲིན་པར་བཞག་ཅིང་ཁ་ནང་དུ་སྦྱིན་པས་གསུང་གི་རྗེས་སུ་གནང་བའི་མོས་པ་མཛོད། ཨཱཿ བླ་མ་རྣམས་ཀྱི༞ ། ཡིད་དམ༞ ། མཁའ་འགྲོ༞ ། དམ་རྫས་བདུད་རྩིའི་དབང་བསྐུར་བས། ། གསུང་གི་བྱིན་རླབས་ངག་ལ་ཞུགས། ། ངག་གི་དྲི་མ་བྱང་གྱུར་ནས། ། གསུང་གི་སྙིང་པོ་ལུང་གི་དངོས་གྲུབ་སྩོལ། ། ཨོཾ་ཨཱཿཧཱུྃ་སོགས་ནས།
ཝཱཀྐ་ཨ་བྷི་ཥཱིཉྩ་ཨཱཿ ཞེས་བརྗོད་པས་ཁྱེད་རང་རྣམས་ཀྱི་ངག་གི་སྒོ་ནས་སོགས་སྤྱི་འགྲེ། ལྕགས་རྡོར་ཁྱེད་རང་རྣམས་ཀྱི་སྙིང་ཁར་རེག་པས་ཐུགས་ཀྱི་རྗེས་སུ་གནང་བའི༞ ཧཱུྃ་བླ་མ༞ ། ཡི་དམ༞ ། མཁའ་འགྲོ༞ ། དམ་ཚིག་རྡོ་རྗེ༞ ། ཡིད་ཀྱི་སྒྲིབ་པ༞ ། ཐུགས་སྐྱེ་མེད་ཀྱི་རྡོ་རྗེའི༞ ། ཨོཾ་ཨཱཿཧཱུྃ་སོགས་ནས། བཛྲ་ས་མཱ་ཡ་ཙིཏྟ་ཨ་བྷི་ཥཱིཉྩ་ཧཱུྃ།
ཞེས་བརྗོད་པས། ཁྱེད་རང་རྣམས་ཀྱི་སོགས་སྤྱི་འགྲེ༞ བཟླས་ལུང་སྤྱི་འགྲེ། ཁྱེད་རང་རྣམས་མ་ཧཱ་གུ་རུ་པདྨ་ཐོད་ཕྲེང་རྩལ་གྱི་སྐུར་གསལ་བའི་སྐུ་གསུང་ཐུགས་ཡོན་ཏན་ཕྲིན་ལས་ཀྱི་ལྷ་ཚོགས་དང་བཅས་པ་སྣང་ལ་རང་བཞིན་མེད་པ་མེ་ལོང་གི་གཟུགས་བརྙན་ལྟ་བུར་ཅུང་ཟད་རེ་མཉམ་པར་འཇོག་པར་ཞུ། དེས་ཆེ་མཆོག་པདྨ་ཐོད་ཕྲེང་རྩལ་གྱི་རྗེས་གནང་ཟབ་མོ་ལེགས་པར་གསན་པ་ཡིན་པས་སོགས། དམ་ཚིག་བསྡུས་ཏེ་ཁས་བླངས། མཎྜལ་ཕུལ་དེང་ནས་བརྩམས་ཏེ་སོགས་འདྲ། བདག་མདུན་གྱི་ལྷ་ལ་མཆོད་བསྟོད་གོང་བཞིན། ཡིག་བརྒྱ། ནོངས་པ་བཟོད་གསོལ་མདུན་བསྐྱེད་ཀྱི་ཡེ་ཤེས་པ་གཤེགས། དམ་ཚིག་པ་རྟེན་དང་བརྟེན་པར་བཅས་པ་རང་ལ་ཐིམ།
གནས་གསུམ་བསྲུང་། དགེ་བ་བསྔོ། བཀྲ་ཤིས་རྣམས་ཕྲིན་ལས་གཞུང་བཞིན་བྱའོ། ། འདི་ཡང་ལས་དང་པོ་པ་རྣམས་ལ་ཕན་པའི་བསམ་པས་ས་སྐྱ་པ་ཀུན་དགའ་བློ་གྲོས་ཀྱིས་བཀོད་པའི་ཡི་གེ་པ་ནི་བསོད་ནམས་འོད་ཟེར་རོ།། །། ཞུས་སོ།། །། PAGE * MERGEFORMAT 4 ཀུན་དགའ་བློ་གྲོས། གུ་རུ་དྲག་དམར་གྱི་རྗེས་གནང་། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
