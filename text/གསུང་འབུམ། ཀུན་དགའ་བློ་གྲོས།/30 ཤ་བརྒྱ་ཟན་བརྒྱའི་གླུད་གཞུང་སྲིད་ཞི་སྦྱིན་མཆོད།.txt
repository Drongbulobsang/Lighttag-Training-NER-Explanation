གསུང་འབུམ། ཀུན་དགའ་བློ་གྲོས།
པོད ༣༠
ཤ་བརྒྱ་ཟན་བརྒྱའི་གླུད་གཞུང་སྲིད་ཞི་སྦྱིན་མཆོད།
༄༅། །ཤ་བརྒྱ་ཟན་བརྒྱའི་གླུད་གཞུང་སྲིད་ཞི་སྦྱིན་མཆོད་བཞུགས་སོ།། ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧཱུྃ། དེ་ལ་འདིར། སྙིགས་འགྲོ་ལོག་འདྲེན་ཉེར་འཚེ་ལས་བསྲུང་ཕྱིར་གུ་རུ་རིན་པོ་ཆེས་རྒྱ་བོད་མཚམས་སུ་མཛད་ཅིང་ཟངས་ཡག་བྲག་ཏུ་གཏེར་དུ་སྦས་པ་གུ་རུ་ཇོ་ཚེས་བཏོན་པའི་ཤ་བརྒྱ་ཟན་བརྒྱའི་གླུད་རང་རེ་ས་ལུགས་ཀྱི་ལག་ལེན་བྱེད་ཚུལ་ནི། བླ་མ་ཡི་དམ་གང་རུང་གི་དབང་ཐོབ་ཅིང་གཞི་བསྙེན་མཐར་ཕྱིན་པ་ཡི་དམ་ཆོས་སྲུང་གི་གཏོར་བསྔོ་བསྐང་བ་ཤེས་པ་ཞིག་གི་རང་གཞན་རིམ་གྲོར། འདི་ཉིད་ཉམས་སུ་ལེན་ཚུལ་ནི། སྣོད་མིན་གྱི་དབེན་པའི་གནས་སུ། དམ་རྫས་བསྐང་གཏོར་རྒྱས་བསྡུས་ཅི་རིགས་མཆོད་པ་ཕུད་ཆང་བཅས། དེའི་མདུན་ཕྱར་བ་ནག་པོ་ཡོ་བྱད་རྣམས་ཤོང་ཚོད་ཀྱི་ཁུད་སྟེང་སྟེ། གླུད་བསྒྲུབ་བྱའི་གཟུགས་སེར་སྐྱ་ཕོ་མོ་ཆ་ལུགས་གང་བྱེད་དེ་བཟོ་བས།
ཞོན་ཁལ་སོགས་ཀྱི་རིམ་གྲོ་རྐྱང་པ་ཡིན་ན་གླུད་མི་གཟུགས་མི་བྱེད་པར། རྟ་དྲེལ། མཛོ་གཡག བོང་བུ། རྔ་མོང་སོགས་སམ། གཞན་ཡང་བ་གླང་ར་ལུག འབྲི་ཁྱི་ལྟ་བུ་གང་བཅོལ་ཡང་དབྱིབས་ཆ་ལུགས་སེམས་ཅན་རང་རང་ལ་ཐོད་པ་དེ་བཟོས་མཐར་གསེར་དངུལ་སོགས་རིན་པོ་ཆེའི་བསྲེས་པའི་ཐུམ་བུ་དར་གོས་ཡུག་གཟུགས། ཇ་འཁོར། མར་དོ། སྟོང་གཟུགས་དུ་མ།
སྣམ་རས། ལྕང་ཤིང་འབྲས་སྨན་སོགས་ཀྱི་རྫས་མང་པོ། རྟ་དྲེལ་སོགས་བཞོན་ཁལ་མང་པོ། སྒ་ཁལ་ཆ་འགྲིགས་སོགས་མདོར་ན་ལོངས་སྤྱོད་ཟས་གོས་ཉེར་སྤྱད་དྲན་ཚད་བཟོས་འཐུས་པས་དེ་བཞིན་ཅི་ནུས་སྟབས་གང་བདེར་སྤུངས་མཐར། དེ་དག་གི་ཤར་དུ་བག་ཟན་གྱི་སྤྲེའུ་དཀོར་ཁལ་བཀལ་བ་ཀེང་རུས་ཀྱིས་འདེད་མི། ལྷོར་རྟ་དམར་ཁལ་བཀལ་བ་བཙུན་པ་ཞྭ་དམར་གྱོན་པས་འདེད་པ། ནུབ་ཏུ་དྲེལ་ནག་ཁལ་བཀལ་བ་བཙུན་པ་ཞྭ་སེར་གྱོན་པས་འདེད་པ། བྱང་དུ་མཛོ་རོག་ཁལ་བཀལ་བ་གྲུབ་པ་དོམ་ར་ཅན་གྱིས་འདེད་པ། བཞི་ཀའང་རྒྱབ་ཏུ་འབོག་འཁུར་བ། ཕྱོགས་བཞི་སོ་སོར་ཆང་བུའམ་མཐེབ་ཀྱུ་ཤ་དམར་གྱིས་བརྒྱན་པ་ཉེར་ལྔ་རེ་དཀོར་ཆ་དང་བཅས་པ་བཤམས།
གུལ་ཡུངས་རོལ་མོ་སོགས་ཡོ་བྱད་རྣམས་ཚོགས་པར་བགྱིས་ནས། མཆོད་གཏོར་རྣམས་ལ་སྦྱངས་བདུག་བགྱིས་ཏེ། རང་ལུགས་ཕུར་ཆུང་གཏོར་བསྔོ་བསྐང་བ་རྒྱས་བསྡུས་ཅི་རིགས་རྡོར་གླུ་བཀྲ་ཤིས་སྨོན་ལམ་བར་གྲུབ་ནས། གླུད་དཀོར་ཆ་རྒྱས་པ། ཤ་བརྒྱ་ཟན་བརྒྱ་གླུད་ལེན་གཟུགས་ཕྱོགས་བཞི་ན་ཡོད་པ་དང་བཅས་པ། སྔགས་དྲུག་ཕྱག་དྲུག་ཏིང་ངེ་འཛིན་དྲུག་གི་བྱིན་གྱིས་བརླབས། ཚིག་བསངས་དཔེ་ནས་འབྱུང་བ་ལྟར་ལ། དམིགས་པ་ཆབ་གཏོར་སོགས་ནས་འབྱུང་བ་བཞིན། བསྒོམས་ཀྱང་ཆོག དེ་ནས་ཧཱུྃ་མཛད་ཀྱི་ཕྱག་རྒྱ་བཅས་ལ།
ན་མོ་རྗེ་བཙུན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་ཀྱི་བཀའ་བདེན་པ་དང་། སངས་རྒྱས་ཀྱི་བཀའ་བདེན་པ་དང་། ཆོས་ཀྱི་བཀའ་བདེན་པ་དང་། དགེ་འདུན་ཀྱི་བཀའ་བདེན་པ་དང་། གསང་སྔགས་རིག་སྔགས་གཟུངས་སྔགས་སྙིང་པོ་ཕྱག་རྒྱ་ཆོས་སྲུང་དམ་ཅན་རྒྱ་མཚོ། ཆོས་ཉིད་གདོད་ནས་དག་ཅིང་ཆོས་ཅན་རྒྱུ་འབྲས་བསླུ་མེད་བདག་ཅག་གི་ཏིང་འཛིན་སྔགས་ཕྱག་རྒྱ་ལྷག་བསམ་རྣམ་པར་དག་པ་རྣམས་ཀྱི་བདེན་པའི་བྱིན་རླབས་ཀྱིས་མཆོད་ཡུལ་སྦྱིན་ཡུལ་སྤྱི་དང་། བདག་གམ་སྦྱིན་བདག་གམ། ཡུལ་ཕྱོགས་འདིའི་ཞེས་སྐབས་སུ་གང་བབ་སྨོས་ནས་མི་ཕྱུགས་ལོངས་སྤྱོད་ལ་གནོད་ཅིང་འཚེ་བའི་སྒོ་ནས་ལུས་ལ་ན་ཚ། སེམས་ལ་སྡུག་བསྔལ། ཚེ་ལ་བར་ཆད།
བུད་མེད་དང་རིགས་བརྒྱུད་འཁོར་ལ་འཚེ་བ། ལོ་ཕྱུགས་ཡོ་བྱད་ལ་གནོད་པ་སོགས་མདོར་ན་ལས་དང་ཉོན་མོངས་པ་ལས་སྐྱེས་ཤིང་ལན་ཆགས་བུ་ལོན་ཤ་འཁོན་གཉེར་བ་ཐམས་ཅད་ཞི་བའི་སེམས་དང་ལྡན་པར་གྱུར་ནས་གླུད། དཀོར་ནོར། མཆོད་སྦྱིན་སོ་སོའི་མོས་པ་དང་མཐུན་པ་འདི། ཚོགས་གཉིས་རྫོགས་ཕྱིར་བཞེས་པ་དང་། གདུག་རྩུབ་ཞི་ཕྱིར་ལེན་པར་སྐད་ཅིག་ཐེངས་ཅིག་ཡུད་ཙམ་ལ་འདིར་གཤེགས་པ་དང་། འདུས་པར་གྱིས་ཤིག བཛྲ་ཨ་ཀརྵ་ཡ་ཛཿ ཞེས་མཛུབ་མོ་གཉིས་བཀུག་པ་ལན་གསུམ་སོགས་ཅི་རིགས་བྱས་ལ། རྔ་རོལ་སློད་ཀྱིས་བླངས་ཏེ།
སྦྲཾ་སྦྲཾ་གཅིག་གཉིས་གསུམ་བདུན་བརྡུང་། གསུམ་ཆེ་གཅིག ཧཱུྃ་དང་པོ་རྒྱལ་བྱུང་གང་ནས་བྱུང་༔ དང་པོ་ཕྱྭ་ཡི་ཡུལ་ནས་བྱུང་༔ དེ་ནས་རྒྱལ་བབས་གང་དུ་བབས༔ མི་ཡུལ་ཅི་མཐུན་དེ་རུ་བབས༔ དེ་ནས་རྒྱལ་བབས་གང་དུ་བབས༔ བདུད་ལས་བྱུང་བའི་རྒྱལ་པོ་དེ་རུ་བབས༔ དེ་ནས་རྒྱལ་བབས་གང་དུ་བབས༔ བཅོམ་ལྡན་ཐུབ་པའི་དགྲ་བཅོམ་དེ་ལ་བབས༔
དེ་ནས་རྒྱལ་བབས་གང་དུ་བབས༔ རྒྱལ་པོ་འཁོར་ལོ་དྲུག་པ་དེ་ལ་བབས༔ དེ་ནས་རྒྱལ་བབས་གང་དུ་བབས༔ རྒྱལ་པོ་ཀྲི་ཀྲི་དེ་ལ་བབས༔ དེ་ནས་རྒྱལ་བབས་གང་དུ་བབས༔ རྒྱལ་པོ་ཁྲི་སྲོང་ལྡེ་བཙན་དེ་ལ་བབས༔ དེ་ནས་རྒྱལ་བབས་གང་དུ་བབས༔ བོད་ཀྱི་རྒྱལ་པོ་དེ་ལ་བབས༔ དེ་ནས་རྒྱལ་བབས་གང་དུ་བབས༔ རྔོན་པ་མི་བདུན་དེ་ལ་བབས༔
དེ་ནས་རྒྱལ་བབས་གང་དུ་བབས༔ དེ་རིང་རྒྱུ་སྦྱོར་ཡོན་བདག་ལ་འདི་བབས༔ དེ་རིང་གཟུ་དང་དཔང་ལ་སྤྱན་འདྲེན་ན༔ སྟེང་གི་ཕྱོགས་ནས་ལྷ་ཡི་དབང་པོ་བརྒྱ་བྱིན་ཡང་༔ རྒྱལ་གྱི་གཟུ་དང་དཔང་ལ་སྤྱན་འདྲེན་གཤེགས་སུ་གསོལ༔ ཤ་བརྒྱ་ཟན་བརྒྱ་གླུད་དུ་འབུལ༔ བཟུང་པ་ཐོང་ལ་བཅིངས་པ་ཁྲོལ༔ ཚིག་རོལ་གཅིག་གཉིས་གསུམ་བདུན་བརྡུངས། གསུམ་ཆེ་གཅིག་འོག་མ་ཀུན་ལ་རིགས་འགྲེ། འོག་གི་ཕྱོགས་ནས་སྤྱན་འདྲེན་གྱི༔
དགའ་བོ་འཇོག་པོ་ལ་སོགས་པ༔ ཀླུ་ཆེན་བརྒྱད་པོ་འཁོར་དང་བཅས༔ གནས་འདིར་སྤྱན་འདྲེན་གཤེགས་སུ་གསོལ༔ ཤ་བརྒྱ་ཟན་བརྒྱ་གླུད་དུ་འབུལ༔ བུང་པ་ཐོང་ལ་བཅིངས་པ་ཁྲོལ༔ བཅོམ་ལྡན་རིགས་གསུམ་མགོན་པོ་ཡང་༔ རྒྱལ་གྱི་གཟུ་དང་དཔང་ལ་སྤྱན་འདྲེན་ནོ༔ ཤ་བརྒྱ་ཟན་བརྒྱ་གླུད་དུ་འབུལ༔ བཟུང་པ་ཐོང་ལ་བཅིང་པ་ཁྲོལ༔ རྒྱ་གར་ཡུལ་གྱི་རིག་འཛིན་སྒྲུབ་པ་པོ༔
རྒྱལ་གྱི་གནས་འདིར་སྤྱན་འདྲེན་གཤེགས་སུ་གསོལ༔ ཤ་བརྒྱ་ཟན་བརྒྱ་གླུད་དུ་འབུལ༔ བཟུང་པ་ཐོང་ལ་བཅིང་པ་ཁྲོལ༔ བལ་པོའི་ཡུལ་གྱི་རིག་འཛིན་གྲུབ་པ་པོ༔ རྒྱལ་གྱི་གཟུ་དང་དཔང་ལ་སྤྱན་འདྲེན་ནོ༔ ཤ་བརྒྱ་ཟན་བརྒྱ་གླུད་དུ་འབུལ༔ བཟུང་པ་ཐོང་ལ་བཅིང་པ་ཁྲོལ༔ བོད་ཀྱི་ཡུལ་ནས་རིག་འཛིན་གྲུབ་པ་པོ༔ རྒྱལ་གྱི་གཟུ་དང་དཔང་ལ་སྤྱན་འདྲེན་གཤེགས་སུ་གསོལ༔ ཤ་བརྒྱ་ཟན་བརྒྱ་གླུད་དུ་འབུལ༔
བཟུང་པ་ཐོང་ལ་བཅིང་པ་ཁྲོལ༔ རོལ་མོ་གོང་བཞིན། ཕྱི་ནང་སྲུང་མ་དམ་ཚིག་ཅན༔ རྒྱལ་གྱི་གཟུ་དང་དཔང་ལ་སྤྱན་འདྲེན་ནོ༔ ཤ་བརྒྱ་ཟན་བརྒྱ་གླུད་དུ་འབུལ༔ བཟུང་པ་ཐོང་ལ་བཅིང་པ་ཁྲོལ༔ ཕྱི་རྡོ་རྗེ་རིགས་ཀྱི་ཕོ་ཉ་སུམ་བརྒྱ་དྲུག་ཅུ་ལ༔ རྒྱལ་གྱི་གཟུ་དང་དཔང་ལ་སྤྱན་འདྲེན་གཤེགས་སུ་གསོལ༔ ཤ་བརྒྱ་ཟན་བརྒྱ་གླུད་དུ་འབུལ༔ བཟུང་པ་ཐོང་ལ་བཅིང་པ་ཁྲོལ༔
ནང་རྡོ་རྗེ་རིགས་ཀྱི་ཕོ་ཉ་སུམ་བརྒྱ་དྲུག་ཅུ་ཡང་༔ རྒྱལ་གྱི་གཟུ་དང་དཔང་ལ་སྤྱན་འདྲེན་གཤེགས་སུ་གསོལ༔ ཤ་བརྒྱ་ཟན་བརྒྱ་གླུད་དུ་འབུལ༔ བཟུང་པ་ཐོང་ལ་བཅིང་པ་ཁྲོལ༔ གཡའ་དང་གངས་ལ་གནས་པ་ཡི༔ སྨན་དགུ་ལ་སོགས་ཐམས་ཅད་ཀྱང་༔ རྒྱལ་གྱི་གཟུ་དང་དཔང་ལ་སྤྱན་འདྲེན་གཤེགས་སུ་གསོལ༔ ཤ་བརྒྱ་ཟན་བརྒྱ་གླུད་དུ་འབུལ༔ བཟུང་པ་ཐོང་ལ་བཅིང་པ་ཁྲོལ༔ ཡུལ་གྱི་ཡུལ་ལྷ་གཉེན་པོ་ཡང་༔
རྒྱལ་གྱི་གཟུ་དང་དཔང་ལ་སྤྱན་འདྲེན་གཤེགས་སུ་གསོལ༔ ཤ་བརྒྱ་ཟན་བརྒྱ་གླུད་དུ་འབུལ༔ བཟུང་པ་ཐོང་ལ་བཅིང་པ་ཁྲོལ༔ རོལ་མོ་གོང་བཞིན། འདི་ནས་རྔ་ཕྱིར་བརྡུངས། རྒྱལ་པོ་སུམ་བརྒྱ་དྲུག་ཅུ་ཡང་༔ རྒྱལ་གྱི་གཟུ་དང་དཔང་ལ་སྤྱན་འདྲེན་གཤེགས་སུ་གསོལ༔ ཤ་བརྒྱ་ཟན་བརྒྱ་གླུད་དུ་འབུལ༔ བཟུང་པ་ཐོང་ལ་བཅིང་པ་ཁྲོལ༔ སྣང་སྲིད་ལྷ་སྲིན་སྡེ་བརྒྱད་ཀྱང་༔
རྒྱལ་གྱི་གཟུ་དང༞ ཤ་བརྒྱ་ཟན་བརྒྱ་གླུད་དུ་འབུལ༔ བཟུང་པ་ཐོང་ལ་བཅིང་པ་ཁྲོལ༔ མ་བསད་པ་ཡི་སྟོང་དུ་འབུལ༔ མ་བརྐུས་པ་ཡི་འཇལ་དུ་འབུལ༔ མ་ཆགས་པ་ཡི་བུ་ལོན་དུ༔ འབུལ་བས་ཁྱེད་ཀྱིས་བཞེས་སུ་གསོལ༔ མི་ཁྱིམ་གང་ཙམ་གྱི་གླུད་དུ་འབུལ༔ ཕྱུགས་ར་བ་གང་ཙམ་གྱི་གླུད་དུ་འབུལ༔ བདུད་པོ་སྡེ་བཞི་འཁོར་དང་བཅས༔ རྒྱལ་གྱི་གནས་འདིར་སྤྱན་འདྲེན་གཤེགས་སུ་གསོལ༔
ཤ་བརྒྱ་ཟན་བརྒྱ་གླུད་དུ་འབུལ༔ བཟུང་པ་མཐོང་ལ༞ མ་བསད་པ་ཡི་སྟོང་དུ་འབུལ༔ མ་བརྐུས་པ་ཡི་འཇལ་དུ་འབུལ༔ མ་ཆགས་པ་ཡི་བུ་ལོན་དུ༔ འབུལ་བས་ཁྱེད་ཀྱིས་བཞེས་སུ་གསོལ༔ མི་ཁྱིམ་གང་ཙམ་གྱི་གླུད་དུ་འབུལ༔ ཕྱུགས་རྭབ་གང་ཙམ་གྱི་གླུད་དུ་འབུལ༔ རྗེ་བདུད་ལྷ་བཙན་འཁོར་དང་བཅས༔ རྒྱལ་གྱི་གནས་འདིར་སྤྱན་འདྲེན་གཤེགས་སུ་གསོལ༔ ཤ་བརྒྱ་ཟན་བརྒྱ་གླུད་དུ་འབུལ༔
བཟུང་པ་ཐོང་ལ་བཅིང་པ་ཁྲོལ༔ མ་བསད་པ་ཡི་སྟོང་དུ་འབུལ༔ མ་བརྐུས་པ་ཡི་འཇལ་དུ་འབུལ༔ མ་ཆགས་པ་ཡི་བུ་ལོན་དུ༔ འབུལ་བས་ཁྱེད་ཀྱིས་བཞེས་སུ་གསོལ༔ གླུད་ཆེན་བཟང་པོ་འདི་བཞེས་ལ༔ མི་བདུད་དར་དུ་མ་བསད་ཅིག༔ རྟ་བདུད་བྲེས་སུ་མ་བསད་ཅིག༔ གཡག་བདུད་གངས་སུ་མ་བསད་ཅིག༔ བྱ་བདུད་གདོང་དུ་མ་བསད་ཅིག༔
རོལ་མོ་ནི་ཚིག་རོལ་དགུ་བརྡུང་འོག་མ་ཀུན་ལ་འགྲེ། སྲོག་བདག་སྲིད་པའི་རྒྱལ་མོ་ཡང་༔ རྒྱལ་གྱི་གཟུ་དང་དཔང་ལ་སྤྱན་འདྲེན་གཤེགས་སུ་གསོལ༔ ཤ་བརྒྱ་ཟན༞ བཟུང་པ་ཐོང་ལ་བཅིང་པ་ཁྲོལ༔ མ་བསད་པ་ཡི་སྟོང་དུ་འབུལ༔ མ་བརྐུས་པ་ཡི་འཇལ་དུ་འབུལ༔ མ་ཆགས་པ་ཡི་བུ་ལོན་དུ༔ འབུལ་བས་ཁྱེད་ཀྱིས་བཞེས་སུ་གསོལ༔ བྱང་ཤར་བཙན་རྒོད་དམར་མོ་ཡང་༔ རྒྱལ་གྱི་གནས་འདིར་སྤྱན་འདྲེན་གཤེགས་སུ་གསོལ༔
ཤ་བརྒྱ་ཟན་བརྒྱ་གླུད་དུ་འབུལ༔ བཟུང་པ་ཐོང་ལ་བཅིང་པ་ཁྲོལ༔ མ་བསད་པ་ཡི་སྟོང་དུ་འབུལ༔ མ་བརྐུས་པ་ཡི་འཇལ་དུ་འབུལ༔ མ་ཆགས་པ་ཡི་བུ་ལོན་དུ༔ འབུལ་བས་ཁྱེད་ཀྱིས་བཞེས་སུ་གསོལ༔ ཉི་ཟླ་ལ་སོགས་གཟའ་ཆེན་བརྒྱད༔ རྒྱལ་གྱི་གནས་འདིར་སྤྱན་འདྲེན་གཤེགས་སུ་གསོལ༔ ཤ་བརྒྱ་ཟན་བརྒྱ་གླུད་དུ་འབུལ༔ བཟུང་པ་མཐོང་ལ༞ མ་བསད་པ་ཡི་སྟོང་དུ་འབུལ༔
མ་བརྐུས་པ་ཡི་འཇལ་དུ་འབུལ༔ མ་ཆགས་པ་ཡི་བུ་ལོན་དུ༔ འབུལ་བས་ཁྱེད་ཀྱིས་བཞེས་སུ་གསོལ༔ མི་ཁྱིམ་གང་ཙམ་གྱི་གླུད་དུ་འབུལ༔ ཕྱུགས་རྭ་བ་གང་ཙམ་གྱི་གླུད་དུ་འབུལ༔ ཚངས་པ་བརྒྱ་བྱིན་ལ་སོགས་ཀྱང་༔ རྒྱལ་གྱི་གནས་འདིར་སྤྱན་འདྲེན་གཤེགས་སུ་གསོལ༔ ཤ་བརྒྱ་ཟན་བརྒྱ་གླུད་དུ་འབུལ༔ བཟུང་པ༞ མ་བསད་པ་ཡི་གླུད་དུ་འབུལ༔ མ་བརྐུས་པ་ཡི་འཇལ་དུ་འབུལ༔
མ་ཆགས་པ་ཡི་བུ་ལོན་དུ༔ འབུལ་བས་ཁྱེད་ཀྱིས་བཞེས་སུ་གསོལ༔ སྨིན་དྲུག་སྣར་མ་ལ་སོགས་པའི༔ རྒྱུ་སྐར་ཉི་ཤུ་རྩ་བརྒྱད་ཀྱང་༔ རྒྱལ་གྱི་གནས་འདིར་སྤྱན་འདྲེན་གཤེགས་སུ་གསོལ༔ ཤ་བརྒྱ་ཟན་བརྒྱ་གླུད་དུ་འབུལ༔ བཟུང་པ་ཐོང་ལ་བཅིང་པ་ཁྲོལ༔ མ་བསད་པ་ཡི་གླུད་དུ་འབུལ༔ མ་བརྐུས་པ་ཡི་འཇལ་དུ་འབུལ༔ མ་ཆགས་པ་ཡི་བུ་ལོན་དུ༔
འབུལ་བས་ཁྱེད་ཀྱིས་བཞེས་སུ་གསོལ༔ རྡོ་རྗེ་ལེགས་པ་ལ་སོགས་པའི༔ ཐེའུ་རང་སུམ་བརྒྱ་དྲུག་ཅུ་ཡང་༔ རྒྱལ་གྱི་གནས་འདིར་སྤྱན་འདྲེན་ནོ༔ ཤ་བརྒྱ་ཟན་བརྒྱ་གླུད་དུ་འབུལ༔ བཟུང་པ་ཐོང་ལ་བཅིང་པ་ཁྲོལ༔ མ་བསད་པ་ཡི་སྟོང་དུ་འབུལ༔ མ་བརྐུས་པ་ཡི་འཇལ་དུ་འབུལ༔ མ་ཆགས་པ་ཡི་བུ་ལོན་དུ༔ འབུལ་བས་ཁྱེད་ཀྱིས་བཞེས་སུ་གསོལ༔
མ་བདུད་བྱང་སྨན་རྒྱལ་མོ་ཡང་༔ རྒྱལ་གྱི་གནས་འདིར་སྤྱན་འདྲེན་ནོ༔ ཤ་བརྒྱ་ཟན་བརྒྱ་གླུད་དུ་འབུལ༔ བཟུང་པ་ཐོང་ལ་བཅིང་པ་ཁྲོལ༔ མ་བསད་པ་ཡི་སྟོང་དུ་འབུལ༔ མ་བརྐུས་པ་ཡི་འཇལ་དུ་འབུལ༔ མ་ཆགས་པ་ཡི་བུ་ལོན་དུ༔ འབུལ་བས་ཁྱེད་ཀྱིས་བཞེས་སུ་གསོལ༔ ལྕགས་མོ་གངས་དཀར་རྒྱལ་མོ་ཡང་༔ རྒྱལ་གྱི་གནས་འདིར་སྤྱན་འདྲེན་ནོ༔
ཤ་བརྒྱ་ཟན་བརྒྱ་གླུད་དུ་འབུལ༔ བཟུང་པ་ཐོང་ལ་བཅིང་པ་ཁྲོལ༔ མ་བསད་པ་ཡི་བུ་ལོན་དུ༔ མ་བརྐུས་པ་ཡི་འཇལ་དུ་འབུལ༔ མ་ཆགས་པ་ཡི་བུ་ལོན་དུ༔ འབུལ་བས་ཁྱེད་ཀྱིས་བཞེས་སུ་གསོལ༔ ཕྱོགས་བཅུའི་རྒྱལ་ཆེན་བཞི་རྣམས་ཀྱང་༔ རྒྱལ་གྱི་གནས་འདིར་སྤྱན་འདྲེན་ནོ༔ ཤ་བརྒྱ་ཟན་བརྒྱ་གླུད་དུ་འབུལ༔ བཟུང་པ་ཐོང་ལ༞ མ་བསད་པ་ཡི་སྟོང་དུ་འབུལ༔
མ་བརྐུས་པ་ཡི་འཇལ་དུ་འབུལ༔ མ་ཆགས་པ་ཡི་བུ་ལོན་དུ༔ འབུལ་བས་ཁྱེད་ཀྱིས་བཞེས་སུ་གསོལ༔ རྒྱལ་ཕྲན་སུམ་བརྒྱ་དྲུག་ཅུ་ཡང་༔ རྒྱལ་གྱི་གནས་འདིར་སྤྱན་འདྲེན་ནོ༔ ཤ་བརྒྱ་ཟན་བརྒྱ་གླུད་དུ་འབུལ༔ བཟུང་པ་ཐོང་ལ་བཅིང་པ་ཁྲོལ༔ མ་བསད་པ་ཡི་སྟོང་དུ་འབུལ༔ མ་བརྐུས་པ་ཡི་འཇལ་དུ་འབུལ༔ མ་ཆགས་པ་ཡི་བུ་ལོན་དུ༔
འབུལ་བས་ཁྱེད་ཀྱིས་བཞེས་སུ་གསོལ༔ བྲག་བཙན་ཀླུ་བཙན་ལ་སོགས་ཀྱང་༔ རྒྱལ་གྱི་གནས་འདིར་སྤྱན་འདྲེན་ནོ༔ ཤ་བརྒྱ་ཟན་བརྒྱ་གླུད་དུ་འབུལ༔ བཟུང་པ་ཐོང་ལ་བཅིང་པ་ཁྲོལ༔ མ་བསད་པ་ཡི་སྟོང་དུ་འབུལ༔ མ་བརྐུས་པ་ཡི་འཇལ་དུ་འབུལ༔ མ་ཆགས་པ་ཡི་བུ་ལོན་དུ༔ འབུལ་བས་ཁྱེད་ཀྱིས་བཞེས་སུ་གསོལ༔ བཙན་ཕྲན་སུམ་བརྒྱ་དྲུག་ཅུ་ཡང་༔
རྒྱལ་གྱི་གནས་འདིར་སྤྱན་འདྲེན་ནོ༔ ཤ་བརྒྱ་ཟན་བརྒྱ་གླུད་དུ་འབུལ༔ བཟུང་པ་ཐོང་ལ༞ མ་བསད་པ་ཡི་སྟོང་དུ་འབུལ༔ མ་བརྐུས་པ་ཡི་འཇལ་དུ་འབུལ༔ མ་ཆགས་པ་ཡི་བུ་ལོན་དུ༔ འབུལ་བས་ཁྱེད་ཀྱིས་བཞེས་སུ་གསོལ༔ མི་ཁྱིམ་གང་ཙམ་གྱི་གླུད་དུ་འབུལ༔ ཕྱུགས་རྭ་བ་གང་ཙམ་གྱི་གླུད་དུ་འབུལ༔ ཡུལ་འདིའི་ཡུལ་ལྷ་གཉེན་པོ་ཡང་༔ རྒྱལ་གྱི་གནས་འདིར་སྤྱན་འདྲེན་ནོ༔
ཤ་བརྒྱ་ཟན་བརྒྱ་གླུད་དུ་འབུལ༔ བཟུང་པ་མཐོང་ལ༞ མ་བསད་པ་ཡི་སྟོང་དུ་འབུལ༔ མ་བརྐུས་པ་ཡི་འཇལ་དུ་འབུལ༔ མ་ཆགས་པ་ཡི་བུ་ལོན་དུ༔ འབུལ་བས་ཁྱེད་ཀྱིས་བཞེས་སུ་གསོལ༔ ཚིག་རོལ་དགུ་བརྡུངས། བགེགས་རིགས་སྟོང་ཕྲག་བརྒྱད་ཅུ་ཡང་༔ རྒྱལ་གྱི་གནས་འདིར་སྤྱན་འདྲེན་ནོ༔ ཤ་བརྒྱ་ཟན་བརྒྱ་གླུད་དུ་འབུལ༔ བཟུང་པ་ཐོང་ལ་བཅིང་པ་ཁྲོལ༔
མ་བསད་པ་ཡི་སྟོང་དུ་འབུལ༔ མ་བརྐུས་པ་ཡི་འཇལ་དུ་འབུལ༔ མ་ཆགས་པ་ཡི་བུ་ལོན་དུ༔ འབུལ་བས་ཁྱེད་ཀྱིས་བཞེས་སུ་གསོལ༔ འགལ་འཁྲུལ་ནོངས་པ་ཅི་མཆིས་པ༔ མཐོལ་ཞིང་བཤགས་སོ་བཟོད་པར་གསོལ༔ ཤ་བརྒྱ་ཟན་བརྒྱའི་མཆོད་པ་འདི་བཞེས་ལ༔ རྒྱུ་སྦྱོར་ཡོན་བདག་འཁོར་བཅས་ཀྱི༔ མ་བསད་པ་ཡི་སྟོང་དུ་འབུལ༔ མ་བརྐུས་པ་ཡི་འཇལ་དུ་འབུལ༔
མ་ཆགས་པ་ཡི་བུ་ལོན་དུ༔ འབུལ་བས་ཁྱེད་ཀྱིས་བཞེས་སུ་གསོལ༔ མི་ཁྱིམ་གང་ཙམ་གྱི་གླུད་དུ་འབུལ༔ ཕྱུགས་རྭ་བ་གང་ཙམ་གྱི་གླུད་དུ་འབུལ༔ ཆག་ཆེ་ཉམས་ང་བཟློག་ཏུ་གསོལ༔ སུ་དང་འཕྲད་པ་དེ་ལ་བསྒྱུར། ། ཚིག་རོལ་དགུ་བརྡུངས་ཆེམས་བརྡུང་། ཚན་པ་མཐའ་མའི། འགལ་འཁྲུལ་ནོངས་པ་ཅི་མཆིས་པ༔ ཞེས་པར་སླེབས་པ་ན་མཆོད་གཡོག་གིས་གླུད་ཡས་རྣམས་སྐོར་རྩེ་ལྟ་བུའི་སྣོད་དུ་སྦགས་ལ་མདོས་ལམ་འཐེན་ལ་ཁ་བསྒྱུར།
ཞེས་པའི་བར་རྫོགས་རྗེས་ཕྱོགས་བཞི་སོ་སོའི་སྣོད་ཕྱོགས་སུ་སྐྱེལ། གུ་གུལ་གྱིས་བདུག ཡུངས་ཀར་གྱིས་བྲབ་རྔ་ནང་བསྒྱུར། རོལ་མོ་སུམ་བརྡེག་ལན་ཅན་བྱས་ནས་བཞག་ལ། སྟེང་ཡང་རྡོ་རྗེའི་བླ་བྲེ་ལ་ནས། བྷཉྫ་ར་ཎ་ཧཱུྃ་ཕཊ། བར་ཕུར་ཆེན་བཞིན་ནམ། མི་ཤེས་ན་རྔ་བརྡུང་བཞིན་དུ༔ ཧཱུྃ། ཡང་དག་ཡེ་ཤེས་ལས་བྱུང་བའི༔
སྲ་བརྟན་རྡོ་རྗེའི་ས་གཞི་དང་༔ རྭ་བ་དྲྭ་གུར་བླ་བྲེ་མོས༔ དེང་འདིར་བར་ཆད་ཀུན་ལས་སྲུངས༔ ཞེས་དང་ཚིག་རོལ་ཆེམས་བརྡུངས། ཨོཾ་བཛྲ་རཀྵ་རཀྵ་ཧཱུྃ་ཧཱུྃ་ཧཱུྃ་ཕཊ་སྭཱཧཱ། ལན་གསུམ་སོགས་བརྗོད་ལ་སུམ་བརྡེག་ལན་ཅན་རྔ་རོལ་བཞག་ནས། རྡོར་འཛིན་དྲིལ་གསིལ། མདའ་དར་གཡབ་པའམ། ཡང་ན་སློབ་དཔོན་གྱི་རྡོར་དྲིལ་མདའ་དར། གཞན་གྱི་རྔ་རོལ་བཅས་བྱ་བ་སྟེ་སྲུང་འཁོར་སྟེང་ཡང་མའི་སྣེ་ཚན་བྱས་ནས།
ར་ཎ་ཧཱུྃ་ཕཊ། ཀྱི་རྗེས་སུ་རྔ་རོལ་ཧོད་ཀྱིས་བླངས་ལ་སྦྲཾ་སྦྲཾ་གཅིག་གཉིས་གསུམ་རྔ་བརྡུང་གསུམ་ཆེ་གཅིག སྲུང་འཁོར་རྔ་རོལ་མ་ལྟར་ན་ཚིག་རོལ་ཆེམས་བརྡུང་སུམ་བརྡེག་ལན་ཅན་རྫོགས་ནས་འཐེང་རྐང་གསུམ་ལྔ་བརྡུང་གསུམ་ཆེ་གཅིག དེ་ཕྱིན་ཤླཽ་ཀ་རེ་ལ་རོལ་མོ་སྐུ་དང་གསུང་ཐུགས་མ་ཡིན། རོལ་མོ་དཀྲོལ་སྐབས་སློབ་དཔོན་གྱིས་དྲིལ་གསིལ་མདའ་དར་གཡབ། ཨོཾ། རྩ་བརྒྱུད་དཔལ་ལྡན་བླ་མ་ཡིས། ། དེང་འདིར་རྒྱུ་འབྱོར་ཡོན་བདག་གི ། ཚེ་སྲོག་གཟུགས་ཅན་གཟུགས་མེད་ཀྱིས། ། ཁྱེར་བ་ཁུག་ལ་ཚེ་དབང་སྩོལ། །
ཡི་དམ་མཆོག་གསུམ་ལྷ་ཚོགས་ཀྱིས། ། དེང་འདིར་རྒྱུ་སྦྱོར༞ ། ཚེ་སྲོག་གཟུགས༞ ། ཁྱེར་བ་ཁུག་ལ༞ ། ཆོས་སྲུང་དཔའ་བོ་མཁའ་འགྲོ་ཡིས། ། དེང་འདིར་རྒྱུ་སྦྱོར༞ ། ཚེ་སྲོག༞ ། ཁྱེར་བ་ཁུག་ལ༞ ། ལྷ་དང་དྲང་སྲོང་རིག་འཛིན་གྱི། ། དེང་འདིར་རྒྱུ་སྦྱོར༞ །
ཚེ་སྲོག༞ ། ཁྱེར་བ་ཁུག་ལ༞ ། ནོར་ལྷ་གཞི་བདག་འགོ་བའི་ལྷས། ། དེང་འདིར་རྒྱུ་སྦྱོར༞ ། ཚེ་སྲོག་གཟུགས༞ ། ཁྱེར་བ་ཁུག་ལ༞ ། རྒྱལ་དང་རྒྱལ་སྲས་ཐམས་ཅད་དང་། ། ཁྱད་པར་ཚེ་དཔག་མེད་མགོན་སོགས། ། ཚེ་ཡི་དངོས་གྲུབ་སྩོལ་བའི་ལྷས། ། བྱིན་རླབས་ཚེ་ཡི་དངོས་གྲུབ་སྩོལ། །
རྒྱ་བོད་མཁས་གྲུབ་ཇི་སྙེད་དང་། ། བདག་གི་སྔགས་རྒྱ་ཏིང་འཛིན་དང་། ། ཆོས་སྲུང་ཚེ་དབང་ནོར་ལྷ་ཡིས། ། བྱིན་རླབས་ཚེ་ཡི་དངོས་གྲུབ་སྩོལ། ། ཉན་རང་བསྒྱུར་རྒྱལ་དྲང་སྲོང་སོང་། ། ཚེ་བསོད་དཔལ་གྱི་འབྱུང་གནས་ཀྱི། ། ལུང་རྟོགས་ཡོན་ཏན་ཚེ་ཡི་བཅུད། ། རྒྱུ་སྦྱོར་ཡོན་གྱི་བདག་པོར་སྩོལ། ། ས་ཆུ་མེ་རླུང་ནམ་མཁའི་བཅུད། ། ཉི་ཟླ་ནོར་བུ་དཔག་བསམ་ཤིང་། །
གཏེར་བུམ་འདོད་འཇོའི་བ་མཆོག་སོགས། ། དངོས་གྲུབ་བཅུད་རྣམས་དེང་འདིར་ཁུག ། སྐྱེ་འགྲོ་སེམས་ཅན་ཐམས་ཅད་ཀྱི། ། ཚེ་བསོད་དཔལ་འབྱོར་ལེགས་ཚོགས་ཀྱི། ། མཐུ་སྟོབས་ནུས་པ་ཀུན་བསྡུས་ལ། ། དེང་འདིར་རེ་སྨོན་འགྲུབ་གྱུར་ཅིག ། ཅེས་དང་རྔ་རོལ་བྱས་ན། རོལ་མོ་གོང་བཞིན་མཐར་ཆེམས་བརྡུང་གསུམ་བརྡེག་ལན་ཅན་བྱས་ལ་གཏོར་འབུལ་རྗེས་ཆོག་བྱ། ཡང་རྦོད་གཏོང་རྦད་འདྲེའི་ངོའི་མི་ནོར་ལ་གོད་བྱུང་བའམ། འདི་དང་ཆབས་ཅིག་ཟོར་བྱེད་ན་གཏོར་བསྔོ་བསྐང་བའི་གཏོར་སྲུང་ཟོར་གཏོར་དབྱིབས།
མཚེ་ཡུངས་སྐྱེར་པའི་རྒྱན་སོགས་རྒྱུན་བཞིན་བྱས་པ་གཅིག་ལས་དེའི་དྲུང་མཆོད་པ་སོགས་གང་ཡང་མི་དགོས། འདོན་ཆ་ཚང་མ་གོང་བཞིན་ལ། གླུད་རྫོངས་ཚར་བའི་ཆེམས་བརྡུང་རྫོགས་ནས་སླར་ཡང་དགུ་བརྡུང་གཉིས། རྔ་ཕྱིར་བརྡུང་དེ་ཁའི་འདུར། ཧཱུྃ་འགྲན་བྲལ་མཐུ་སྟོབས་ནུས་པའི་གཏེར། ། དྲིན་ཆེན་རྩ་བའི་བླ་མ་ཡིས། ། ཟོར་ཆེན་རྫས་ཀྱི་མཐུ་བསྐྱེད་ལ། ། ཟོར་མཆོག་འདི་ལ་བྱིན་གྱིས་རློབས། ། རྒྱ་བོད་རིག་འཛིན་མཁས་གྲུབ་སོགས། ། བྱིན་རླབས་བརྒྱུད་པའི་བླ་མ་ཡིས། །
ཟོར་ཆེན་རྫས་ཀྱི༞ ། ཟོར་མཆོག་འདི་ལ༞ ། ཡི་དམ་རྒྱུད་བཞིའི་ལྷ་ཚོགས་དང་། ། ཁྱད་པར་ཁྲོ་བོའི་རིགས་ཀུན་གྱིས། ། ཟོར་ཆེན་རྫས་ཀྱི༞ ། ཟོར་མཆོག་འདི་ལ༞ ། དམ་ཅན་བསྟན་སྲུང་ཇི་སྙེད་དང་། ། ཁྱད་པར་བདག་གི་ཆོས་སྲུང་གིས། ། ཟོར་ཆེན་རྫས་ཀྱི༞ ། ཟོར་མཆོག་འདི་ལ༞ །
དམ་ལྡན་རྣལ་འབྱོར་བདག་ཅག་གི ། ཏིང་འཛིན་སྔགས་དང་ཕྱག་རྒྱ་ཡིས། ། ཟོར་ཆེན་རྫས་ཀྱི༞ ། ཟོར་མཆོག་འདི་ལ་བྱིན་གྱིས་རློབས། ། ཚིག་རོལ་དགུ་བརྡུང་བྱས་ལ་རྔ་རོལ་བཞག འདིར་བདག་བསྐྱེད་ཕུར་ཆུང་བྱས་པའི་དབང་དུ་བཏང་ན། ཨོཾ་བཛྲ་ཀཱི་ལི་སོགས་བརྒྱ་སྟོང་ཅི་ནུས། གྲངས་ངེས་མེད་པ་དེ་བཞིན་རང་རེའི་གཏོར་བསྔོ་ཆེན་མོ་བྱས་པའི་དབང་དུ་བྱས་ན། གུར་ལྕམ་དྲལ་ནས་ཕུར་སྲུང་བར་གྱི་སྔགས་རྣམས་གུར་ལྕམ་དྲལ་ཞལ་བཅས་ལ་གང་བཟླས་ཀྱི་ཕྱེད་གཞན་ལ་བཟླས་མཐར། སུམ་ཏྲིག་རཀྵ་བྷྱོ༔
ནས། མ་ར་ཡ་ཧཱུྃ་ཕཊ་བར་ཕུར་བཟློག་སོགས་ནས་འབྱུང་བ་བཞིན་དང་། ཨོཾ་བྷ་ཡ་སོགས་གཉིས་ཀ་ཉེར་གཅིག་ཙམ་བཟླས་ལ། དམིགས་པ་ནི་བདག་མདུན་ལྷ་ཚོགས་ཐུགས་ཀའི་འོད་ཀྱིས་འཁོར་འདས་ནུས་མཐུ་བཀུག་ནས་ཟོར་གཏོར་ལ་ཐིམ་པས་དུག་མཚོན་ནད་ཡམས་མེ་དཔུང་སོགས་གྱུར་པར་བསམ་པ་ནི་ཟོར་བསྒྲུབས་པའོ། ། ཟོར་བསྐུལ་ནི་གཏོར་མ་སྒོ་ཕྱོགས་སུ་ཕབས་ལ་བསྒྱུར། རྩམ་ལམ་འཐེན། སྒོ་ཕྱེ་རྔ་རོལ་ཧོད་ཀྱིས་བླངས་ཏེ། དགུ་བརྡུང་གཉིས་རྔ་ཕྱིར་བརྡུང་གིས། ཧཱུྃ་སྲིད་ཞིའི་དྲག་ཤུལ་ཀུན་འདུས་པའི། ། བདག་གི་གཏོར་ཟོར་གཉན་པོ་འདི། །
རིག་འཛིན་བླ་མས་བྱིན་གྱིས་རློབས། ། ཡི་དམ་མཁའ་འགྲོས་ནུས་པ་བསྐྱེད། ། དམ་ཅན་སྲུང་མས་དྲག་པོར་བསྒྲུབས། ། སྡང་བྱེད་དགྲ་ལ་འཕེན་པའི་ཟོར། ། གནོད་བྱེད་བགེགས་ལ་འཕེན༞ ། མཐུ་དང་རྦོད་གཏོང་བཟློག་པའི་ཟོར། ། ངན་སྔགས་མནན་བསྲེགས༞ ། གཏོར་ཟོར་མདོས་སོགས༞ ། མདོ་སྒྲུབ་དམོད་པ༞ ། ངན་ཤམ་དམག་དཔུང༞ །
ལྷ་འདྲེའི་གདུག་རྩུབ༞ ། ནད་ཡམས་གདོན་བགེགས༞ ། འབྱུང་བཞིའི་གནོད་པ༞ ། ལྟས་ངན་མཚན་ངན༞ ། གློ་བུར་ཡེ་འགྲོགས༞ ། མོ་རྩིས་ངན་པ༞ ། ཀེག་སྲི་ངན་པ༞ ། དགྲ་ཇག་རྐུན་མ༞ ། བསམ་ངན་དུག་སྦྱོར༞ ། ལོག་འདྲེན་རིགས་གྱུར༞ །
བཟློག་པའི་ཟོར༞ ། ཟོར་ཆེན་རྫས་ཀྱི་མཐུ་བསྐྱེད་ལ། ། མི་མཐུན་ཕྱོགས་ཀུན་ཕྱིར་བཟློག་ཅིག ། ནད་གདོན་གདུག་རྩུབ་ངན་གྱུར་ཀུན། ། བསྟན་འགྲོར་གནོད་པའི་དགྲ་ལ་བྷྱོ༔ ནག་ཕྱོགས་གཟུགས་མེད་བགེགས་ལ་བྷྱོ༔ དམ་ཅན་བཀའ་སྡོད་མཐུ་མ་ཆུང་། ། ཕོ་ཉ་ལས་མཁན་རྩལ་མ་ཞན། ། གཏོར་ཟོར་འབར་བའི་ཤུགས་དྲག་གི ། ངན་པ་བཟློག་ལ་རྩུབ་མོ་རྣམས། །
དགྲ་དང་བགེགས་ཀྱི་དཔུང་ལ་བཟློག ། ཅེས་བསྐུལ་ནས། ཚིག་རོལ་དགུ་བརྡུང་། ཡི་དམ་ཆོས་སྲུང་གི་དམག་ཁྲོ་བོ་མཚོན་ཆ་ཐོགས་པ་དང་། བཀའ་ཉན་སྡེ་བརྒྱད་རང་རང་གཟུགས་ཀྱི་འཁོར་བཅས་པས་བཟློག་བསད་ཀྱི་ལས་མཛད་པར་བསམ་ལ། བྷྱོ༔ བདག་ལ་ཕུར་པའི་དབལ་ཁ་གཏོང་བ་བཟློག༔ གཞན་གྱི་བསམ་སྦྱོར་ངན་པ་བཟློག༔ གཤིན་རྗེའི་ཁྲམ་ཁ་ཟུག་པ་བཟློག༔ བོན་པོའི་རྦད་འདྲེ་འདི་ཡིས་བཟློག༔
མུ་སྟེགས་ངན་སྔགས་འདི་ཡིས་བཟློག༔ ཕ་རོལ་རྦད་འདྲེ་འདི་ཡིས་བཟློག༔ སྔགས་པའི་སྔགས་ཟོར་འདི་ཡིས་བཟློག༔ ཞང་ཞུང་ཛོ་ཟོར་འདི་ཡིས་བཟློག༔ བུད་མེད་དམོད་ཟོར་འདི་ཡིས་བཟློག༔ ། རྒྱ་གར་ངན་སྔགས་འདི་ཡིས་བཟློག༔ རྒྱལ་ནད་སྨྱོ་འབོག་འདི་ཡིས་བཟློག༔ བཙན་གྱི་གཟེར་ཁ་འདི་ཡིས་བཟློག༔ སུམ་པའི་བྱོལ་ཟོར་འདི་ཡིས་བཟློག༔ ཀླུ་ཡི་ནད་རིགས་གཏོང་བ་བཟློག༔
སྨན་གྱི་བྲོ་ར་ཆས་པ་བཟློག༔ གདག་སྲིབ་སྤྱང་ཀི་ངུ་བ་བཟློག༔ དུར་ཁྲོད་ཝ་མོ་བརྒྱལ་བ་བཟློག༔ སྲིན་བྱ་ལྷ་གོང་ཁུས་འདེབས་བཟློག༔ འུག་པ་ཧ་ཧ་ཟེར་བ་བཟློག༔ སྒོ་ཁྱི་ངུ་ཟུག་བྱེད་པ་བཟློག༔ ནམ་གུང་འོག་རྟ་མཚེར་བ་བཟློག༔ བྱིས་པའི་ཁ་བརྡ་ངན་པ་བཟློག༔ ལོ་ཀེག་ཟླ་ཀེག་འདི་ཡིས་བཟློག༔ ལོ་སྲི་ཟླ་སྲི་འདི་ཡིས་བཟློག༔
ཞག་ཀེག་ཟ་ཀེག་འདི་ཡིས་བཟློག༔ མི་ཁ་བྲ་མཆུ་འདི་ཡིས་བཟློག༔ འདི་ཡིས་མི་བཟློག་གང་ཡང་མེད༔ དཀོན་མཆོག་གསུམ་གྱི་བཀའ་མ་བཅག༔ ཡོན་བདག་འདི་ཡི་འགལ་རྐྱེན་ཐམས་ཅད་ཕྱིར་བཟློག་ཅིག༔ ཚིག་རོལ་དགུ་བརྡུང་ཚར་གསུམ་སོགས་བྱས་ལ། རྔ་རོལ་བཅས་སྤྱི་འགྲེ་བཞིན་ནམ། ཡང་ན་རྡོར་དྲིལ་གསོར་དཀྲོལ་ཀཱི་ལ་ཡ་བཟླ་ཞིང་གཏོར་ཟོར་གསེར་སྐྱེམས་སོགས་ཁུར་ནས་ཕྱི་རོལ་ཇི་ལྟར་རིགས་པར་གཏོར་མ་བཞག རྔ་རོལ་བྱས་ན་སྦྲཾ་སྦྲཾ་གཅིག་ནས་དགུ་ཝེ་དགུ་ཝེ་གཅིག་ཞེས་བཞག གསེར་སྐྱེམས་ཐོགས་ལ།
ཧཱུྃ། རང་ཉིད་ཡི་དམ་ཐུགས་ཀ་ནས། ། བདུད་རྩི་འཁྱིལ་པའི་ཁྲོ་ཚོགས་སྤྲོས། ། གསེར་སྐྱེམས་བགེགས་བསྐྲད་ཕུད་ཕོར་དང་། ། འབྲུ་བཅུད་སྟོང་པའི་ངང་ཉིད་ལས། ། ཨོཾ་ཨཱཿཧཱུྃ་གིས་བདུད་རྩིར་བསྒྱུར། ། ཁ་དོག་དྲི་རོ་ནུས་ལྡན་འདིས། ། འཁོར་འདས་མཆོད་ཡུལ་སྦྱིན་ཡུལ་དང་། ། ཁྱད་པར་གཟའ་སྐར་ས་བདག་དང་། ། གཞི་བདག་ལ་སོགས་འཕྲལ་ཡུན་གྱི། །
ལས་ལ་དབང་བྱེད་ཐམས་ཅད་དང་། ། ལན་ཆགས་དཀོར་ལོང་ཕྲག་དོག་ཅན། ། ཀུན་ཀྱང་གསེར་སྐྱེམས་འདི་བཞེས་ལ། ། མཆོད་ཡུལ་རྣམས་ཀྱིས་བདག་བྱིན་རློབས། ། སྦྱིན་ཡུལ་ཚིམ་ཞིང་སྟོང་གྲོགས་གྱིས། ། ལན་ཆགས་འདི་ཡིས་ཚིམ་གྱུར་ནས། ། རྣལ་འབྱོར་བཀའ་ལས་མ་འདའ་བར། ། རང་རང་གནས་སུ་འགྲོ་བར་གྱིས། ། ཞེས་དང་ཚིག་རོལ་དགུ་བརྡུང་ཆེམས་བརྡུང་གསེར་སྐྱེམས་ལན་གསུམ་འཐོར་བ་སོགས་འདྲ། དགུ་བརྡུང་།
དོ་ནུབ་ཀྱི་ཟོར་ཁ་གཉན་པོ་འདི། ། སྟེང་འོག་བར་ལ་མི་ཟོར་རོ། ། ཟོར་ལམ་གཉན་པོ་ད་ཕྱེས་ཤིག ། དོ་ནུབ༞ ། ཕྱོགས་མཚམས་བརྒྱད་ལ་ཟོར༞ ། ཟོར་ལམ༞ ། དོ་ནུབ༞ ། རྦད་འདྲེ་རྦོད་གཏོར་སྟེང་དུ་ཟོར། ། ངན་སྔགས་མནན་སྲེག་འཕོངས་ལ་ཟོར། ། དུག་སྦྱོར་དགྲ་ཇག་ཀུན་ལ་ཟོར། །
དམག་དཔུང་དགྲ་བགེགས་སྟེང་ལ་ཟོར། ། མདོར་ན་སྡང་བྱེད་ཀུན་ལ་ཟོར། ། ཞེས་དང་ཚིག་རོལ་དགུ་བརྡུང་ཆེམས་བརྡུང་གིས་ཟོར་ལམ་ཕྱེ། དགུ་བརྡུང་། ཧཱུྃ་གང་ཞིག་བླ་མའི་སྐུ་དགྲ་དང་། ། བསྟན་འགྲོར་གནོད་ཅིང་བདག་ཅག་དང་། ། རྒྱུ་སྦྱོར་ཡོན་བདག་ལ་རྒོལ་བའི། ། དགྲ་བགེགས་ཞིང་བཅུར་གྱུར་པ་སོགས། ། རྒྱལ་བས་བསྒྲལ་བར་གསུངས་པ་རྣམས། ། ཐལ་བའི་རྡུལ་དུ་བརླག་པའི་ཕྱིར། །
ཟོར་ཆེན་འབར་བའི་གཏོར་མ་འདི། ། སྲིད་གསུམ་འཇོམས་པར་མངའ་གསོལ་ཞིང་། ། རྦད་ཅིང་བསྐུལ་བའི་ལས་ཟིན་པས། ། འགལ་རྐྱེན་བར་ཆད་ཀུན་བཟློག་ཅིང་། ། དགྲ་བགེགས་སྲོག་གི་གཤེད་དམར་བཀྱེ། ། ཡི་དམ་ཆོས་སྲུང་དམག་ཚོགས་ཀྱིས། ། བཟློག་བསད་དྲག་པོའི་ལས་མཛོད་ལ། ། བདུད་སྡེ་ཐལ་བའི་རྡུལ་དུ་བཟློག ། ཚིག་རོལ་དགུ་བརྡུང་། བཞི་བརྡུང་གི་ཟོར་གཏོར་གཡས་གཡོན་དབུས་སུ་གསོར་གསོག་རྒྱུན་བཞིན།
བྱས་ལ་གོང་གི་སྔགས་དང་། དམོད་པ་སྐབས་སུ་གང་བབ་བརྗོད་ནས། བཟློག་པ་གཙོ་བོ་ཡིན་ན་གཏོར་མ་དུག་མཚོན་སོགས་ཀྱི་རང་བཞིན་ཏེ། ཕ་རོལ་རྦད་འདྲེ་སོགས་ལ་འཕངས་པས། ཡི་དམ་སོགས་ཀྱི་དམག བགེགས་དེ་རྣམས་ཕྱིའི་རྒྱ་མཚོའི་ཕ་རོལ་དུ་བཟློག་པར་བསམ། བསད་པ་ཡིན་ན་རྒྱུན་གྱི་ཟོར་གཞུང་གཞན་དང་མཐུན་གོང་ལྟར་ཐུ་སྣེ་རྡེབས་པ་སོགས་བྱས་ལ། རྔ་རོལ་བཞག་ནས་ཡར་འོང་སྟེ་གཏོར་སྣོད་སྒོ་དྲུང་དུ་ཁ་སྦུབ་དགྲ་བགེགས་མི་མཐུན་སྲི་ངན་ཐམས་ཅད་རི་རབ་དང་རྡོ་རྗེ་རྒྱ་གྲམ་གྱིས་མནན་པས་བསྐལ་པའི་བར་དུ་མི་ལྡང་བར་བསམ་ལ། རྔ་རོལ་ཧོད་ཀྱིས་བླངས་ནས་སྦྲཾ་སྦྲཾ་གཅིག་གཉིས་གསུམ་དགུ་བརྡུང་གཅིག་གཉིས་གསུམ་ཞེས་བཞག་ལ། ཧཱུྃ་བླ་མ་ཡི་དམ་ཆོས་སྲུང་དང་། །
རྣལ་འབྱོར་བདག་གི་ནུས་མཐུ་ཡིས། ། དགྲ་བགེགས་ལོག་འདྲེན་མི་མཐུན་ཀུན། ། བསྐལ་པའི་བར་དུ་མ་ལྡང་ཞིག ། ཞེས་དང་། ཚིག་རོལ་དགུ་བརྡུང་ཆེམས་བརྡུང་བར་ལ། སརྦ་ཤ་ཏྲུན་བིགྷྣཱན་སཏྭཾ་བྷཱ་ཡ་ནན། ཞེས་དང་། སུམ་བརྡེག་ལན་ཅན་བྱས་ལ་ནང་དུའོ། ། སྲུང་འཁོར་ཚེ་བསྒྲུབ་མན་གོང་བཞིན་ནོ། ། འདི་ཡི་གཞུང་ལ་ཚིག་རིང་ཐུང་མི་མཉམ་པ་ཡོད་ཀྱང་གཏེར་གཞུང་ཡིན་པས་བཟོ་བཅོས་མི་བྱ།
དེ་མིན་ཚིག་ཁྲིགས་ཆགས་བཅས་ཁོ་བོས་གསར་བརྩམས་ཡིན་ནོ། ། ཞེས་ཤ་བརྒྱ་ཟན་བརྒྱའི་གླུད་གཞུང་ནག་འགྲོས་མ་འདི་ཡང་ས་སྐྱ་པ་ངག་དབང་ཀུན་དགའ་བློ་གྲོས་ཞེས་ཟ་ཆོག་ལ་མངའ་བརྙེས་པ་དེས་ཆུ་འབུམ་བླ་མ་བསོད་ནམས་ཕུན་ཚོགས་སོགས་རང་དང་སྐལ་མཉམ་དཀོར་ཟན་རྣམས་ལ་ཕན་ཕྱིར་བྲིས།། །། PAGE * MERGEFORMAT 6 ཀུན་དགའ་བློ་གྲོས། ཤ་བརྒྱ་ཟན་བརྒྱའི་གླུད་གཞུང་སྲིད་ཞི་སྦྱིན་མཆོད། PAGE * MERGEFORMAT 5
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
