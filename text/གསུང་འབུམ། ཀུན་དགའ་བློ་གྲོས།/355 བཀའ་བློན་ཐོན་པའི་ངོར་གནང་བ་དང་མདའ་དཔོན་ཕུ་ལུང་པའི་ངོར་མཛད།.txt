གསུང་འབུམ། ཀུན་དགའ་བློ་གྲོས།
པོད ༣༥༥
བཀའ་བློན་ཐོན་པའི་ངོར་གནང་བ་དང་མདའ་དཔོན་ཕུ་ལུང་པའི་ངོར་མཛད།
༄༅། །བཀའ་བློན་ཐོན་པའི་ངོར་གནང་བ་དང་མདའ་དཔོན་ཕུ་ལུང་པའི་ངོར་མཛད་བཞུགས་སོ།། ཀྱེ། རིགས་ལྔས་འགྲོ་འདུལ་དྲེགས་བྱེད་རྒྱལ་པོ་ཆེ། ། རྣམ་ལྔ་ཡབ་ཡུམ་སྲས་བློན་ཐམས་ཅད་དང་། ། ཁྱད་པར་ཙེའུ་དམར་པོ་མཐུ་ལྡན་ཀུན། ། དམ་ཚིག་རྗེས་དགོངས་ཐུ་མི་ཕྲིན་ཀུན་སྒྲུབས། ། ཀྱེ་གཡའ་མང་རྡོ་རྗེ་མཆེད་གསུམ་འཁོར་བཅས་རྣམས། ། སྔོན་གྱི་ལོ་ཆེན་ཐོན་མི་སམྦྷོ་ཊའི། ། རིག་འཛིན་རྗེ་འབངས་ཆོས་སྲིད་ལེགས་ཚོགས་ལ། ། འགལ་རྐྱེན་ཀུན་སྲུངས་བཞེད་ཀུན་མྱུར་འགྲུབ་མཛོད། །
ཀྱེ་སྙེ་མོའི་གཞི་བདག་ཇོ་བོ་གཉེར་མིང་ཅན། ། ཕྱོགས་དེའི་རྗེ་རིགས་ཐོན་མཚན་གཞིས་བྱེས་ཀྱི། ། སྣོད་བཅུད་ཡོངས་ཀྱི་ཉེས་སྲུངས་ལེགས་ཚོགས་སྤེལ། ། བཞེད་དོན་ཆོས་བཞིན་འགྲུབ་པའི་ཕྲིན་ལས་མཛོད། ། ཀྱེ་དཔལ་ལྡན་འབྲུག་དང་བཞད་པ་རྡོ་རྗེ་ལ། ། འགོ་ཞིང་འཆེས་པའི་ཇག་པ་མེ་ལེན་ཆེས། ། ཐོན་རིགས་ཆོས་སྲིད་ལེགས་ཀུན་སྤེལ་བ་དང་། ། ཉེས་ཚོགས་རྩད་ནས་གཅོད་པའི་ཕྲིན་ལས་མཛོད། ། ཅེས་འདི་དགའ་ལྡན་ཕོ་བྲང་ཆེའི། ། གུང་བློན་ཆེན་པོ་ཐོན་པ་ཞེས། །
ལུགས་ཟུང་སྤྱན་ཡངས་བཞེད་སྐོང་དུ། ། ཅང་མེད་ས་སྐྱ་ཀུན་བློས་ཕུལ། ། ཀྱཻ་ཕུང་པོ་ཉོན་མོངས་རྣམ་ལྔ་དག་པའི་དངོས། ། རིགས་ལྔའི་བདེ་གཤེགས་ཡེ་ཤེས་ལྔ་ཡི་གཟུགས། ། འཇིགས་རུང་རྒྱལ་ཆེན་སྲུང་ལྔ་འཁོར་བཅས་ཀུན། ། རྟེན་འདིར་བཞུགས་ནས་རྣམ་ལྔའི་དངོས་གྲུབ་སྩོལ། ། ཅེས་འདི་མདའ་དཔོན་ཕུ་ལུང་པའི། ། བཞེད་སྐོང་ས་སྐྱ་པ་ཀུན་བློས། ། རྒྱལ་ཆེན་རྣམ་ལྔར་གསོལ་བཏབ་མཐུས། ། འཕྲལ་ཡུན་བཞེད་སྐོང་ཀུན་འགྲུབ་ཤོག།
༈ །ཙེའུ་དམར་གསོལ་གོ་གསར་བཟོ་སྐབས་འདོད་གསོལ།། ཨོཾ་སྭསྟི། རྒྱལ་ཀུན་དབང་དྲག་ཕྲིན་ལས་རོལ་པའི་སྐུ། ། བསམ་ཡས་གནོད་སྦྱིན་ཆེན་པོར་མཚན་གྲགས་ཅན། ། གང་སྐུ་མཛེས་བྱེད་གསོལ་གོ་གསོས་པ་སོགས། ། ཐུགས་བཞེད་ཡོངས་རྫོགས་ལས་ལ་བརྩོན་འདིའི་མཐུས། ། མཐའ་དབུས་བསྟན་འགྲོའི་བདེ་སྐྱིད་སྤེལ་བ་སོགས། ། རྒྱལ་དང་རྒྱལ་སྲས་རིས་མེད་མཁས་གྲུབ་ཀྱི། ། ཐུགས་སྨོན་མཐའ་དག་ལོ་ཟླ་མ་འགྱངས་པར། ། མྱུར་དུ་འགྲུབ་པའི་ཕྲིན་ལས་མཛོད་ཅིག་ཀྱེ། །
དཔལ་ལྡན་ས་སྐྱའི་ཆོས་སྲིད་དཔལ་འབྱོར་དང་། ། གཞན་ཡང་སྣོད་བཅུད་ཀུན་གྱི་འགལ་རྐྱེན་སོལ། ། མཐུན་རྐྱེན་རྗེ་བཙུན་གོང་མས་བཀའ་གནང་བཞིན། ། ཉིན་མཚན་ཀུན་ཏུ་བྱ་ར་མ་གཡེལ་ཞིག ། ཅེས་རབ་བྱུང་བཅུ་གསུམ་པའི་ལྕགས་བྱི་སྣྲོན་ཟླའི་ནང་ས་སྐྱ་པ་ཀུན་བློས་ཙེའུ་དམར་གསོལ་གོ་བྱིན་ཅན་ཉམས་གསོ་ཞལ་ངོ་། སྐུ་རྟེན་ཁྲི་སྨོན་པ་དང་། ལྕོག་གྲྭར་བཀོད་པ་བགྱིས་སྐབས་འདོད་གསོལ་དུ་བྲིས་པ་དགེ། །། PAGE * MERGEFORMAT 2 ཀུན་དགའ་བློ་གྲོས། བཀའ་བློན་ཐོན་པའི་ངོར་གནང་བ་དང་མདའ་དཔོན་ཕུ་ལུང་པའི་ངོར་མཛད་པ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
