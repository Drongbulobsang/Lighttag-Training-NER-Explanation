གསུང་འབུམ། ཀུན་དགའ་བློ་གྲོས།
པོད ༢༩༥
གཏེར་སྟོན་རྡོ་རྗེ་གླིང་པས་གཏེར་མ་ལྷ་མོ་བུ་རྫི་མས་མདོས་གཞུང་ངག་འདོན།
༄༅། །གཏེར་སྟོན་རྡོ་རྗེ་གླིང་པས་གཏེར་མ་ལྷ་མོ་བུ་རྫི་མས་མདོས་གཞུང་ངག་འདོན་བཞུགས་སོ།། ལྷ་མོ་བུ་རྫིས་མས་བརྟེན་མདོས་ཡིན་པས་མདོས་ཆེ་ཆུང་གང་འཚམས་གཏོར་སྒམ་སོགས་སུ་རྟག་པར་བཞག་ནས་སླར་ལོགས་བཞིན་གཏང་རགས་མདོས་ཁ་གསོ་རྒྱུ་བྱ་དགོས་ཤིང་། བསྐང་གསོ་དང་འབྲེལ་ན་བདག་བསྐྱེད་ཕུར་ཆུང་གྲོལ་ནས། གཏོར་བསྔོ་བསྐང་བ་བཅས་རྒྱས་བསྡུས་ཇི་ལྟར་རིགས་པ་བསྟོད་པ་རྡོར་གླུ་བཅས་གྲུབ་ནས་མདོས་གཞུང་ལ་འཇུག་པ་ཡིན། བདུན་བརྒྱུད་རྩད་ནས་ཆོད་པ་ཤོག ཞེས་པའི་བར་མདོས་གཞུང་ཇི་བཞིན་ལ་ཚིག་རོལ་ཆེམས་བརྡུངས། གསུམ་བརྡེག་ལེན་བཅས་བྱས་ལ་བཞག མ་བྷྱོ་ས་མཱ་ཡ་བྷྱོ་ཞེས་པའི་སྔགས་འདི་བརྒྱ་སྟོང་ལ་སོགས་པ་བཟླ། རྡོ་རྗེ་འཛིན་པའི་བཀའ་དང་བསྟན་པ་རིན་ཆེན་ཞེས་པ་འདི་གསོལ་ཁ་ཡིན་པས། གཏོར་ཐེབ་གསུམ་དུ་ཕྱེ་མར།
ཐེབས་ཀྱུ་རེ་དང་ཤ་དུམ་བཅས་བཤམས་ཤིང་། ཁྲག་ཆང་གི་སྦྱངས་ལ་གསོལ་ཁ་ཚར་གསུམ་དགོས་པའི་མཐར་ཆེམས་བརྡུངས་ཀྱི་དུས་མདོས་ལ་འབུལ་དགོས། ཨེ་ཀ་ཛ་ཏའི་ལས་སྦྱོར་མཐར་ཆེམས་བརྡུངས་ནང་ལ་ཆེའུ་འདི་ལ་ཞེས་པ་ནས་རཀྵ་རཀྵ་སྭཱཧཱ་ཞེས་པའི་སྔགས་འདི་འདོན། བརྟན་བཞུགས་ཚར་གསུམ་གྱི་མཐར་བཀྲ་ཤིས་གང་ཤེས་ཟེར་བ་འདི་ཕུན་ཚོགས་ཀུན་གྱི་གཙུག་བརྒྱ་ཟེར་བ་འདི་འདོན་ལ་ཡོན་བདག་གང་ཡིན་མིང་བསྒྱུར་གཏོན། དེ་ནས་གཏོར་འབུལ་ནས་དཀྱུས་ལྟར་སོགས་བྱས་ནས་མཇུག་བསྡུ་དཀྱུས་ལྟར་ལགས། རྒྱ་གར་སྐད་དུ། ཡཀྵ་ཤྲཱི་ཧེ་ན་མ། བོད་སྐད་དུ། ལྷ་མོའི་བརྟེན་མདོས། སྲིད་པ་ཆགས་བྱེད་ལྷ་མོ་དུང་སྐྱོང་མ་ལ་ན་མོཿ
སྲི་དུ་བསྐྱངས་ནས་བསོ་བར་དང་། ལྷ་མོ་ལ་གཉེར་གཏད་པ་ནི། རི་རབ་སྟེང་དུ་ལྷ་མོའི་སྐུ་སྣུམ་བག་དང་ལྡན་པ་སྤྱི་གཙུག་ན་དུང་གི་ཐོར་ཅོག་ཡོད་པ་སྐུ་ལ་དར་དཀར་གྱི་ན་བཟའ་གསོལ་བ་སྐུ་མདོག་དཀར་ལ་དམར་བའི་མདངས་ཆགས་པ། བྱིས་པ་མ་སྐྱེས་ན་ལག་ཏུ་བུམ་པ་ཐོགས་པ་བྱས། བྱིས་པ་སྐྱེས་ན་སྤང་ན་ཐོག་པ་བྱ། ལྷ་མོའི་བརྟེན་རྫས་ཕྱོགས་བཞི་དབུས་དང་ལྔ། མདའ་ལྔ། འཕང་ལྔ། མེ་ལོང་ལྔ། རྒྱང་བུ་ལྔ།
འབྲང་རྒྱས་ལྔ། གྱི་བ་ལྔ། སྨན་ལེ་ལྔ། དཔལ་བཤོས་ལྔ། མདུན་ལ་ལྷ་བཤོས། རྒྱབ་ཏུ་བགེགས་གཏོར། བྱ་ནག་ལྔ། ལུག་ནག་ལྔ་སོགས། དར་ནག་གི་གུར་ཕུབ། འཛན་ལྕོག་ཟླུམ་གཏོར་བཟང་པོར་གཅིག་བྱ།
ལུག་ནག་པོ། བྱ་མོ་ནག་མོ་གཅིག་བཅས་བརྟེན་དུ་བཟུང་། སང་ཕོད་ལམ་དུས་གཏང་རག་བཟོང་གཅིག་ཁས་བླང་བྱ། གཉེར་གཏད་དྲག་པོ་བྱའོ། ། འདིར་ནི་ཡང་གསང་སྙིང་གི་གནད་ཡིན་པས་ཤོག་དྲིལ་ན་མེད་དོ། ། ཨོཾ་སྭསཏྭི། ལྷ་མོ་བུ་རྫི་མའི་མདོས་གཞུང་ནག་འགྲོས་ས་སྐྱའི་ཕྱག་ལེན་ལྟར་གྱི་ངག་འདོན་གོ་རིམ་ནི། བདག་བསྐྱེད་ཕུར་ཆུང་མཆོད་པ་བྱིན་རླབས་ནས་བཟླས་པ་རྫོགས་པའི། ཀི་ལ་ཡ་ཡི་དངོས་གྲུབ་སྩོལ་བར། མདོས་ཀྱི་ཁྲོད་ན་ཡོད་པའི་གཏོར་མ་རྣམས་ལ་དམིགས་ནས།
ཨོཾ་བཛྲ་ཀྲོ་དྷ་ཨ་མྲྀ་ཏ་ནས། འོག་གི་གཏོར་མ་དང་འདྲས་པས་ཁ་དོག་དྲི་རོ་ནུས་པ་ཕུན་སུམ་ཚོགས་པར་གྱུར་བར་ཕུར་པའི་གཏོར་མ་ལྟར་བྱིན་གྱི་རླབས་ཞིང་། མདོས་ཡོ་བྱད་ལ་དམིགས་ནས། ཨོཾ་སྭ་བྷཱ་ཝཱ་ཤུདྡྷ་སརྦ་དྷརྨཱ་སྭ་བྷཱ་ཝ་ཤུདྡྷོ྅ཧཾ། མདོས་དང་ཡོ་བྱད་ཀྱི་འབགས་པ་དང་མི་གཙང་བ་ལ་སོགས་མ་དག་པའི་སྣང་བ་ཐམས་ཅད་སྟོང་པར་གྱུར། ཨོཾ་ན་མ་སརྦ་ཏ་ཐཱ་ག་ཏ་བྷྱོཿམུ་ཁེ་བྷྱེ་སརྦ་ཐད་ཁཾ་ཨུཏྒ་ཏེ་སྥ་ར་ཎ་ཨི་མཾ་ག་ག་ན་ཁཾ་སྭཱཧཱ། མདོས་དང་ཡོ་བྱད་རྣམས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་ཟག་པ་མེད་པ་ཡེ་ཤེས་གྱི་བདུད་རྩི་རྒྱ་མཚོ་ཆེན་པོ་རྒྱུན་མི་ཆད་པར་གྱུར་ཅིག ཨོཾ་བཛྲ་ཨ་མྲྀ་ཏ་ཀུནྜ་ལི་ཧ་ན་ཧ་ན་ཧཱུྃ་ཕཊ། མདོས་དང་ཡོ་བྱད་རྣམས་འདོད་པའི་ཡོན་ཏན་ལྔའི་རང་བཞིན་དུ་གྱུར་པ་ཐམས་ཅད་མགྲོན་སོ་སོའི་ཡིད་བཞིན་དུ་ཐོབ་པ་ལ་བགེགས་དང་ཉེར་འཚེ་མེད་པར་གྱུར། ཨོཾ་ཨ་ཀ་རོ་མུ་ཁཾ་སརྦ་དྷརྨཱ་ནཾ་ཨདྱ་ནུཏྤན་ཏོ་ཏ་ཨོཾ་ཨཱཿཧཱུྃ་ཕཊ་སྭཱཧཱ།
མདོས་དང་མགྲོན་སོ་སོའི་གང་ལ་གང་འདོད་པའི་དངོས་པོ་རྣམས། ཡིད་བཞིན་དུ་འབྱུང་བར་གྱུར་ཅིག ཨོཾ་ཛྙཱ་ན་ཨ་ཝ་ལོ་ཀི་ཏེ་ན་མ་ས་མནྟ་སྥ་ར་ཎ་རསྨི་བྷ་ཝ་མཧཱ་མ་ནི་དུ་རུ་དུ་རུ་ཧྲི་ད་ཡ་ཛྭ་ལ་ཡ་སྭཱཧཱ། མདོས་མགྲོན་རྣམས་དྲག་ཞན་ཆེ་ཆུང་མེད་པ་སོ་སོའི་ཡིད་བཞིན་དུ་ཚིམ་ཞིང་རང་དབང་དུ་ལོངས་སྤྱོད་པར་གྱུར་ཅིག ན་མ་ས་མནྟ་བུདྡྷ་ནཾ་གྲ་ཧེ་ཤྭ་རི་པྲ་པཉྫ་ཏི་མ་ཧཱ་ས་མཱ་ཡ་ཧ་ན་ཧཱུྃ་ཕཊ། མདོས་དང་ཡོ་བྱད་རྣམས་བསྐལ་བ་ཇི་སྲིད་གནས་ཀྱི་བར་དུ་ཟད་པ་མེད་ཅིང་མགྲོན་རྣམས་མཉེས་པའི་མཐུ་དང་ལྡན་པ་གྱུར་ཅིག རི་རབ་ཀྱི་སྟེང་གི་སྐུ། ཨོཾ་བཛྲ་ཀྲོ་དྷ་ཨ་མྲྀ་ཏ་ཀུནྜ་ལི་ཧཱུྃ་ཚིནྡྷ་ཚིནྡྷ་ཧཱུྃ་ཕཊཿཀྱི་བསངས། སྭཱ་བྷཱ་ཝས་སྦྱངས། སྟོང་པའི་ངང་ལས་རི་རབ་ཀྱི་སྟེང་དུ་པད་ཉི་ཟླ་གདན་ལ་ལྷ་མོའི་སྐུ་འཛུམ་བག་དང་ལྡན་པ་སྤྱི་གཙུག་ན་དུང་གི་ཐོར་ལྕོགས་ཡོད་པ།
སྐུ་ལ་དར་དཀར་གྱི་ན་བཟའ་གསོལ་བ། སྐུ་མདོག་དཀར་ལ་དམར་བའི་མདངས་ཆགས་པ། ཕྱག་ན་བདུད་རྩིའི་བུམ་པ་དང་། ཁྱེའུ་ཡིད་དུ་འོང་བ་བསྣམ་པ། དར་དང་རིན་པོ་ཆེའི་བརྒྱན་པ་མཚན་དཔེའི་གཟི་འོད་འབར་བའི་དཔྲལ་བ་ཨོཾ། མགྲིན་པར་ཨཱཿ ཐུགས་ཀར་ཧཱུྃཿ རང་གི་སྙིང་ཁ་ནས་འོད་ཟེར་འཕྲོས་པའི་སུམ་ཅུ་རྩ་གསུམ་གྱི་གནས་ནས་ལྷ་མོ་འདོད་པ་ཁམས་ཀྱི་དབང་ཕྱུག་མ། བུ་རྫི་སྨན་གྱི་རྒྱལ་མོ་ཨོཾ་བཛྲ་ས་མཱ་ཛཿ སྤྱན་འདྲེན་དེ་ཝི་ཀོ་ཊའི་དབྱངས་རོལ་ འུར་ཕབ་ལ་སྒྲཾ།
གྱི། གྱི། འུར་ལ། གྱི། གྱི། གྱི། གྱི། མ་བྷྱོཿསུམ་ཅུ་རྩ་གསུམ་དགའ་ལྡན་ལྷ་ཡུལ་ནས། ། ལྷ་རྣམས་འདུལ་མཛད་ལྷ་མོ་རེ་མ་ཏི། ། ལྷ་མིན་ཕམ་བྱེད་དམག་དཔོན་རེ་མ་ཏི། །
ལྷ་ཕྲུག་གསོ་བྱེད་ལྷ་མོ་མུ་རྫི་མ། ། མཛེས་པའི་ཚུལ་སྟོན་ལྷ་མོ་དུང་སྐྱོང་མ། གྱི་གྱི། གྱི ། འདིར་ལྷ་མོའི་སྤྱན་འདྲེན་ཚིག་རོལ་ཆེམ་བརྡུངས་མི་དགོས། འདོད་དགུ་གཏེར་བའི་གནོད་སྦྱིན་རེ་མ་ཏི། ། ལས་རྣམས་བྱེད་པའི་དམ་ཅན་རེ་མ་ཏི། ། ཆོས་རྣམས་བཏོན་པའི་འཕགས་མ་རེ་མ་ཏི། ། ས་བརྒྱད་གནོན་པའི་སེམས་མ་རེ་མ་ཏི། ། བཅུག་པ་དགྲ་ཡི་མཚོན་ནས་སྤྱན་འདྲེན་ནོ། །
བདུད་རྩི་སྨན་གྱི་མཚོན་ནས༞ ། ཕྱག་རྒྱ་བརྒྱ་ཡིས༞ ། ཐལ་མོ་རྡ་ཡིས༞ ། རྔ་གླིང་སྒྲ་ཡིས༞ ། སྔོན་གྱི་དམ་བཅས་བཞིན་དུ་གཤེགས་སུ་གསོལ། ། ཚིག་རོལ་ཆེམ་བརྡུངས་གསུམ་བརྡེག་ལེན་བཅས་བྱ། ས་མ་ཡ་ཛཿ ཛཿཧཱུྃ་བཾ་ཧོཿ སྣ་ཚོགས་ཆུ་སྐྱེས་ཤླཽ་ཀ་གཅིག་རྒྱུན་བཞིན་ལ་ཡང་དག་དབྱངས་རོལ་ཆེམས་བརྡུང་གསུམ་བརྡེག་ལེན་བཅས། ད་ལྟ་སྙིགས་མ་ལྔ་ཡིས་དུས། །
ཤཱཀྱ་སེངྒེའི་བསྟན་པ་ལ། ། སྐྱེ་བོ་དམངས་ལ་ཐུག་པའི་ཚེ། ། སྲིའུ་བསོ་བ་ཞལ་བཞེས་པས། ། པད་ཉི་ཟླ་བའི་གདན་ལ་བཞུགས། ། ས་མ་ཡ་ཏིཥྛ་ལྷན། ཧོ་ཡང་དག་མའི་དབྱངས་རོལ་བྱ། ལྷ་རྣམས་རྒྱལ་བ་བྱེད་པ་ཡི། ། ལྷ་མོ་ཁྱེད་ལ་ཕྱག་འཚལ་ལོ། ། ལྷ་ཕྲུག་མང་པོ་བསོ་མཛད་པའི། ། བུ་རྫི་མ་ལ་ཕྱག་འཚལ་ལོ། །
སྣ་ཚོགས་སྲིའུ་གསོལ་མཛད་པའི། ། ཆགས་བྱེད་མ་ལ་ཕྱག་མཚལ་ལོ། ། ཆེམ་བརྡུངས་སྒྲམ་ ཨ་ཏི་པུ་ཧོ། པྲ་ཏིཙྪ་ཧོཿ ལྷ་མིའི་བཏུང་བ་རོ་བཅུད་སོགས་རྒྱུན་བཞིན་མདོས་དཀྱིལ་ན་ཡོད་པའི་གཏོར་མ་རྣམས་ལྷ་མོའི་འབྲུ་སྔགས་ལ། ཨ་ཀ་རོ་བདུན་གྱིས་བསྔོས། དེ་ཝི་ས་པ་རི་ཝ་ར་ཨ་སོགས་མཐར་འབྲུ་གསུམ་སྦྱར་ལ། དཔལ་ལྡན་ལྷ་མོ་འདོད་པ་ཁམས་ཀྱི་དབང་ཕྱུག་མ། བུ་རྫི་སྨན་གྱི་རྒྱལ་མོ་བསྐང་རྫས་ཀྱི་མཆོད་གཏོར་རྒྱ་ཆེན་པོ་བཞེས་ལ་སངས་རྒྱས་ཀྱི་བསྟན་པ་བསྲུང་། དཀོན་མཆོག་གི་དབུ་འཕང་བསྟོད།
དགེ་འདུན་གྱི་སྡེ་སྐྱོངས། ཁྱད་པར་དུ་ཡང་རྣལ་འབྱོར་པ་བདག་ཅག་དཔོན་སློབ་ཡོན་མཆོད་གྲོགས་མཆེད་འཁོར་དང་བཅས་པས་འགལ་རྐྱེན་ཕྱི་ནང་གསང་གསུམ་གྱི་བར་ཆད་ཐམས་ཅད་བསྲུང་། མཐུན་རྐྱེན་ཚེ་དང་བསོད་ནམས་དཔལ་དང་འབྱོར་པ། འཁོར་དང་ལོངས་སྤྱོད་སྙན་གྲགས་ལེགས་པའི་ཡོན་ཏན་ཐམས་ཅད་གོང་ནས་གོང་དུ་འཕེལ་ཞིང་རྒྱས་པ་དང་། མདོར་ན་བསམ་པའི་དོན་ཐམས་ཅད་ཆོས་དང་མཐུན་པའི་སྒོ་ནས་ཡིད་བཞིན་དུ་འགྲུབ་ཅིང་། ཁྱད་པར་སྦྱིན་པའི་བདག་པོའི་རིགས་བརྒྱུད་དར་ཞིང་རྒྱས་པའི་འཕྲིན་ལས་དང་སྡོང་གྲོགས་རྒྱ་ཆེན་པོ་མཛད་དུ་གསོལ། ལྷ་མོའི་དགོས་བསྐངས་དབྱངས་མཚན་ཐོག གཞན་ཡང་མ་རོལ་མོ་དང་བཅས་བདུན། མགོན་པོ་སྐུ་ཡོད་ཀྱི་དབྱངས། ཧོ་ཕྱི་ཡི་མཆོད་པ་འབུལ་བ་ནི། །
མི་ཟད་འབུལ་ལོ་བཞེས་སུ་གསོལ། ། སྤོས་དྲི་མར་མེ་མེ་ཏོག་དང་། ། ཞལ་ཟས་སིལ་སྙན་ལ་སོགས་པ། ། མི་ཟད་འབུལ་ལོ་བཞེས་སུ་གསོལ། ཆེམ་བརྡུང་སྦྲཾ་། ཨོཾ་བཛྲ་པུཥྤེ། དྷུ་པེ། ཨ་ལོ་ཀེ གནྡྷེ། ནཻ་ཝི་དྱེ།
ཤཔྟ་ཧཱུྃ། གུ་ལས། བྷྱོཿམཁའ་སྤྱོད་སྐུ་ལུས་ནམ་མཁའི་མཐའ་དང་མཉམ། ། ཚངས་པའི་སྲས་མོ་དུང་གི་ཐོར་གཙུག་ཅན། ། ས་བརྒྱད་མནན་ནས་ལེགས་ཉེས་བཏགས་ཡང་འཛིན། ། མ་ཁྱོད་སྐུ་མདོག་དཀར་ལ་འཚེར་བ་ནི། ། ཉོན་མོངས་དྲི་མའི་སྐྱོན་གྱི་མ་གོས་པ། ། སྐུ་ལ་པཉྩ་ལི་ཀ་གསོལ་བ་ནི། ། ལྷ་ཕྲུག་ཐམས་ཅད་དབང་དུ་བསྡུས་པའི་རྟགས། ། དབུ་ལ་རིན་ཆེན་པྲོག་ཞུ་གསོལ་བ་ནི། །
རིན་ཆེན་བང་མཛོད་ལག་ན་དབང་མཛད་རྟགས། ། དབུ་སྐྲ་ཁམ་ནག་གྱེན་ལ་འཁྱིལ་བ་ནི། ། ཡུམ་གྱི་མཁའ་ལ་སྤྲུལ་པ་འགྱེར་པའི་རྟགས། ། ཕྱག་གཡས་བདུད་རྩིའི་བུམ་པ་བསྣམས་པ་ནི། ། རྣལ་འབྱོར་པ་ཡིས་སྲིའུ་བསོ་པའི་ལས། ། ཚེ་ཡིས་དངོས་གྲུབ་མ་ལུས་གཏེར་བའི་རྟགས། ། ཕྱག་གཡོན་རིན་ཆེན་བསྣམས་པ་ནི། ། ནོར་རྫས་གཏེར་གྱིས་ཆར་ཆེན་འབེབས་པའི་རྟགས། ། མཆན་ཁུང་ནེའུ་ལེས་རྐྱལ་བ་བསྣམས་པ་ནི། ། རྣལ་འབྱོར་བདག་གི་རེ་འདོད་བསྐང་བའི་རྟགས། །
ཞབས་ལ་དན་གྱི་ལྕགས་སྒྲོགས་ཁྲོལ་བ་ནི། ། ཐབས་དང་ཤེས་རབ་ཟུང་དུ་འབྲེལ་བའི་རྟགས། ། སྙན་གཡས་གསེར་གྱི་སེངྒེ་འཕྱོ་བ་ནི། ། སྨན་མོ་ཐམས་ཅད་ཟིལ་གྱི་གནོན་པའི་རྟགས། ། གཡོན་ན་སྦྲུལ་གྱི་གདེངས་ཀ་འཕྱོ་བ་ནི། ། ཞེ་སྡང་མ་སྤང་དབྱིངས་སུ་དག་པའི་རྟགས། ། སྙན་ཆ་གསེར་གྱི་དྲིལ་ཆུ་དགྲོལ་བ་ནི། ། སངས་རྒྱས་ཀུན་ལ་བསྙེན་བསྐུར་བྱེད་པའི་རྟགས། ། ལྟེ་བའི་ཁུང་ནས་ཉི་ཟླ་ཆར་བ་ནི། ། སྡུག་བསྔལ་རྒྱ་མཚོ་ཐམས་ཅད་སྐེམ་པའི་རྟགས། །
སྤྱི་བོའི་གཙུག་ཏུ་ཟླ་བ་འཆར་བ་ནི། ། དུས་གསུམ་མ་ལུས་མུན་པ་སེལ་བའི་རྟགས། ། སྤྱན་རྩ་དམར་པོ་ཕྱོགས་བཅུར་གཟིགས་པ་ནི། ། སྲིད་གསུམ་རྣལ་འབྱོར་བྱ་ར་བྱེད་པའི་རྟགས། ། ནུ་མ་གཡོན་པ་བདུད་རྩིའི་ཆུ་རྒྱུན་གྱི། ། ལྷ་ཕྲུག་ཐམས་ཅད་གསོ་ན་མཛད་པའི་རྟགས། ། ད་ལྟར་རྣལ་འབྱོར་ཀུན་གྱི་སྲིའུ་གསོ། ། སྟེང་གི་ལྷ་རྣམས་ཁྱེད་ཀྱིས་འདུལ། ། འོག་གི་ཀླུ་རྣམས་ཁྱེད་ཀྱིས་འདུལ། ། བར་ཀྱི་ལྷ་སྲིན་སྡེ་བརྒྱད་ཁྱེད་ཀྱི་འདུལ། །
རྣལ་འབྱོར་ཆུང་སྲི་ཐལ་བའི་རྡུལ་དུ་རློག ། བསྐང་ངོ་དམ་རྫས་མདོས་ཀྱི་བསྐང་། ། ལྷ་མོ་ཁྱེད་ཀྱི་ཐུགས་དམ་བསྐང་། ། དེངས་འདིར་བུ་རྟ་གཉིས་པོ་ཁྱེད་ལ་གདམས། ། བདག་གི་བཀའ་ཉན་མ་བུ་མ་བྲལ་ཞིང་། ། སྲོག་རྟ་གཉིས་པོ་དམ་ཅན་ཁྱེད་ལ་བཅོལ། ། རྟ་ཡི་འོག་ཏུ་བུ་འདི་མ་བསད་གཅིག ། ལྷ་སྲིན་སྡེ་བརྒྱད་ལག་ནས་ཚེ་དཔལ་སྲིད་འཕྲོག་ལ། ། བུ་ཆུང་འདི་ལ་ཚེ་དཔལ་གཟི་བརྗིད་བསྐྱེད། ། འདི་ལ་ཚིག་རོལ།
སྨོན་ལམ་འདེབས་པ་ནི། ཧཱུྃ་མཛད་དམར་དབྱངས་རོལ། རྣལ་འབྱོར་བདག་གི་ལྷ་མོ་ཁྱོད་བསྒྲུབ་པའི། ། ལྷ་མོ་ཁྱོད་ཀྱི་བྱིན་རླབས་ཀྱི། ། བགེགས་རྣམས་ཐམས་ཅད་མེད་པར་མཛོད། བསྡུས་ལ། རྟ་དང་བ་གླང་ནོར་དང་འབྲུ། ། མི་ནོར་ཟས་དང་གཉེན་བཤེས་རྣམས། ། ནད་མེད་བདེ་ཞིང་དར་བ་ཤོག ། མི་ནོར་ཟས་དང་གཉེན་བཤེས་རྣམས། །
ནད་དང་མུ་གེ་ཀུན་བྲལ་ནས། ། འགྲོ་བ་ཐམས་ཅད་བདེ་བ་ཤོག ། ལྷ་མོ་ཁྱེད་ཀྱི་བྱིན་རླབས་ཀྱིས། ། བདག་ཅག་འཁོར་དུ་གཏོགས་པ་ལ། ། ལོངས་སྤྱོད་རྣམ་གཉིས་རྫོགས་པ་ཤོག ། བདག་ཀྱང་དུས་འདིར་ཚེ་རིང་ཞིང་། ། སངས་རྒྱས་བསྟན་པ་བསྲུང་བ་ལ། ། མཐུ་དང་རྫུ་འཕྲུལ་ལྡན་པ་ཤོག ། ལོག་པར་ལྟ་བའི་མི་རྣམས་ནི། ། བདུན་བརྒྱུད་རྩད་ནས་གཅོད་པར་ཤོག །
འུར། འདིར་ཚིག་གི་རོལ་མོ་ཆེམས་བརྡུང་བྱ། གསུམ་བརྡེག་ལེན་བཅས་བྱས་ལ་བཞག་གོ མ་བྷྱོ་ས་མ་ཡ་བྷྱོ་རུ་ལུ་རུ་ལུ་བྷྱོ། རུ་ལུ་རུ་ལུ་ནག་མོ་ཤ་ནི་རྩ་པ་ཡ་ལྷ་མོ་ཡ་མ་དུ་ཧྲཱིཾ། ས་གཱ་རུ་མ་ཛཿཛཿ ཅེས་དུས་རྟག་ཏུ་བཟླས། རྡོ་རྗེ་འཛིན་པའི་བཀའ་དང་བསྟན་པ་རིན་པོ་ཆེ་ལ་དགོངས་ཏེ་ཁྱེད་རྣམས་ཀྱི་དགེས་ཤིང་མོས་པའི་ཐབས་ཀྱི་བཞེས་ལ་རྣལ་འབྱོར་པ་བདག་ཅག་དཔོན་སློབ་ཡོན་མཆོད་འཁོར་དང་བཅས་པ་ཐམས་ཅད་ལ་ནད་དང་གནོད་པ་ཐམས་ཅད་ཞི་བར་མཛོད། ཚེ་དང་བསོད་ནམས་དང་དཔལ་འབྱོར་ཐམས་ཅད་རྒྱས་པར་སྤེལ། དབང་ཕྱུག་དང་ནུས་མཐུ་བསྐྱེད།
སྙན་པ་དང་གྲགས་པ་སྒྲུབ། གྲགས་པའི་འགྲོ་བ་ཕོ་མོ་ཐམས་ཅད་དབང་དུ་བསྡུས། གནོད་བྱེད་དགྲ་བགེགས་ཐལ་བ་རྡུལ་དུ་རློག་ཅིག གཞན་ཡང་བདག་ཅག་རྣམས་ཀྱི་རྒྱག་ཆོད་ཀྱི་མ་དང་། བློ་ལྷག་གི་ཕ་མཛོད་ཅིག རྒྱབ་ཀྱི་སློག་པ་དང་མདུན་གྱི་མཁར་བ་མཛོད་ཅིག ཉིན་གསུམ་གྱི་བྱ་ར་དང་། མཚན་གསུམ་གྱི་མེལ་ཚེ་མཛོད་ཅིག ཡོ་ན་སྲོངས། འགྱེལ་ན་སློངས།
ཆད་ན་མཐུད་ཅིག རལ་ན་ཚེམས་ཤིག གཏོར་ན་ཚོལ་ལ། བརྗེད་ན་བསྐུལ་ཅིག མགོ་གང་གི་ཡར་ལ་སྟོད་ཅིག དཀྱུས་གང་གི་མར་ལ་བསྲུང་ཅིག གཞན་ཡང་ལེགས་པར་བརྒྱ་དང་སྤྲོད་ལ། ཉེས་པ་སྟོང་དང་བསྣོལ་ཅིག བསམ་པ་ཡིད་བཞིན་དུ་སྒྲུབ་པ་ལ། རེ་བ་རྒྱ་མཚོ་ལྟར་བུར་སྐོངས་ཤིག
མཐུན་པའི་དངོས་གྲུབ་སྩོལ་ལ་མི་མཐུན་པའི་ཕྱོགས་ཐམས་ཅད་བཟློག་ཅིག གནོད་པའི་དགྲ་བགེགས་བཟློག་པའི་བརྟེན་མདོས་འདི་ལ་བརྟན་པར་བཞུགས་ཏེ། དགྲ་དཔུང་ཆོམ་ལ་བགེགས་དཔུང་ཐམས་ཅད་ཤིགས། དམག་དཔུང་བསྐྱེད་ལ་རུ་མཚོན་ཕྱོར་ཅིག སངས་རྒྱས་ཀྱི་བསྟན་པ་བསྲུང་ཅིག དཀོན་མཆོག་གི་དབུ་འཕངས་ཆེན་པོ་བསྟོད་ཅིག གཞན་ཡང་སྤྲོ་ལ་དར་འཕྱོར་ལ། ཁྲོམ་ལ་དུང་བུས་ཅིག གཏམ་ངན་རྒྱུན་ཆོད་ལ། སྙན་གྲགས་འཇིག་རྟེན་དུ་སྒྲོགས་ཤིག
དམ་པའི་ཆོས་མི་ནུབ་པའི་རྒྱལ་མཚན་ནམ་མཁར་འཕྱོར་ལ། མཐོ་རིས་དང་ཐར་པ་དང་བྱང་ཆུབ་བསྒྲུབ་པའི་གྲོགས་མཛོད་ཅིག སྐྱབས་དང་དཔུང་གཉེན་དང་རྟེན་དང་གླིང་མཛོད་ཅིག བདག་ཅག་གི་ཇི་ལྟར་བསྒོ་བ་བཞིན་བཅོལ་བའི་འཕྲིན་ལས་ཐམས་ཅད་མྱུར་དུ་བསྒྲུབ་ཤིག ཤྭ་རིང་དབྱངས་རོལ། བྷྱོཿཆོས་དབྱིངས་ཤེས་རབ་ཕ་རོལ་ཕྱིན། ། མ་གཅིག་ལྷ་མོ་བུ་རྫི་མ། ། རྩ་བརྒྱུད་བླ་མའི་མངའ་གསོལ་བས། འདིར་རོལ་མོ། ། བྱིན་རླབས་སྤྲིན་ཕུང་ཐིབ་སེ་ཐིབས། །
འདི་ནས་རྡུང་། ཡིད་དམ་རྒྱ་མཚོའི་མངའ་གསོལ་ན། ། གྲུབ་གཉིས་གཟིམ་ཆར་ཐུ་ལུ་ལུ། ། སངས་རྒྱས་རྣམས་ཀྱི་མངའ་གསོལ་བས། ། ཡེ་ཤེས་རྒྱ་མཚོ་ཁྱི་ལི་ལི། ། དམ་པའི་ཆོས་ལ་མངའ༞ ། ཡིད་བཞིན་ནོར་བུ་མེ་རེ་རེ། ། འཕགས་པའི་དགེ་འདུན༞ ། འཕྲིན་ལས་གཟི་འོད་སལ་ལ་ལ། ། དམ་ཅན་རྒྱ་མཚོའི༞ །
དྲག་ཤུལ་སྣང་བ་ཚེ་རེ་རེ། ། ནོར་ལྷ་རྣམས་ཀྱི༞ ། ཕྱག་གཡས་བང་མཛོད་ཁྲིག་སེ་ཁྲིག ། གཏེར་བདག་རྣམས་ཀྱི༞ ། ཕུན་ཚོགས་འདོད་དགུ་ཉི་ལི་ལི། ། གསང་བ་ཆེན་པོའི་གནས་མཆོག་འདིར། ། ཤ་ཁྲག་གཏོར་མ་རི་ལྟར་སྤུང་། ། ཛ་གད་བདུད་རྩིའི་མཚོ་ལྟར་འཁྱིལ། ། དྲི་བསུང་ངད་པ་སྤྲིན་ལྟར་འཐིབ། ། འདོད་དགུ་སྣ་ཚོགས་ཆར་ལྟར་བབས། །
ཏིང་འཛིན་སྔགས་ཀྱི་བྱིན་རླབས་ནས། ། སྔ་བཅོལ་གཏང་རག་འདི་འབུལ་ལོ། ། ད་བཅོལ་ཞུ་སྐྱེམས་འདི་འབུལ་ལོ། ། བཞེས་ཤིག་རོལ་ཅིག་དགོངས་པར་མཛོད། ། མཆོད་ནི་དམ་རྫས་གཏོར་མའི་མཆོད། ། གསོལ་ནི་སྤྱན་གཟིགས་མཆོད་པའི་གསོལ། ། རྟེན་ནི་བརྟེན་མདོས་དག་ལ་རྟེན། ། འབོད་ནི་དུང་ཆེན་གླིང་བུས་འབོད། ། བསྐང་ནི་མཐུན་པའི་རྫས་ཀྱི་བསྐངས། ། སྦད་དོ་སྡེ་བྱེད་དགྲ་ལ་རྦད། །
བསྐུལ་ལོ་དྲག་པོའི་ལས་ལ་བསྐུལ། ། ཆོས་སོ་དཔའ་བོའི་དམག་ལ་ཆོས། ། རྟེན་ནོ་བུ་རྫིས་རྒྱངས་མ་རིང་། ། བསྐུལ་ལོ་བུ་རྫི་ཕྲག་མ་དོག ། གཡབ་བོ་བུ་རྫི་སྤྱན་མ་རྟུལ། ། འབོད་དོ་བུ་རྫི་སྙན་མ་སྲ། ། གསོལ་ལོ་བུ་རྫི་ཐུགས་མ་རིང་། ། བསྟོད་དོ་བུ་རྫི་ཐུགས་མ་ཆུང་། ། བསྐུལ་ལོ་བུ་རྫི་རྩལ་མ་ཞན། ། དམ་ཅན་བསྲུང་མ་རྒྱ་མཚོའི་ཚོགས། །
དམ་བཅས་ཞལ་བཞེས་མཛད་པ་རྣམས། ། མཐུ་དང་ལྡན་པ་མངའ་གསོལ་ལོ། ། སངས་རྒྱས་བསྟན་པ་བུ་བཞིན་སྐྱོངས། ། རྩལ་དང་ལྡན་པ༞ ། བསྟན་འཛིན་སྐྱེས་བུ་དབུ་འཕང་བསྟོད། ། ཤ་ལ་སྲེད་པ༞ ། དགྲ་བོའི་ཤ་ལ་ཧབ་སེ་ཧབ། ། ཁྲག་ལ་རྔམས་པ༞ ། དགྲ་བོའི་ཁྲག་ལ་ཧུབ་སེ་ཧུབ། ། སྲོག་ལ་དབང་བ༞ །
དགྲ་སྲོག་ད་ལྟར་ཆོད་ལ་ཤོག ། དམག་དཔོན་ཆེན་པོ༞ ། སྡེ་བརྒྱད་དམག་དཔོན་དགྲ་ལ་དྲོངས། ། བསྟན་སྲུང་ཆེན་པོ༞ ། བསྟན་ལ་གནོད་བྱེད་རྡུལ་དུ་རློག ། ཆོས་སྐྱོངས་ཆེན་པོ༞ ། ཆོས་འཁོར་དར་ཞིང་རྒྱས་པར་མཛོད། ། རིག་འཛིན་བསྲུང་མ༞ ། གསང་སྔགས་མཐུ་དང་ནུས་པ་སྐྱེད། ། རྣལ་འབྱོར་དགྲ་ལྷ༞ །
བཅོལ་བའི་ལས་རྣམས་མྱུར་དུ་སྒྲུབ། ། ཞི་བས་ལས་ལ༞ ། ནད་གདོན་བར་གཅོད་ཞི་བ་མཛོད། ། རྒྱས་པའི་ལས་ལ༞ ། ཚེ་དང་བསོད་ནམས་རྒྱས་པ་སྤེལ། ། དབང་གི་ལས་ལ༞ ། ཁམས་གསུམ་མ་ལུས་འདུལ་བ་མཛོད། ། དྲག་པོའི་ལས་ལ༞ ། བསྟན་ལ་གནོད་ཅིང་སྡང་བ་དང་། ། བླ་མ་བརྙས་ཤིང་སེམས་ཅན་འཚེ། །
བསྒྲལ་བའི་ཞིང་བཅུ་གྱུར་པ་ཡི། ། དགྲ་བོ་དམ་ཉམས་ལས་ངན་འདི། ། ད་ལྟ་བསྒྲལ་བའི་དུས་ལ་བབས། ། དྲག་པོའི་མཚོན་ཆ་ཆར་ལྟར་ཕོབས། ། འཇིགས་པའི་ང་རོ་འབྲུག་ལྟར་སྒྲོག ། ཤ་ཁྲག་རུས་པའི་ཚོགས་སུ་རོལ། ། དོན་སྙིང་རྣམས་ལྔ་ཞལ་དུ་གསོལ། ། ཡན་ལག་མགོ་ཆོད་རྒྱན་དུ་གྱིས། ། སྐྱོབས་པའི་ལྷ་དང་མྱུར་དུ་ཕྱེ། ། སྔོན་ཚེ་རྒྱལ་བའི་བཀའ་མ་བཅག །
བླ་མ་བརྒྱུད་པའི་དམ་མ་གཡེལ། ། རྣལ་འབྱོར་བདག་གི་ངག་མ་བཅག ། དུས་ལ་བབས་སོ་བསྲུང་མའི་ཚོགས། ། ཁམས་གསུམ་དགྲ་བོས་སྲོག་དབུགས་ལ། ། དབང་ཞིང་རྔམ་པའི་མངའ་གསོལ་ལོ། ། དགྲ་ལ་རྦད་དོ་མཐུ་མ་ཆུང་། ། བགེགས་ལ་བསྐུལ་རོ་རྩལ་མ་ཞན། ། བདག་གིས་འཁོར་དང་ལོངས་སྤྱོད་དང་། ། དབང་ཕྱུག་ཡེ་ཤེས་རྒྱས་པར་མཛོད། ། ཕས་ཀྱི་སྦོད་སྟོང་བཟློག་པ་དང་། །
ནད་ཁ་རིམ་ཁ་དགྲ་ལ་བསྒྱུར། ། རྐྱེན་ཁ་མཚོན་ཁ་དགྲ་ལ་བསྒྱུར། ། མི་ཁ་གོད་ཁ་དགྲ་ལ་བསྒྱུར། ། བར་ཆད་ཐམས་ཅད་ཞི་བར་མཛོད། ། དུས་གསུམ་སངས་རྒྱས་ཐམས་ཅད་ཀྱི། ། དྲག་པོའི་འཕྲིན་ལས་འདུས་པའི་སྐུ། ། དཔལ་ལྡན་བུ་རྫི་ལྷ་མོ་ཡི། ། གང་བཅོལ་འཕྲིན་ལས་མྱུར་དུ་མཛོད། ། བདག་ཅག་འཁོར་དང་བཅས་པ་རྣམས། ། རི་རབ་རྩེ་ལྟར་མཐོ་བ་མཛོད། །
རྒྱ་མཚོའི་གཏིང་ལྟར་རྒྱས་པར་མཛོད། ། ཉི་ཟླའི་འོད་ལྟར་གསལ་བར་མཛོད། ། ཆུ་བོས་རྒྱུན་ལྟར་རིང་བར་མཛོད། ། འཇིག་རྟེན་བདེ་ཞིང་ལོ་ལེགས་དང་། ། སྐྱེ་འགྲོ་དར་ཞིང་བསྟན་པ་རྒྱས། ། མི་ནད་མུ་གེ་མི་འབྱུང་ཞིང་། ། ཚིག་རོལ་གྱི་རྗེས་སུ་བདུན་བརྡུང་བསྒྱུར། བཀྲ་ཤིས་ཕུན་སུམ་ཚོགས་པ་ཤོག ། ལྷ་མོའི་གཙོ་བོ་ཨེ་ཀ་ཛ་ཏིའི་ལས་བཅོལ་ནི། ཧཱུྃཿའཕྲིན་ལས་རྣམ་བཞི་ལྷུན་གྱི་གྲུབ། །
གྲུ་གསུམ་མཐིང་ནག་འབར་བའི་ཀློང་། ། སྔགས་ཀྱི་བསྲུང་མ་མཐུ་མོ་ཆེ། ། སྐུ་མདོག་མཐིང་ནག་འབར་བའི་སྐུ། དཔང་གཟུའི་དབྱངས། ། རལ་བའི་ཟུར་ཕུད་ས་གཞི་ཁྱབ། ། གཡས་ཀྱི་ཕྱག་ན་ཞིང་ཆེན་ཙིཏྟ་བསྣམས། ། གཡོན་གྱི་ཕྱག་ན་གཡུ་ཡི་སྤྱང་མོ་བསྣམས། ། འཇིགས་བྱེད་འབར་བ་ལྕགས་ཀྱུ་ཡི། ། མིག་གི་དབང་པོ་སྔོན་དུ་ཕྱུང་། ། ལྕགས་ཀྱི་ལྡིང་ཆེན་ལྡིང་བ་ཡི། །
དགྲ་བགེགས་ལུས་ཀྱི་ཁོང་ཁྲོལ་སྙིང་ཕྱུང་ཤིག ། སྤྱང་མོ་སྤྲུལ་པའི་ཕོ་ཉ་ཡི། ། དགྲ་བགེགས་སྲོག་རྩ་སྙིང་རྩ་ཆོད་ལ་ཤོག ། ཤ་དང་རུས་པ་གྲོལ་ལ་ཤོག ། ནང་ཁྲོལ་དབང་པོ་ཁྲོལ་ལ་ཤོག ། དགྲ་བགེགས་ལ་རྔམས་དབང་དུ་བསྡུས། ། མངོན་སྤྱོད་དྲག་པོའི་རྡུལ་དུ་རློག ། དམར་འབྱིན་ཆེན་མོ་ད་ཚུར་བྱོན། ། སྲོག་གཅོད་ཆེན་མོའི་དུས་ལ་བབས། ། ཁྱེའུ་འདི་ལ་ཚེ་སྩོལ་སྲོག་སྐྱོབས་ཤིག །
ཚིག་རོལ་དགུ་བརྡུང་ཆེམས་བརྡུང་གསུམ་བརྡེག་ལེན་བཅས་བྱས་ལ་བཞག ཏཱཀྐ་རཀྵ་ཁ་བདུན་ཏྲ་རུ་ལུ་རུ་ལུ་ཧཱུྃ་བྷྱོཿཧཱུྃ། རཀྨོ་རི་མ་རྩ་རྩ་ཁ་ལ་བྷྱོཿ རུ་ལུ་རུ་ལུ་མ་ཏི་བྷྱོཿ བུ་ཆུང་ལ་རཀྵཿརཀྵཿསྭཱཧཱ། ཡེ་དྷརྨཱ་ཧེ་ཏུ་པྲ་བྷ་ཝ་སོགས་ཚར་གསུམ་བྱས། ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་བདག་ལ་དགོངས་སུ་གསོལ། སོགས་ནས། བྱེ་བྲག་ཏུ་ཡང་བརྟེན་མདོས་འདི་ལ་དཔལ་ལྡན་ལྷ་མོ་འདོད་ཁམས་ཀྱི་དབང་ཕྱུག་མ་བུ་རྫི་སྨན་གྱི་རྒྱལ་མོ་འཁོར་དང་བཅས་པ་བརྟེན་པར་བཞུགས་སུ་གསོལ། བརྟེན་པར་བཞུགས་ནས་སངས་རྒྱས་ཀྱི་བསྟན་པ་སྲུངས།
ཞེས་པ་ནས། འཕྲིན་ལས་དང་སྡོང་གྲོགས་རྒྱ་ཆེན་པོ་མཛད་དུ་གསོལ། གོང་བཞིན་ལ། ཡེ་དྷརྨཱ། མེ་ཏོག་གཏོར་རོལ་མོ་བཅས་ཚར་གསུམ་བྱས་ལ་མཐར་བཀྲ་ཤིས་གང་ཤེས་བརྗོད། དེ་ནས། ཡེ་ཤེས་ལྔ་ལྡན་ནས། སྩལ་དུ་གསོལ། ཨོཾ་ཤྲཱི་བཛྲ་ཀུ་མ་ར་ཀྲོ་དྷ་རཀྵ་ཧཱུྃ་ཕཊ། ཨོཾ་བཛྲ་ཀ་ཝ་ཙི་ཧཱུྃ་ཕཊ།
དགེ་བ་འདི་ཡི་མཐའ་ཡས་སེམས་ཅན་ཀུན། ། བདུད་ལས་རྣམ་རྒྱལ་བར་ཆད་ཀུན་བཅོམ་ནས། ། རྡོ་རྗེ་གཞོན་ནུ་མྱ་ངན་འདས་པ་ཡི། ། འབྲས་བུ་བྱང་ཆུབ་ངེས་པར་འགྲུབ་གྱུར་ཅིག ། སྐྱེ་མེད་ཆོས་སྐུའི་རང་བཞིན་རྣམ་དག་ལས། ། ཐམས་ཅད་དབང་གི་གཟུགས་ཀྱི་སྐུ་སྤྲུལ་པ། ། བཅོམ་ལྡན་རྡོ་རྗེ་གཞོན་ནུ་ཡབ་ཡུམ་གྱི། ། སྐྱེ་ཤི་མེད་པ་དོན་གྱི་བཀྲ་ཤིས་ཤོག ། ཅེས་པ་འདི་ཡང་ས་སྐྱ་པ་ངག་དབང་ཀུན་དགའ་བློ་གྲོས་ཀྱིས་འཕྲལ་དུ་བྲིས་པའི་དགེ འདིའི་བརྒྱུད་པ་ནི།
ཨོ་རྒྱན་བཻ་རོ། གཏེར་སྟོན་རྡོ་རྗེ་གླིང་པ། བཀྲ་ཤིས་འབྱུང་གནས། ཆོས་ཉིད་རང་གྲོལ། བསྟན་པ་རྒྱལ་མཚན། ཀུན་དགའ་བསོད་ནམས། འཁྲུལ་ཞིག་པ། འཇམ་དཔལ་གྲགས། པདྨ་གྲགས། གཞུང་རྒྱན།
བསྟན་རྒྱམ། འབྲོམ་སྟོན། གཏེར་ཆེན་བླ་མ། གཏེར་གླིང་པ། དེ་ནས་༼བསོད་ནམས་རིན་ཆེན་ས་ཆེན་ཀུན་བློ་དང་། ། དེ་སྲས་དབང་གི་མཚན་དང་དཀོན་མཆོག་གྲགས། ། ཀུན་དགའ་རབ་རྒྱས་མངའ་བདག་བྱམས་བསྟན་མཚན། ། ལྔ་རིགས་ཀུན་བཀྲས་ཡབ་རྗེ་པདྨའི་མཚན། ། མགུ་ཆེན་ཀུན་རིན་ཀུན་དགའ་རྒྱལ་མཚན་དང་། ། བཞེད་ཆེན་དབང་སྡུད་བཟོད་པ་ཕུན་ཚོགས་དང་། །
ཀུན་དགའ་སྙིང་པོ་མཐུ་ཆེན་གསང་བའི་བདག ། དྲིན་ཆེན་རྡོ་རྗེ་འཆང་དབང་སོགས་བརྒྱུད་འདི་ཡང་ཁའུའི་བྲག་རྫོང་གི་གཙོ་གདུགས་ཉམས་གསོ་ཞུས་སྐབས་ས་ཆེན་ཀུན་བློའི་འཇགས་སྒྲིགས་ཞལ་གྱི་གདུགས་ཆོག་རག་བསྡུས་བླ་བརྒྱུད་ཞལ་སྐོང་དུ་ཀརྨ་རཏྣས་སྦྱར་བའོ།།༽ ༈་་་་་རིམ་བརྒྱུད་བདག་ལའོ། ། སྭསྟི། ཕུན་ཚོགས་ཀུན་གྱི་གཙུག་རྒྱན་རྡོ་རྗེ་འཆང་། ། རྩ་བའི་བླ་མའི་བཀྲ་ཤིས་དམ་པ་དེས། ། དཔལ་ལྡན་ས་སྐྱའི་གདུང་རབས་རིན་ཆེན་ཕྲེང་། ། ཆད་མེད་མྱུར་དུ་འབྱུང་བའི་བཀྲ་ཤིས་ཤོག ། མདོ་རྒྱུད་མན་ངག་རིག་གནས་ཀུན་སྤེལ་བའི། ། འཕགས་བོད་བརྒྱུད་པའི་བླ་མའི་བཀྲ་ཤིས་དེས།
༞༞ ། བྱང་ཕྱོགས་ཐུབ་པའི་རྒྱལ་ཚབ་ས་སྐྱ་པ། ། ཡབ་སྲས་རྗེས་འབྲེང་མཁས་གྲུབ་བཀྲ་ཤིས་ཤོག ༞༞ ། སངས་རྒྱས་རྣམས་དང་དམ་ཆོས་དགེ་འདུན་བཅས། ། བསླུ་མེད་དཀོན་མཆོག་གསུམ་གྱི་བཀྲ་ཤིས་ཤོག ༞༞ ། ཆགས་སྤྱོད་གྲུབ་མཐའ་རིགས་བཞི་རྗེས་བཟུང་བའི། ། རྒྱུད་བཞིའི་ཡི་དམ་ལྷ་ཚོགས་བཀྲ་ཤིས་ཤོག ༞༞ །
ཡང་ཕུར་དགྱེས་རྡོར་བདེ་མཆོག་གསང་བ་འདུས། ། ཚེ་དཔག་མེད་སོགས་ལྷག་ལྷའི་བཀྲ་ཤིས་ཤོག ༞༞ ། བསྟན་པ་བསྲུང་ཞིང་འཇིག་རྟེན་ལེགས་སྐྱོངས་པའི། ། བཀའ་བསྟོད་དམ་ཅན་རྒྱ་མཚོའི་བཀྲ་ཤིས་ཤོག ༞༞ ། གུར་ཞལ་ནོར་སྐྱོངས་དཀར་བདུད་ཕུར་སྲུང་སོགས། ། ས་སྐྱའི་རྗེ་བཙུན་བསྟན་སྲུང་བཀྲ་ཤིས་ཤོག ༞༞ ། དམར་མོ་སྐོར་གསུམ་འཇམ་དབྱུག་རྣམ་སྲས་སོགས། །
ས་སྐྱའི་རྗེ་བཙུན་དབང་ལྷའི་བཀྲ་ཤིས་ཤོག ༞༞ ། རྒྱལ་བ་སྲས་བཅས་འགྲོ་ལ་རྗེས་བརྩེ་དང་། ། སྤྱི་དང་བྱེ་བྲག་གདུལ་བྱའི་གསོལ་བཏབ་མཐུས། ༞༞ ། མཁས་བཙུན་བཟང་ལྡན་ས་སྐྱའི་གདུང་རབས་ཀུན། ། ཞབས་པད་བརྟན་ཅིང་བཞེད་དགོངས་མཐར་ཕྱིན་ནས། ། འགྲོ་བ་ཀུན་ལ་འཕྲལ་ཡུན་ཕན་བདེའི་སྒོ། ། དགེ་ལེགས་ཕྱོགས་བཅུར་རྒྱས་པའི་བཀྲ་ཤིས་ཤོག ། བདག་གི་དུས་གསུམ་བསགས་པའི་དགེ་བ་དང་། །
ལྷག་བསམ་རྣམ་པར་དག་པའི་བདེན་སྟོབས་ཀྱིས། ། དཔལ་ལྡན་ས་སྐྱའི་གདུང་རབས་རིན་ཆེན་ཕྲེང་། ། སྲིད་མཐའི་བར་དུ་རྒྱས་པའི་བཀྲ་ཤིས་ཤོག། །། ཅེས་སོ།། །། མངྒ་ལཾ།། །། PAGE * MERGEFORMAT 10 ཀུན་དགའ་བློ་གྲོས། གཏེར་སྟོན་རྡོ་རྗེ་གླིང་པའི་གཏེར་མ་ལྷ་མོ་བུ་རྫི་མའི་མདོས་གཞུང་ངག་འདོན། PAGE * MERGEFORMAT 9
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
