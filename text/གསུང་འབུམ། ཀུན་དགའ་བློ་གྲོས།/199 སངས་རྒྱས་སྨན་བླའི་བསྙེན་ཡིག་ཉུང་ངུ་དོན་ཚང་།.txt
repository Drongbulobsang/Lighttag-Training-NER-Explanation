གསུང་འབུམ། ཀུན་དགའ་བློ་གྲོས།
པོད ༡༩༩
སངས་རྒྱས་སྨན་བླའི་བསྙེན་ཡིག་ཉུང་ངུ་དོན་ཚང་།
༄༅། །སངས་རྒྱས་སྨན་བླའི་བསྙེན་ཡིག་ཉུང་ངུ་དོན་ཚང་བཞུགས་སོ།། ན་མོ་བྷཻ་ཥ་ཛྱེ་གུ་རུ་བཻཌཱུརྻ་ཡ། དེ་ལ་འདིར་སངས་རྒྱས་སྨན་བླ་ལ་བསྙེན་ཡིག་སྔར་མ་མཐོང་བས། བྱ་རྒྱུད་རིགས་འགྲེ་མི་འཁྲུགས་པར་བསྙེན་ཡིག་སྦྱིན་སྲེག་བཅས་འབྱུང་བས་འདི་ཡང་རྒྱས་བཀབ་སྟེ། བྱ་རྒྱུད་རིགས་གང་ཡང་རུང་བའམ། ཡང་ན་རིགས་གསུམ་སྤྱི་དབང་ངམ། ཡང་ན་སྨན་བླ་བྱ་རྒྱུད་ལུགས་ཀྱི་དབང་ཡང་ཡོད་འདྲ་བས་དེ་སོགས་ཐོབ་ཅིང་སྨན་བླའི་རྗེས་གནང་མཐོ་བརྩེགས་མ་འདི་རྡོ་རྗེ་འཆང་གིས་དཔྱད་གཞིར་མཛད་ཀྱང་རིས་མེད་མཁས་གྲུབ་དུ་མས་གསན་ཅིང་བརྒྱུད་པ་འདྲེན་པར་མཛད་པས་ཁུངས་མ་ཡིན་པའི་ལུགས་སུ་བཞག་ནས། འདི་ཉིད་ཐོབ་པའི་གང་ཟག་སོ་ཐར་རིས་བདུན་གང་རུང་དང་། བྱང་སྡོམ་ཐོབ་པ་ཞིག་གིས། ས་ཕྱོགས་དབེན་གཙང་གདུག་པ་ཅན་འགྲིམ་འགྲུལ་ཉུང་ཞིང་།
ཆོས་ལྡན་རྒྱལ་པོས་སྐྱོང་བ་བླ་མ་གོང་མས་བྱིན་གྱིས་བརླབས་ཤིང་། མཐུན་རྐྱེན་དཀར་སྡོར་སོགས་འཚོལ་སླ་བ་ཞིག་ཏུ། འདིའི་སྐུ་བྲིས་འབུར་གང་རུང་ཡོད་ན་རང་ལ་ཞལ་ཕྱོགས་པར་བཞུགས་པའམ་མེད་ཀྱང་རང་གི་མདུན་ཕྱོགས་དེར་སྟེགས་རས་གཙང་གིས་བཀབ་སྟེང་ནས་འབྲས་སོགས་འབྲུ་གཙང་བཀྲམ་སྟེ། ཙམ་པ། དཀར་གསུམ། མངར་གསུམ། བུམ་རྫས་ཉེར་ལྔ་རྣམས་ལྷན་ཅིག་ཆུ་གཙང་གིས་སྦྲུས་པའི་ཟླུམ་གཏོར་མར་དཀར་གྱི་སྒོར་རྒྱན་རྩེ་དང་དཀྱིལ་ལྡིར་ལ་རྒྱབ་ཅིང་པད་འདབ་བཞིས་བསྐོར་བ་དངུལ་སོགས་རིན་པོ་ཆེའི་སྣོད་དམ། རྫ་སྡེར་རམ། རྡོ་གཙང་སྟེང་དུ་བཤམས་དྲུང་མདུན་བསྐྱེད་ཀྱི་གཡོན་ནས་འོག་བཟུང་བའི་ཆུ་གཉིས། མེ་ཏོག
ཨ་ཀ་རུ་སོགས་བདུག་སྤོས་གླ་རྩི་དང་ཆང་མ་འདྲེས་པ། མར་མེ། དྲི་ཆབ་ཞལ་ཟས་རྣམས་སྦྲེང་ཚར། དེའི་ཕྱིར་གནོད་སྦྱིན་བཅུ་གཉིས་དང་གཞི་བདག་གཏོར་ཟླུམ་ཡང་གོང་བཞིན་མཆོད་གཏོར་དེ་རྣམས་གསོ་ཆས་བཅས། མལ་འོག་ཏུ་པད་དཀར་གྱིས་རྡོ་རྗེ་རྒྱ་གྲམ་མམ། གཡུང་དྲུང་རིས་རྡོ་ལེབ་ལ་བྲིས་ཏེ་འབྲས་སོགས་འབྲུ་ཕྲན་བུ་བཀྲམ་པ་དང་། རྡོ་ཤིང་སོགས་ཀྱི་སྒྲོམ་སྟེགས་སྟན་ནང་ཚངས་ཅན་སྐྱི་ཆགས་མ་ཡིན་པ་བཏིང་། ཏིང་ཤགས་འཐོར་ནས་རྣམས་བཤམ་ལ། ཆོ་འཕྲུལ་སོགས་ཀྱི་ཡར་ངོའི་བརྒྱད་དམ། བཅོ་ལྔའམ་མར་ངོའི་གནམ་སྟོང་ལྟ་བུའི་དགོང་ཆར་སྒྲུབ་ཁང་དུ་ཆ་གསུམ་བཏང་།
བགེགས་གཏོར་བསྐྱུར་ཟིན་པ་དང་སྒོ་ཕྱིར་གཞན་སྲུང་བའི་ཐོ་དཀར་བཙུགས། རང་ཉིད་ཁྲུས་དང་རྡོ་དཀར་ལ་གནས་པས་མཆོད་པ་རྣམས་ཨོཾ་ཨ་མྲྀ་ཏེ་ཧཱུྃ་ཕཊ། ཨོཾ་སྭཱ་བྷ་ཝ་ཤུདྡྷཿསརྦ་དྷརྨ་སྭཱ་བྷཱ་ཝ་ཤུདྡྷོ྅ཧཾ། སྟོང་པའི་ངང་ལས་ཨོཾ་ལས་བྱུང་བའི་རིན་པོ་ཆེ་ལས་གྲུབ་པའི་སྣོད་ཡངས་ཤིང་རྒྱ་ཆེ་བའི་ནང་དུ། ཨོཾ་འོད་དུ་ཞུ་བ་ལས་བྱུང་བའི་ལྷ་རྫས་ལས་གྲུབ་པའི་མཆོད་ཡོན། ཞབས་བསིལ། མེ་ཏོག བདུག་སྤོས། མར་མེ། དྲི་མཆོག
ཞལ་ཟས། རོལ་མོ་རྣམས་དྭངས་ཤིང་ཐོགས་པ་མེད་པ་ནམ་མཁའ་དང་མཐའ་ཀླས་པར་གྱུར། ཨོཾ་བཛྲ་ཨརྒྷཾ་སྭཱཧཱ། ཨོཾ་བཛྲ་པ་དྱཾ་སྭཱཧཱ། ཨོཾ་བཛྲ་པུཥྤེ་སྭཱཧཱ། ཞེས་སོགས་ནས། ཨོཾ་བཛྲ་ཤཔྟ་སྭཱཧཱ། ཨོཾ་བཛྲ་དྷརྨ་ར་ཎི་ཏ། པྲ་ར་ཎི་ཏ། སཾ་པྲ་ར་ཎི་ཏ།
སརྦ་བྷུདྡྷ་ཀྵེ་ཏྲ། པྲ་ཙ་ལི་ནི། པྲཛྙཱ་པ་ར་མི་ཏ། ན་ད་སྭཱ་བྷ་ཝེ་ན་བཛྲ་དྷརྨ་ཧྲི་ད་ཡ་ཎི་སནྟོ་ཥ་ཧཱུྃ་ཧཱུྃ་ཧཱུྃ་ཧོ་ཧོ་ཧོ་ཨ་ཁཾ་སྭཱཧཱ། ལན་གསུམ་རོལ་མོ་དང་བཅས་པའོ། ། བདག་དང་འགྲོ་བ་སོགས་ནས། དགེ་འདུན་རྣམས་ལ་སྐྱབས་སུ་མཆིའོ། ། ཞེས་ཉེར་གཅིག་དང་། སེམས་ཅན་ཐམས་ཅད་ཀྱི་དོན་དུ་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཆེད་དུ་སངས་རྒྱས་སྨན་བླའི་བསྒོམ་བཟླས་ཉམས་སུ་བླང་བར་བགྱིའོ། །
ལན་གསུམ། རང་སྐད་ཅིག་གིས་སངས་རྒྱས་སྨན་བླར་གསལ་བའི་ཐུགས་ཀའི་ཧཱུྃ་ལས་འོད་ཟེར་འཕྲོས་པས་རང་བཞིན་གྱི་གནས་ནས་སངས་རྒྱས་སྨན་གྱི་བླའི་ལྷ་ཚོགས་མདུན་གྱི་ནམ་མཁར་ཨོཾ་བཛྲ་ས་མཱ་ཛཿ ཐུགས་རྗེས་ཀུན་ལ་སོགས་ཕྱག་འཚལ་ལོ། ། བྷཻ་ཁ་ཛྱེ་གུ་རུ་བཻཌཱུརྻ་པྲ་བྷ་ར་ཛ་ཡ་ས་པ་རི་བཱ་ར་ཨོཾ་བཛྲ་ཨརྒྷཾ་སོགས་ནས། ཤཔྟ་སྭཱཧཱ། དཀོན་མཆོག་གསུམ་ལ་བདག་སྐྱབས་མཆི་ནས། སངས་རྒྱས་འགྲུབ་པར་ཤོག ལན་གསུམ། སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག་སོགས་བརྗོད། ཨོཾ་སྭཱ་བྷ་ཝ་སོགས་དང་།
སྟོང་པའི་ངང་ལས་པཾ་ལས་པདྨ་དང་། ཨ་ལས་ཟླ་བའི་དཀྱིལ་འཁོར་ཀྱི་སྟེང་དུ་རང་སེམས་ཧཱུྃ་སྔོན་པོ་དེ་ལས་འོད་ཟེར་འཕྲོས། འཕགས་པ་མཆོད། སེམས་ཅན་གྱི་དོན་བྱས་ཚུར་འདུས་ཡོངས་སུ་གྱུར་པ་ལས་རང་ཉིད་བཅོམ་ལྡན་འདས་སྨན་ལྷ་སྐུ་མདོག་སྔོན་པོ་ཞལ་གཅིག་ཕྱག་གཉིས་པ་གཡས་མཆོག་སྦྱིན་གྱི་ཕྱག་རྒྱ་མཛད་པས་དུག་གསུམ་འཇོམས་པའི་ཨ་རུ་ར་དང་། གཡོན་པས་མཉམ་བཞག་མཛད་པའི་སྟེང་དུ་སྨན་གྱི་བདུད་རྩིའི་གང་བའི་ལྷུང་བཟེད་བསྣམས་པ། ན་བཟའ་ཆོས་གོས་རྣམ་གསུམ་ངུར་སྨྲིག་གསོལ་ཞིང་། མཚན་དང་དཔེ་བྱད་ཀྱིས་སྤྲས་པ་ཞབས་རྡོ་རྗེ་སྐྱིལ་མོ་ཀྲུང་གིས་བཞུགས་པ། དེའི་གཡས་སུ་པད་ཟླའི་སྟེང་དུ་མཾ་ལས་རྒྱལ་སྲས་ཉི་མ་ལྟར་སྣང་བྱེད་སྐུ་མདོག་དམར་སེར་ཞལ་གཅིག་ཕྱག་གཉིས་པ་གཡོན་པའི་པདྨའི་སྡོང་པོ་ཐུགས་ཀར་བཟུང་བའི་སྟེང་ན་ཉི་མ་བསྣམས་པ། གཡོན་དུ་པད་ཟླའི་སྟེང་ན་ཨ་ལས་རྒྱལ་སྲས་ཟླ་བ་ལྟར་སྣང་བྱེད་སྐུ་མདོག་དཀར་པོ་ཞལ་གཅིག་ཕྱག་གཉིས་པ་གཡོན་པས་པད་མའི་སྡོང་པོ་ཐུགས་ཀར་བཟུང་བའི་སྟེང་ན་ཟླ་བ་བསྣམས་པ་གཉིས་ཀ་གཡས་མཆོག་སྦྱིན་གྱི་ཕྱག་རྒྱ་དང་། དར་གྱི་སྟོད་གཡོགས་དང་རིན་པོ་ཆེའི་རྒྱན་གྱིས་བརྒྱན་པ།
ཞབས་གཉིས་མཉམ་པའི་སྟབས་ཀྱིས་བཞེངས་པ། གཙོ་བོ་ལ་འདུད་པའི་ཚུལ་གྱིས་བཞུགས་པ། དེའི་དཔྲལ་བར་ཨོཾ། མགྲིན་པར་ཨཱཿ ཐུགས་ཀར་ཧཱུྃ། ཐུགས་ཀའི་ས་བོན་ལས་འོད་ཟེར་འཕྲོས་པས་ཕྱོགས་བཅུའི་དེ་བཞིན་གཤེགས་པ་ཐམས་ཅད་སངས་རྒྱས་སྨན་བླ་སོགས་ལ་ཛཿཧཱུྃ་བཾ་ཧོཿ གཉིས་སུ་མེད་པར་བསྟིམ། སླར་ཡང་ཐུགས་ཀའི་ས་བོན་ལས་འོད་ཟེར་འཕྲོས་པས་དབང་གི་ལྷ་རིགས་ལྔ་འཁོར་དང་བཅས་པ་ཨོཾ་བཛྲ་ས་མཱ་ཛཿ དེ་བཞིན་གཤེགས་པ་ཐམས་ཅད་ཀྱིས་བདག་ལ་མངོན་པར་དབང་བསྐུར་བ་སྩལ་དུ་གསོལ། ཨོཾ་བཛྲི་བྷ་ཝ་ཨ་བྷི་ཥིཉྩ་ཧཱུྃ།
ཞེས་གསུང་ཞིང་བུམ་པའི་ཆུས་སྤྱི་བོ་ནས་དབང་བསྐུར། སྐུ་གང་དྲི་མ་དག ཆུ་ལྷག་མ་ཡར་ལུད་པ་ལས་གཙོ་བོ་ལ་མི་བསྐྱོད་པ་དང་། འཁོར་ལ་གཙོ་བོ་ཉིད་ཀྱིས་དབུར་བརྒྱན། ཐུགས་ཀའི་ས་བོན་གྱི་མཐར་སྔགས་ཀྱིས་བསྐོར་བ་ལས་འོད་ཟེར་འཕྲོས་པས་འཕགས་པ་མཆོད། སེམས་ཅན་གྱི་དོན་བྱས། སངས་རྒྱས་བྱང་སེམས་ཀྱི་ཐུགས་རྗེ་བྱིན་རླབས་ནུས་མཐུ་ཐམས་ཅད་འོད་ཟེར་གྱི་རྣམ་པར་སྤྱན་དྲངས་ཏེ་རང་ལ་ཐིམ། ཨོཾ་བྷཻ་ཥ་ཛྱེ་བྷཻ་ཥ་ཛྱེ་མ་ཧཱ་བྷཻ་ཥ་ཛྱེ་རཱ་ཛ་ས་མུཏྒ་ཏེ་སྭཱཧཱ། ཞེས་ཉེ་སྙིང་། ཨོཾ་ན་མོ་བྷ་ག་ཝ་ཏེ།
བྷཻ་ཥ་ཛྱེ་གུ་རུ་བཻཌཱུརྻ་པྲ་བྷ་རཱ་ཛ་ཡ། ཏ་ཐ་ག་ཏ་ཡ་ཨརྷ་ཏེ། སམྱཀྶཾ་བྷུདྡྷ་ཡ། ཏདྱ་ཐཱ། ཨོཾ་བྷཻ་ཥ་ཛྱེ་རཱ་ཛ་ས་མུཏྒ་ཏེ་སྭཱཧཱ། ཞེས་དང་། ཏདྱ་ཐཱ། གྷུ་མེ་གྷུ་མེ། ཨི་མེ་ནི་མི་ཧི་མ་ཏི་མ་ཏི་སཔྟ་ཏ་ཐཱ་ག་ཏ་ས་མ་དྷྱ་དྷིཥྛ་ཏ། ཨ་ཏ་མ་ཏེ།
པཱ་ལེ་པཱ་པཾ་ཤོདྡྷ་ནི་སརྦ་པཱ་པཾ་ན་ཤ་ཡ་མ་མ་བྷུདྡྷ་བུདྡྷོཏྟ་མེ། ཨུ་མེ་ཀུ་མེ། བུདྡྷ་ཀྵེ་ཏྲ་པ་རི་ཤོདྡྷ་ནི། དྷ་མེ་ནི་དྷ་མེ་མེ་རུ་མེ་རུ་ཤི་ཁ་རེ། སརྦ་ཨ་ཀཱ་ལ་མྲྀ་ཏྱུ་ནི་བཱ་ར་ཎི། བུདྡྷེ་པུ་བུདྡྷེ་བུདྡྷ་ཨ་དྷིཥྛཱ་ན། རཀྵནྟུ་མེ་སརྦ་དེ་བ་ས་མེ་ཨ་ས་མེ་ས་མནྟཱ་ཧ་རནྟུ། སརྦ་བུདྡྷ་བོ་དྷི་སཏྭ། ཤ་མེ་ཤ་མེ་པྲ་ཤ་མནྟུ་མེ་སརྦ་ཨི་དྷུ་པ་དྲ་བ་བྱཱ་ཏ་ཡ། པཱུ་ར་ཎེ་པཱུ་ར་ཎེ་པཱུ་ར་ཡ་མེ།
སརྦ་ཨཱ་ཤ་ཡ། བཻཌཱུརྻ་པྲ་ཏི་བྷཱ་སེ་སརྦ་པཱ་པཾ་ཀྵ་ཡངྐ་རི་སྭཱཧཱ། སྔགས་གསུམ་ཅི་ནུས་བཟླས་པའི་མཐར། སྙིང་ག་ནས་ཡེ་ཤེས་པ་མདུན་གྱི་ནམ་མཁར་བྱོན། བྷཻ་ཥ་ཛྱེ་གུ་རུ་བཻཌཱུརྻ་པྲ་བྷ་ར་ཛ་ཡ་ས་པ་རི་བཱ་ར་ཨརྒྷཾ་སོགས་གོང་ལྟར་དང་། ཐུགས་རྗེ་ཀུན་ལ་སྙོམས་པའི་བཅོམ་འདས་སོགས་ཀྱིས་བསྟོད། བཅོམ་ལྡན་འདས་བདག་དང་སེམས་ཅན་ཐམས་ཅད་ལ་མཆོག་དང་ཐུན་མོང་གི་དངོས་གྲུབ་མ་ལུས་པ་སྩལ་དུ་གསོལ། བཛྲ་མུཿཡེ་ཤེས་པ་གཤེགས། འཁོར་གདན་རང་ལ་ཐིམ། གཏོར་མ་ཆུས་སྦྱོངས་ནས་དང་པོ་ནི་བསང་སྦྱང་།
སྟོང་པའི་ངང་ལས་རིན་པོ་ཆེ་ལས་གྲུབ་པའི་སྣོད་ཡངས་ཤིང་རྒྱ་ཆེ་བའི་ནང་དུ་གཏོར་མ་ཁ་དོག་དྲི་རོ་ནུས་པ་ཕུན་སུམ་ཚོགས་པ་ཡེ་ཤེས་ཀྱི་བདུད་རྩིའི་རྒྱ་མཚོ་ཆེན་པོར་གྱུར། ཨོཾ་ཨཱཿཧཱུྃ་ལན་གསུམ་དང་། རང་གི་སྙིང་ཁ་ནས་འོད་ཟེར་འཕྲོས་པས་སངས་རྒྱས་སྨན་གྱི་བླ་བཻཌཱུརྻ་གཙོ་འཁོར་གསུམ་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་མདུན་གྱི་ནམ་མཁར་ཨོཾ་བཛྲ་ས་མཱ་ཛཿ ཞེས་པདྨ་ཀ་མ་ལ་ཡ་སཏྭཾ་ཞེས་སམ་བྲིས་འབུར་ཡོད་ན་ཛཿཧཱུྃ་བཾ་ཧོཿ ཞེས་བསྟིམ་ཡང་རུང་། གོང་ལྟར་པད་ཀོར་སྔོན་འགྲོའི་ཐལ་མོ་ཁོང་སྟོང་དང་། ཨོཾ་སརྦ་ཏ་ཐཱ་ག་ཏ་ས་པ་རི་ཝཱ་ར་ཨ་ཀཱ་རོ་སོགས་ལན་གསུམ་གྱིས་ཕུལ། མཆོད་བསྟོད་སྔ་མ་ལྟར་དང་། བདག་དང་སེམས་ཅན་ཐམས་ཅད་ལ་མཆོག་དང་ཐུན་མོང་གི་དངོས་གྲུབ་མ་ལུས་པ་སྩལ་དུ་གསོལ། གཉིས་པ་ཨོཾ་ཨཱཿཧཱུྃ་ལན་གསུམ་དང་།
ཨ་ཀཱ་རོ་མུ་སོགས་ལན་གསུམ་གྱིས་གནོད་སྦྱིན་གྱི་སྡེ་དཔོན་བཅུ་གཉིས་ལ་ཕུལ། ཨོཾ་བཛྲ་པུཥྤེ་སོགས་ཀྱིས་མཆོད། རྫུ་འཕྲུལ་སྟོབས་དང་མངོན་པར་ཤེས་པའི་དཔལ། ། ཉེ་བར་ཐོབ་ནས་ཐུབ་པའི་བཀའ་བཞིན་དུ། ། བསྟན་པ་རིན་ཆེན་བང་མཛོད་ལེགས་སྐྱོང་བའི། ། རྡོ་རྗེ་ཆོས་སྐྱོང་རྣམས་ལ་ཕྱག་འཚལ་ལོ། ། གསུམ་པ་ནི། ཨོཾ་ཨཱཿཧཱུྃ་གིས་བྱིན་བརླབས། གཞི་བདག་ལ་ཨོཾ་ཨ་ཀཱ་རོ་སོགས་ཀྱིས་ཕུལ། གཞི་བདག་ཆེན་པོ་འཁོར་བཅས་རྣམས། །
མཆོད་སྦྱིན་གཏོར་མ་འདི་སོགས་ནས། ཀུན་འགྲུབ་ཤོག ཡིག་བརྒྱ་ལན་གསུམ། མ་འབྱོར་པ་ཤླཽ་ཀ་གཅིག འདས་གཏོར་གྱི་མགྲོན་བྲིས་འབུར་ལ་བསྟིམ་པ་ལྟར་ན། བདག་དང་འགྲོ་ལ་ཐུགས་བརྩེའི་ཕྱིར། ། ཉིད་ཀྱི་རྫུ་འཕྲུལ་མཐུ་ཡིས་ནི། ། ཇི་སྲིད་མཆོད་པ་བདག་འབུལ་ན། ། དེ་སྲིད་བཅོམ་ལྡན་བཞུགས་སུ་གསོལ། ། ཨོཾ་སུ་པྲ་ཏིཥྛ་བཛྲ་ཡེ་སྭཱཧཱ།
ཞེས་འབྲུ་གཏོར། བྲིས་འབུར་མེད་པ་དང་གཏོར་མགྲོན་གཞན་ལ་ཁུ་ཚུར་རྒྱབ་སྦྱར། མཐེབ་སྲིན་སེ་གོལ་བཅས་བཛྲ་མུཿ ཞེས་པས་གཤེགས་པར་བསམ། དགེ་བ་འདི་ཡིས་མྱུར་དུ་བདག ། སངས་རྒྱས་སྨན་བླ་འགྲུབ་གྱུར་ནས། ། སོགས། སངས་རྒྱས་སྨན་བླ་ཁྱེད་སྐུ་སོགས། ཁྱེད་ལ་མཆོད་ཅིང་སོགས། སྟོན་མཆོག་དམ་པ་སོགས་བྱ་སྟེ་ཚུལ་ངེས་དགོང་ཐུན་ནས་འགོ་བཟུང་།
སྲོད་ཐུན་དཔེ་སོགས། གསོ་སྦྱང་ལེན་ཤེས་ན་ཕྱི་ཕྱག་སྔོན་འགྲོས་བླངས་ལ་ཐོར་ཐུན། དེ་ནས་ཁ་འདོན་གཞན། སྔ་ཐུན་གུང་ཚིགས་དགོང་ཐུན་ཡི་དམ་ཆོས་སྐྱོང་སོགས་ཀྱི་གཏོར་བསྔོ་ཆགས་མེད་ཡོད་ན་བྱ། སྲོད་ཐུན་ཏེ་ནམ་གྲུབ་བར་ལ་རིགས་འགྲེས་ཟླ་གཅིག་ཉེ་སྙིང་། ཡིག་འབྲུ་ཉེར་གསུམ་པ་བཞི་འབུམ། སྙིང་པོ་དང་གཟུངས་རིང་ཅི་ནུས་འོན་ཀྱང་གཟུངས་རིང་འདི་སྟོང་ཕྲག་བརྒྱད་བཟླ་བར་གསུངས་པས་འགྲུབ་ན་ལེགས། མཚམས་མ་གྲོལ་བར་སྒྲུབ་གཡོག་གཅིག་གཉིས་དང་། དམིགས་ཁོངས་སུ་བཅུག་པའི་སྨན་པ། ཕྱོགས་ནས་ཡི་གེ་དངོས་ཕྲན་སོགས་ལེན་ན་མ་གཏོགས།
གཞན་འགྲིམ་འགྲུལ་ཚང་མ་བཅད། རྡོར་དཀར་དང་ཁྲུས་ལ་འབད་ནས། བདག་གཞན་སེམས་ཅན་ཐམས་ཅད་ཀྱི་སྒྲིབ་སྦྱོང་ཚོགས་གསོག་ཏུ་དམིགས་པས་རྩེ་གཅིག་བསྒོམ་བཟླས་བྱས་ལ། སྦྱིན་སྲེག་བྱེད་པར་སྤྲོ་ན་ཐམས་ཅད་མཁྱེན་པ་དཀོན་མཆོག་ལྷུན་གྲུབ་ཀྱིས་མཛད་པའི་རྡོ་རྗེ་མི་འཁྲུགས་པའི་ལྷ་སྔགས་མཆོད་བསྟོད། གཏོར་ཁ་བསྒྱུར་བ་མ་གཏོགས་རིགས་འགྲེ་བས་བསྒྱུར་དགོས་རྣམས་གོང་གི་བདག་མདུན་བཞིན་ནོ།། །། ཞེས་པ་ས་སྐྱ་པ་ཀུན་བློས་སྡེ་དགེ་རིན་ཆེན་ཆོས་རྒྱལ་གྱི་རེ་སྐོང་དུ་བྲིས།། །། PAGE * MERGEFORMAT 2 ཀུན་དགའ་བློ་གྲོས། སངས་རྒྱས་སྨན་བླའི་བསྙེན་ཡིག་ཉུང་ངུ་དོན་ཚང་། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
