གསུང་འབུམ། ཀུན་དགའ་བློ་གྲོས།
པོད ༢༣༢
༄༅། །རྡོ་རྗེ་ལེགས་ལྡན་མའི་སྐུ་ཕེབས་སྐབས་ཐོད་བཅིངས།།
༄༅། །རྡོ་རྗེ་ལེགས་ལྡན་མའི་སྐུ་ཕེབས་སྐབས་ཐོད་བཅིངས།། ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧཱུྃ། ཆོས་སྐུ་ཀུན་ཏུ་བཟང་པོ། ལོངས་སྐུ་རྒྱལ་བ་རིགས་ལྔ། སྤྲུལ་སྐུ་པདྨ་འབྱུང་གནས། དགོངས་བརྡའ་སྙན་བརྒྱུད་རིགས་འཛིན། ལྷག་པའི་ལྷ་ཚོགས་དང་བཅས་པའི་བཀའ་དང་དམ་ལས་མ་འདའ་བར་གློ་བོ་གེད་དཀར་གཙུག་ལག་ཁང་གི་སྲུང་མ་རྡོ་རྗེ་ལེགས་ལྡན་མ་ཉིད་གཟུགས་ཅན་ཁོག་བརླམས་ཀྱིས་འཕྲལ་ཡུན་ལུང་གིས་འགྲོ་བའི་དོན་མཛད་པ་ཞིག་ཡོད་འདུག་པ་བཞིན་སྐུ་ཁོག་རྣམས་ལ་རྡོ་རྗེ་ལེགས་ལྡན་མ་ཉིད་བྱོན་ནས་ལུང་སྟོན་པ་ལས་གཞན་ལོག་པར་ལྟ་བ་བརྫུས་མའི་རིགས་མི་འབྱུང་བའི་ཕྲིན་ལས་རྡོ་རྗེ་ལེགས་ལྡན་མ་ཉིད་ཀྱིས་མཛོད་ཅིག ས་མ་ཡ་ན་ར་ཀན། ཞེས་གློ་བོ་རྒྱལ་པོ་ཨ་ཧཾ་དབང་རྒྱལ་རྡོ་རྗེ་ནས་ལེགས་ལྡན་མའི་སྐུ་ཕེབས་སྐབས་ཐོད་བཅིངས་འཚམས་སུ་དཀྲི་བའི་དམ་བཞག་ཅིག་དགོས་གསུང་པ་བཞིན་ས་སྐྱ་པ་ཀུན་བློ་ཁ་བདར་ཅན་དེས་བྲིས།། ༄༅། །སྭཱསྟི།
གློ་བོ་རྒྱལ་པོའི་སྲུང་མ་མདུང་དམར་ཅན་བསེ་ཁྲབ་ཅན་སོགས་དང་གཅིག་མིན་ཞེས་འཕྲོས་པས་གཅིག་པར་བྱས་ཏེ་དེའི་གསོལ་མཆོད་ནི། གཏོར་མ་བཞེངས་ན་ཁྲག་ཆང་ཙམ་པ་ལས་ཟན་གཏོར་གྲུ་གསུམ་རྩེ་ཟུར་ཤིན་ཏུ་རྣོ་བ་ཆེ་བ་གཅིག་ལ་ཆུང་བ་བརྒྱད་བསྐོར་མཐར་ཤ་ཁྲག་སོགས་ཟས་སྣས་བསྐོར་བ་དང་། ཤ་མར་རྒྱན་ཁྲག་གམ་སྨུག་རྩི་བྱུགས་མདུན་ཕུད་ཆང་སོགས་བཏུང་བ་སྣ་ཚོགས་བསྐོར་བ་དང་། ཡང་ན་ཕྱེད་ཚུགས་ཆང་གིས་ཆོག ཆང་གིས་སྦྱང་། སྤོས་དཀར་དང་བསང་ཤིང་གིས་བདུག་ལ། ངག་འདོན་ནི། བླ་མ་ཡི་དམ་དང་། ། མཁའ་འགྲོ་རྩ་གསུམ་ལྷ། ། སངས་རྒྱས་ཆོས་ཚོགས་ལ། །
སྒོ་གསུམ་སྐྱབས་སུ་མཆི། ། ལན་གསུམ་སོགས། སེམས་ཅན་བདེ་དོན་དུ། ། རྣམ་བཞིའི་ཕྲིན་ལས་ཕྱིར། ། པདྨ་དབང་ཆེན་བསྒོམ། ། མདུང་དམར་གསོལ་ཕྲིན་བགྱི། ། ལན་གསུམ། རྣམ་དག་སྤྲོས་བྲལ་ལས། ། སྤྲོས་པའི་སྐུར་ཤར་བ། ། རང་ཉིད་དབང་ཆེན་ཁྲོ། །
དམར་འཇིགས་ཁྲོ་རྒྱལ་ཅན། ། བེ་ཅོན་འཕྱར་སྡིགས་མཛུབ། ། ཁྱུང་གཤོག་ཅན་བརྐྱང་བསྐུམ། ། པད་ཉིའི་གདན་ལ་རོལ། ། ཞེས་དང་། ཧྲཱིཿབཛྲ་ཀྲོ་དྷ་ཧ་ཡ་གྷྲི་ཝ་ཧུ་ལུ་ཧུ་ལུ་ཧཱུྃ་ཕཊ། ལན་གསུམ། མཆོད་གཏོར་བསངས་སྦྱང་དག ། ཐོད་སྣོད་ཤ་ཁྲག་སོགས། ། སྲུང་མ་གང་དགྱེས་རྫས། །
ཟག་མེད་བདུད་རྩིར་གྱུར། ། ཀྱེ་ཀྱེ་སྭ་སྭ་དགོངས། ། གློ་བོའི་རྒྱལ་རྒྱུད་དང་། ། དེའི་མངའ་འབངས་ཀྱི། ། ལྷ་སྡེ་མི་སྡེ་ཡི། ། སྣོད་བཅུད་དཔལ་འབྱོར་གྱི། ། བགེགས་སྲུང་ལེགས་སྤེལ་བ། ། བསྟན་སྲུང་མདུང་དམར་ཅན། ། འདིར་བྱོན་བདག་ལ་དགོངས། ། ཁྱོད་ཐུགས་དགྱེས་བསྐྱེད་ཀྱི། །
ཕྱི་ནང་གསང་བའི་རྫས། ། སྔོན་གྱི་ཐུགས་དམ་གྱི།། །། ཞུས་སོ།། །། PAGE * MERGEFORMAT 2 ཀུན་དགའ་བློ་གྲོས། རྡོ་རྗེ་ལེགས་ལྡན་མའི་སྐུ་ཕེབས་སྐབས་ཐོད་བཅིངས། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
