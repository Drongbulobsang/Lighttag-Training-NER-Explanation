གསུང་འབུམ། ཀུན་དགའ་བློ་གྲོས།
པོད ༡༦༠
༄༅། །ཀུན་མཁྱེན་དཀོན་མཆོག་ལྷུན་གྲུབ་ཀྱིས། །
༄༅། །ཀུན་མཁྱེན་དཀོན་མཆོག་ལྷུན་གྲུབ་ཀྱིས། ། ཕྱག་རྡོར་རྣམ་སྲས་སྦགས་སྒྲུབ་ལ། ། ཁྱེར་བདེ་དོན་ཚང་ངག་འདོན་འདི། ། ས་སྐྱ་ངག་དབང་ཀུན་བློས་བྲིས།། སྭསཏྭི། ཐམས་ཅད་མཁྱེན་པ་དཀོན་མཆོག་ལྷུན་གྲུབ་ཀྱིས་མཛད་པའི་རྣམ་སྲས་གཏོར་ཆོག་རྒྱུན་དུ་ཉམས་སུ་ལེན་ཚུལ་ནི་ཆུ་ཕྱེད་གཙང་མར་བུམ་རྫས་ཉེར་ལྔ་བཏབ། ཟླུམ་གཏོར་གསུམ་ཆུས་བྲན། མཎྜལ་ཚོམ་བུ་དགུ་པ་ཆུ་བཞི་སྔོན་འགྲོའི་ཉེར་སྤྱོད་ལྔ། དྲི་བཟང་། འཐོར་གཡབ་བཅས་རྡོར་དྲིལ་འཐོར་ནས་རྣམས་བཤམས་ནས།
ཨྲྀ་ཏས་བསང་། སྭ་བྷཱ་ཝས་སྦྱངས། སྟོང་པའི་ངང་ལས་བྷྲཱུྃ་ལས་བྱུང་བའི་རིན་པོ་ཆེ་ལས་གྲུབ་པའི་སྣོད་ཡངས་ཤིང་རྒྱ་ཆེ་བའི་ནང་དུ་ཧཱུྃ་ལས་བྱུང་བའི་བསང་གཏོར། མཆོད་ཡོན། ཞབས་བསིལ། ཞལ་བསིལ། མེ་ཏོག བདུག་སྤོས། མར་མེ། དྲི་མཆོག
ཞལ་ཟས། རོལ་མོ་རྣམས་དྭངས་ཤིང་ཐོགས་པ་མེད་པ་ནམ་མཁའི་མཐའ་ཀླས་པར་གྱུར་ཞེས་དང་། སོ་སོའི་ཕྱག་རྒྱ་དང་བཅས་ཏེ། ཨོཾ་བཛྲ་པྲོཀྵ་ཎཾ་སྭཱཧཱ། དེ་བཞིན་དུ་སྦྱར་ཏེ། ཨརྒྷཾ། པཱ་དྱཾ། ཨཱོཾ་ཙ་མ་ཎཾ། ཨོཾ་བཛྲ་པུཥྤེ་ཨཿཧཱུྃ་ནས་ཤཔྟའི་མཐར་རོལ་མོ་དང་བཅས་པས་བྱིན་གྱིས་བརླབ། སྐྱབས་འགྲོ་སེམས་བསྐྱེད་སྔོན་དུ་འགྲོ་བས།
རང་སྐད་ཅིག་གིས་ཕྱག་ན་རྡོ་རྗེར་གསལ་བའི་ཐུགས་ཁར་ཧཱུྃ་ཡིག་སྔོན་པོ་དེ་ལས་འོད་ཟེར་འཕྲོས་པས་བླ་མ་དང་ཕྱག་ན་རྡོ་རྗེ་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་ཨོཾ་བཛྲ་ས་མཱ་ཡ་ཛཿ ཞེས་པས་སྤྱན་དྲངས་པ་ལ། ན་མོ་གུ་རུ་བྷྱཿ ན་མོ་བཛྲ་པཱ་ཎི་ས་པ་རི་ཝཱ་རེ་བྷྱཿ ཞེས་པས་ཕྱག་བྱ། པུཥྤེ་སོགས་ཀྱིས་མཆོད། དཀོན་མཆོག་གསུམ་ལ་བདག་སྐྱབས་མཆི། ། ཞེས་སོགས་ལན་གསུམ་གྱིས་རྒྱུན་བཤགས་བྱ། ཚད་མེད་བཞི་བསྒོམ། ཤུ་ནྱ་ཏས་སྦྱངས།
སྟོང་པའི་ངང་ལས་པཾ་ལས་པདྨ་དང་ཨ་ལས་ཟླ་བའི་དཀྱིལ་འཁོར་གྱི་སྟེང་དུ་ཧཱུྃ་ཡིག་སྔོན་པོ་ལས་རྡོ་རྗེ་སྔོན་པོ་རྩེ་ལྔ་པ་ལྟེ་བར་ཧཱུྃ་གིས་མཚན་པ། དེ་ལས་འོད་ཟེར་འཕྲོས། འཕགས་པ་མཆོད། སེམས་ཅན་གྱི་དོན་བྱས། ཚུར་འདུས་ཡོངས་སུ་གྱུར་ལས་རང་ཉིད་ཕྱག་ན་རྡོ་རྗེ་སྐུ་མདོག་སྔོན་པོ་ཞལ་གཅིག ཕྱག་གཉིས་པ་ཕྱག་གཡས་པས་རྡོ་རྗེ་རྩེ་ལྔ་པ་ནམ་མཁའ་ལ་འཕྱར་བ། གཡོན་པས་ཐུགས་ཀར་སྡིགས་མཛུབ་མཛད་པ། ཞབས་གཡས་བསྐུམ་ཞིང་གཡོན་བརྐྱང་བ། དབུ་སྐྲ་སེར་པོ་གྱེན་དུ་བརྫེས་ཤིང་དམར་ལ་ཟླུམ་པའི་སྤྱན་གསུམ་དང་ལྡན་པ། ཞལ་མཆེ་བ་གཙིགས་ཤིང་།
ལྗགས་འདྲིལ་བ་དར་སྔོན་པོའི་སྟོད་གཡོགས་དང་སྟག་གི་པགས་པའི་ཤམ་ཐབས་གསོལ་བ། ཀླུ་ཆེན་པོ་བརྒྱད་ཀྱིས་བརྒྱན་པ། ཡེ་ཤེས་ཀྱི་མེ་འབར་བའི་དབུས་ན་བཞུགས་པའོ། ། དེའི་དཔྲལ་བར་ཨོཾ་དཀར་པོ། མགྲིན་པར་ཨཱཿདམར་པོ། ཐུགས་ཀར་ཧཱུྃ་སྔོན་པོ། དེ་ལས་འོད་ཟེར་འཕྲོས་པས་བྱང་ཕྱོགས་ལྕང་ལོ་ཅན་ནས་དཔལ་ཕྱག་ན་རྡོ་རྗེ་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་སྤྱན་དྲངས། གོང་ལྟར་མཆོད། ཛཿཧཱུྃ་བཾ་ཧོཿ རང་ལ་ཐིམ་པར་བསམ།
སླར་ཡང་ཧཱུྃ་ལས་འོད་ཟེར་འཕྲོས་པས་དབང་གི་ལྷ་དེ་བཞིན་གཤེགས་པ་ཐམས་ཅད་སྤྱན་དྲངས། གོང་ལྟར་མཆོད། དེ་རྣམས་ཀྱིས་ཨོཾ་བཛྲ་པཱ་ཎི་ཨ་བྷི་ཥཱིཉྩ་མི། ཞེས་གསུངས་ཤིང་དབང་བསྐུར་ལུས་ངག་ཡིད་གསུམ་གྱི་སྡིག་སྒྲིབ་དག ཆུ་ལྷག་མ་ཡར་ལུད་པ་ལས་མི་བསྐྱོད་པས་དབུ་བརྒྱན། རང་གི་ཐུགས་ཀར་ཟླ་བའི་དཀྱིལ་འཁོར་གྱི་སྟེང་དུ་ཧཱུྃ་ཡིག་གི་མཐར་སྔགས་ཀྱི་ཕྲེང་བས་བསྐོར་བ་ལས་འོད་ཟེར་འཕྲོས་པས་འཕགས་པ་མཆོད། གདུག་པ་ཅན་ཐམས་ཅད་ཚར་བཅད། སངས་རྒྱས་དང་བྱང་ཆུབ་སེམས་དཔའི་ཐུགས་རྗེ་དང་བྱིན་རླབས་ཐམས་ཅད་འོད་ཀྱི་རྣམ་པར་སྤྱན་དྲངས་ཏེ་རང་ལ་ཐིམ་པར་བསམ་ཞིང་། ཨོཾ་ནཱི་ལཱཾ་བ་ར་དྷ་ར་བཛྲ་པཱ་ཎི་ཧཱུྃ་ཧཱུྃ་ཕཊ། ཅེས་ལུང་ཐང་གི་ཕྲེང་བ་ལ་ཅི་ནུས་བགྲངས་མཐར།
ཨོཾ་བཛྲ་པཱ་ཎི་སྔོན་དུ་འགྲོ་བས། ཨོཾ་བཛྲ་པུཥྤེ་ཨཱཿཧཱུྃ་ནས་རོལ་མོའི་བར་གྱིས་མཆོད། བཅོམ་ལྡན་ཕྱག་ན་རྡོ་རྗེ་ནི། ། ལྕང་ལོ་ཅན་གྱི་ཕོ་བྲང་ན། ། གདུག་པ་ཅན་རྣམས་འདུལ་མཛད་པ། ། གོས་སྔོན་ཅན་ལ་ཕྱག་འཚལ་ལོ། ། ཞེས་པས་བསྟོད། འདོད་དོན་གསོལ་བ་གདབ། གཏོར་མ་སྔར་ལྟར་བསངས་སྦྱངས། ཧཱུྃ་ལས་བྱུང་བའི་རིན་པོ་ཆེ་ལས་གྲུབ་པའི་སྣོད་ཡངས་ཤིང་རྒྱ་ཆེ་བའི་ནང་དུ་ཁཾ་ལས་བྱུང་བའི་ལྷའི་ཞལ་ཟས་དྲི་རོ་ནུས་པ་ཕུན་སུམ་ཚོགས་པར་བསམ།
ཨོཾ་ཨཱཿཧཱུྃ་གིས་མ་དག་པ་བསངས། ཨོཾ་ཨ་ཀཱ་རོ་སོགས་ཀྱིས་བདུད་རྩིར་བྱས། ཨོཾ་རུ་རུ་སྥུ་རུ་སོགས་དང་ནམ་མཁའ་མཛོད་ཀྱི་སྔགས་ཀྱིས་རྒྱ་ཆེར་སྤེལ་ལ། མདུན་གྱི་ནམ་མཁར་གོང་བཞིན་ཕྱག་ན་རྡོ་རྗེ་ཡན་ལག་བཞི་རྫོགས་སུ་བསྐྱེད། རྡོ་རྗེ་ཐལ་མོ་ཁ་ཕྱེ་སྟེ། ཨོཾ་བཛྲ་ཨ་མྲྀ་ཏ་ཀུནྜ་ལི་ཧ་ན་ཧ་ན་ཧཱུྃ་ཕཊ། ཨོཾ་ནི་ལཱཾ་བ་ར་དྷ་ར་བཛྲ་པཱ་ཎི་ཨཛྙཱ་པ་མ་ཏི་ཨི་དཾ་བ་ལིང་གྲིཧྣ་ཏུ། ས་མ་ཡ་རཀྵནྟུ་མ་མ་སརྦ་སིདྡྷི་མེ་པྲ་ཡཙྪནྟུ། མ་མ་སརྦ་ཀརྨ་སཱ་དྷ་ཨ་མོ་གྷཱ་ཡ་སྭཱཧཱ། ཞེས་གསུམ་མམ་ལྔ་ལ་སོགས་པས་དབུལ།
གོང་ལྟར་མཆོད། རྡོ་རྗེ་དྲིལ་བུ་འཛིན་པས། ཧཱུྃ། བཅོམ་ལྡན་རྡོ་རྗེ་གོས་སྔོན་ཅན། ། ཀླུ་ཆེན་བརྒྱད་ཀྱིས་སྐུ་ལ་བརྒྱན། ། ཞེ་སྡང་ཅན་རྣམས་འདུལ་བའི་རྟགས། ། ཉོན་མོངས་སྤངས་ལ་ཕྱག་འཚལ་ལོ། ། ཕྱག་ན་རྡོ་རྗེ་སྟོབས་པོ་ཆེ། ། རྡོ་རྗེ་ལན་གསུམ་གསོལ་བས་ནི། ། གནོད་སྦྱིན་དྲག་པོ་འདུལ་མཛད་པ། །
གནོད་སྦྱིན་གོས་སྔོན་ཕྱག་འཚལ་བསྟོད། ། བཅོམ་ལྡན་རྡོ་རྗེ་གོས་སྔོན་ནི། ། རི་རྒྱལ་ལྷུན་པོའི་བྱང་ཕྱོགས་ན། ། རྒྱལ་པོ་བཏུལ་ནས་ནོར་སྒྲུབ་མཛད། ། གཏེར་བདག་ཁྱོད་ལ་ཕྱག་འཚལ་ལོ། ། བཅོམ་ལྡན་རྡོ་རྗེ་གོས་སྔོན་ནི། ། མེ་རི་འབར་བའི་ནང་ན་བཞུགས། ། རྣམ་རྒྱལ་ཁྲོ་བོའི་སྐུར་བསྟན་ནས། ། ཁྲོ་བོའི་ངར་སྐད་དྲག་པོ་ཡིས། ། ཐམས་ཅད་ཀུན་འདུས་ཕྱག་འཚལ་ལོ། །
བཅོམ་ལྡན་རྡོ་རྗེ་གོས་སྔོན་ནི། ། མཁའ་ལྡིང་རྒྱལ་པོའི་སྐུར་སྤྲུལ་ནས། ། ཀླུ་རྒྱལ་ཐབས་ཀྱིས་འདུལ་མཛད་པའི། ། རྡོ་རྗེ་བསྣམས་ལ་ཕྱག་འཚལ་ལོ། ། བཅོམ་ལྡན༞ ། དྲུར་ཁྲོད་ཆེན་པོའི་གནས་དག་ཏུ། ། ནག་པོ་ཆེན་པོར་སྐུ་སྤྲུལ་ནས། ། རཱུ་ཏྲ་འདུལ་ལ་ཕྱག་འཚལ་ལོ། ། ཞེས་པ་རྫོགས་པའམ་གང་རིགས་ཀྱི་མཐར། མཆོད་སྦྱིན་གཏོར་མ་འདི་སྣོམས་ལ། །
བདག་ཅག་རྣལ་འབྱོར་འཁོར་བཅས་ལ། ། ཚེ་རིང་ནད་མེད་ལོངས་སྤྱོད་འཕེལ། ། སྐུ་གསུམ་ལྷུན་གྱིས་གྲུབ་པར་མཛོད། ། ཅེས་བརྗོད། དེ་ནས་རང་ཕྱག་ན་རྡོ་རྗེའི་ང་རྒྱལ་གྱིས་འཁྱིལ་པའི་སྔགས་དང་དྲི་བཟང་གི་ཆུས་ཕྱོགས་ཀུན་ཏུ་བསང་གཏོར་བྱ་ལ། རང་གི་སྙིང་གའི་ཧཱུྃ་ལས་འོད་ཟེར་འཕྲོས་པས་བྱང་ཕྱོགས་ལྕང་ལོ་ཅན་གྱི་ཕོ་བྲང་ནས་རྒྱལ་པོ་ཆེན་པོ་རྣམ་ཐོས་སྲས་འཁོར་དང་བཅས་པ་ཨོཾ་བཛྲ་ས་མཱ་ཛཿ ཞེས་པས་སྤྱན་དྲངས། མདུན་གྱི་མཎྜལ་གྱི་སྟེང་དུ་བཞུགས་པར་བསམ། དེ་ལ་སྔར་བྱིན་གྱིས་བརླབས་པའི་མཆོད་པ་རྣམས་འཁྱིལ་པ་སྔོན་དུ་འགྲོ་བའི་སྒོ་ནས། ཨོཾ་བཻ་ཤྲ་ཝ་ཎ་ས་པ་རི་ཝཱ་ར་བཛྲ་པྲཀྵོ་ཎཾ་པྲ་ཏཱིཙྪ།
ཨོཾ་ཨཱཿཧཱུྃ། དེ་བཞིན་དུ་ཐོག་མཐའ་འདྲ་བ་ལས། ཨརྒྷཾ། པཱ་དྱཾ། ཨཱཾ་ཙ་མ་ནཾ། པུཥྤེ། དྷཱུཔྤེ། ཨཱ་ལོ་ཀེ གནྡྷེ། ནཻ་ཝི་དྱེ།
ཤཔྟ་རྣམས་ལ་སྤེལ་ལ་མཆོད། ཐལ་མོ་སྦྱར་ཏེ། རྒྱལ་ཆེན་རྣམ་མང་ཐོས་སྲས་ནོར་མང་ལྡན། ། གསེར་རི་ལྷུན་པོ་ལྟ་བུར་བརྗིད་ཆགས་ཤིང་། ། སྤྲིན་བྲལ་ཉི་འོད་སྟོང་གི་གཟི་ལྡན་པ། ། འདོད་དགུའི་ཆར་འབེབས་ཁྱོད་ལ་ཕྱག་འཚལ་ལོ། ། མཁའ་ཁྱབ་ཡིད་འོང་ལྷ་རྫས་དངོས་ཀུན་དང་། ། བཀའ་འབངས་བྲན་སླད་རང་ལུས་ཉེར་གཏོགས་བཅས། ། མ་ཆགས་མི་ཞུམ་ཟབ་ཅིང་རྒྱ་ཆེའི་ཕྱིར། ། དགོངས་ཆེན་བསྒྲུབ་ཕྱིར་དགེ་ཚོགས་རྒྱ་མཚོས་མཆོད། །
རང་གིས་རྒྱུ་སྔོན་མ་བསགས་འབྲལ་འདོད་དང་། ། དོན་མེད་དོན་ལོག་ཅུང་ཟད་དོན་ཕྱིར་ནི། ། ཧ་ཅང་འདོད་ཆེས་སྐྱེས་དང་ཆོག་མ་ཤེས། ། བསམ་སྦྱོར་ནོངས་པ་འགལ་མཆིས་མཐོལ་ལོ་བཤགས། ། ལྷ་ཀླུ་མི་རྣམས་འཇིགས་དང་ཕོངས་པ་ལས། ། མྱུར་སྐྱོབ་འཇིག་རྟེན་སྐྱོང་རྒྱལ་འཇིག་རྟེན་ལས། ། ཀུན་སྒྲོལ་ཀུན་ནས་ཕན་དང་བདེ་སྟེར་བ། ། འཕྲིན་ལས་རྒྱུན་མི་འཆད་ལ་རྗེས་ཡི་རང་། ། སྣ་ཚོགས་ཡང་དག་འཇིགས་དང་མགོན་མེད་དང་། ། སྡིག་སྡུག་བྲེལ་ཕོངས་བརྒྱས་གཟིར་སྐལ་ངན་རྣམས། །
དབུགས་དབྱུང་སླད་དུ་ཐུགས་གསུང་སྐུ་དང་འོད། ། ཉི་ཟླ་རྒྱལ་མཚན་ནེའུ་ལེ་རྣམ་རོལ་བསྐུལ། ། ཁྱོད་སྐུ་ཁྲོ་དང་འཛུམ་དང་བརྗིད་མཛེས་འགྱིངས། ། སྒེག་འདུལ་བསྟན་འཇིགས་དཔའ་བོའི་གར་དགུ་ཡིས། ། མི་བསྲུན་ཚར་གཅོད་སྐལ་ལྡན་རྗེས་བཟུང་ཕྱིར། ། བསྐལ་བརྒྱར་མྱ་ངན་མི་འདའ་བདག་གསོལ་འདེབས། ། དེ་ལྟར་འགྲོ་སྐྱོབ་ཁྱེད་ལ་འགྲོ་བདེའི་སླད། ། ལྷ་མཆོག་ལྷག་པའི་ལྷར་བཟུང་བསྙེན་བཀུར་བས། ། བདག་སོགས་མགོན་མེད་མགོན་མཛོད་རྟག་ཏུ་ཡང་། ། ཤེས་རབ་ཐུགས་རྗེས་མི་བསྙེལ་མི་གཏོང་ཤོག །
ཅེས་ལན་གསུམ་བརྗོད། བདག་གི་གནས་གསུམ་གྱི་ཨོཾ་ཨཱཿཧཱུྃ་ལས་འོད་ཟེར་འཕྲོས་པས་རྒྱལ་པོ་འཁོར་དང་བཅས་པའི་གནས་གསུམ་དུ་ཕོག་པས་ཐམས་ཅད་འོད་དུ་ཞུ་ནས་སྟོང་པ་ཉིད་འོད་གསལ་བ་སྤྲོས་པའི་མཐའ་ཐམས་ཅད་དང་བྲལ་བར་གྱུར་པར་བསམས་པ་ནི་སྔོན་འགྲོ་ཚོགས་བསགས་པའོ། ། དངོས་གཞི་ལྷ་བསྐྱེད་པ་ནི། སྟོང་པའི་ངང་ལས་མདུན་དུ་བྷྲཱུྃ་ལས་རིན་པོ་ཆེ་སྣ་ཚོགས་ལས་གྲུབ་པའི་གཞལ་ཡས་ཁང་གྲུ་བཞི་པ་སྒོ་བཞི་པ་རྟ་བབས་དང་བཅས་པ། འཁོར་ས་རིམ་པ་གསུམ་དང་ལྡན་པའི་དབུས་སུ་ཁང་པ་བརྩེགས་མ་དགུ་ཡོད་པ། དབུས་མའི་ཕོ་བྲང་སུམ་བརྩེགས་སུ་གནས་པའི་རྩེ་མོ་ནོར་བུ་རིན་པོ་ཆེའི་ཏོག་གིས་སྤྲས་པ། ལོགས་རྣམས་སུ་དྲྭ་བ་དང་དྲྭ་བ་ཕྱེད་པ་འཕྱང་ཞིང་། མདའ་ཡབ་དང་པུ་ཤུས་བརྒྱན་པ། ཤར་ཤེལ། ལྷོ་བཻཌཱུརྻ།
ནུབ་པདྨ་རཱ་ག བྱང་གསེར་ལས་གྲུབ་པའི་ཀ་བ་ཉིས་སྟོང་ལྔ་བརྒྱ་ལྔ་བརྒྱས་ཕྱོགས་རེར་བརྒྱན་པ། གཏེར་གྱི་ཁང་པ་བཅོ་ལྔ་བཅོ་ལྔས་སྤྲས་པ། ཕྱི་རོལ་གྱི་ཕྱོགས་མཚམས་བརྒྱད་དུ་བུམ་པ་བཟང་པོ་བརྒྱད། དཔག་བསམ་གྱི་ཤིང་བརྒྱད། རིན་པོ་ཆེའི་ལྗོན་ཤིང་བརྒྱད། རྫིང་བུ་བཟང་པོ་ལྗོན་ཤིང་དང་མེ་ཏོག་གིས་བརྒྱན་པ་བརྒྱད། འདོད་འཇོའི་བ་བརྒྱད་རྣམས་སྤེལ་མར་གནས་པར། ཕྱི་ནས་རིན་པོ་ཆེའི་རྭ་བ་གྲུ་བཞི་པས་བསྐོར་བ་ཕོ་བྲང་དབུས་མའི་ནང་དུ་ཧྲཱིཿལས་སྣ་ཚོགས་པདྨ་འདབ་མ་བརྒྱད་པའི་ལྟེ་བར་ཨ་ལས་ཟླ་བའི་དཀྱིལ་འཁོར་གྱི་སྟེང་དུ་བཻ྅་ཡིག་གསེར་གྱི་མདོག་ཅན། དེ་ལས་འོད་ཟེར་འཕྲོས།
འཕགས་པ་མཆོད། སེམས་ཅན་ཐམས་ཅད་ཀྱི་དབུལ་ཕོངས་ཀྱི་སྡུག་བསྔལ་ཞི་བར་བྱས། སངས་རྒྱས་དང་བྱང་ཆུབ་སེམས་དཔའ་རྣམས་ཀྱི་ཐུགས་རྗེ་དང་བྱིན་རླབས་ནུས་མཐུ་ཐམས་ཅད་འོད་ཟེར་གྱི་རྣམ་པར་བསྡུས་ཏེ་བཻ྅་ཡིག་ལ་ཐིམ། དེ་ཡོངས་སུ་གྱུར་པ་ལས་རྒྱལ་པོ་ཆེན་པོ་ངལ་གསོས་པོ་སྐུ་མདོག་གསེར་བཙོ་མ་ལྟ་བུ་ཞལ་གཅིག་ཕྱག་གཉིས་པ། གཡས་པས་དགོས་འདོད་ཐམས་ཅད་སྩོལ་བའི་ཡིད་བཞིན་གྱི་ནོར་བུའི་རྒྱལ་མཚན་འཛིན་ཞིང་གཡོན་པས་རིན་པོ་ཆེ་སྣ་ཚོགས་སྐྱུགས་པའི་ནེའུ་ལེ་འཛིན་པ། ཞལ་ནས་རིན་པོ་ཆེའི་ཆར་འབེབས་ཤིང་། སྐྱེ་དགུ་ཐམས་ཅད་དབུལ་ཕོངས་ཀྱི་སྡུག་བསྔལ་ལས་སྒྲོལ་བས། དབུ་ལ་རིན་པོ་ཆེའི་དབུ་རྒྱན་གསོལ་ཞིང་། སྐུ་ལ་རིན་པོ་ཆེའི་རྒྱན་དུ་མས་སྤྲས་པ། ཕྲག་གོང་གཡས་གཡོན་གཉིས་ལ་ཉི་མ་དང་ཟླ་བས་བརྒྱན་པ།
སེང་གེ་དཀར་མོ་ཉལ་སྟབས་སུ་གནས་ཏེ་དེ་ཉིད་ལ་གདོང་བལྟ་བའི་སྟེང་ན་སེམས་དཔའི་སྐྱིལ་ཀྲུང་གིས་བཞུགས་པས། མི་ཟད་ནམ་མཁའི་མཛོད་ལ་མངའ་བརྙེས་ཤིང་ཉི་མ་འབུམ་གྱི་གཟི་བརྗིད་དང་ལྡན་པའོ། ། ཕྱོགས་མཚམས་ཀྱི་ཁང་བརྩེགས་རྣམས་སུ་པདྨའི་གདན་རེ་རེའི་སྟེང་དུ། ཤར་དུ་རྨུག་འཛིན་སེར་པོ་གཡས་རིན་པོ་ཆེ། ལྷོར་གང་བ་བཟང་པོ་སེར་པོ་རིན་པོ་ཆེའི་བུམ་པ། ནུབ་ཏུ་ནོར་བུ་བཟང་པོ་དཀར་པོ་ནོར་བུ། བྱང་དུ་ཀུ་བེ་ར་ནག་པོ་རལ་གྲི། ཤར་ལྷོར་ཡང་དག་ཤེས་སེར་པོ་གསེར་གྲི། ལྷོ་ནུབ་ཏུ་འབྲོག་གནས་ནག་པོ་རིན་པོ་ཆེའི་མདུང་། ནུབ་བྱང་དུ་ལྔ་རྩེན་སེར་སྐྱ་ཁང་བརྩེགས།
བྱང་ཤར་དུ་འཇམ་པོ་འཁྱིལ་པ་དཀར་པོ་གྲི་ཕུབ་འཛིན་པ། ཐམས་ཅད་ཀྱང་རང་རང་གི་ཕྱག་མཚན་དང་། གཡོན་པའི་གཏེར་གྱི་ནེའུ་ལེ་འཛིན་པ། རང་རང་གི་མདོག་དང་མཚུངས་པའི་རྫུ་འཕྲུལ་གྱི་རྟ་ལ་ཆིབས་པ་རྒྱན་སྣ་ཚོགས་ཀྱིས་སྤྲས་པ། དཔའ་ཞིང་བརྗིད་ལ་མི་སྡུག་པའི་ཆ་བྱད་ཅན་ནོ། ། འཁོར་ས་བར་པ་ལ་གནོད་སྦྱིན་བྱེ་བའི་ཚོགས་རྣམས་དང་། འཁོར་ས་ཐ་མ་ལ་སྡེ་དཔོན་ཉི་ཤུ་རྩ་བརྒྱད་དང་སྟོབས་ཆེན་སུམ་ཅུ་རྩ་གཉིས་ལ་སོགས་པ་ལྷ་སྲིན་སྡེ་བརྒྱད་དང་། གནོད་སྦྱིན་དང་སྲིན་པོའི་ཚོགས་མི་སྡུག་ཅིང་བརྗིད་ལ་རྔམས་པ། ཕྱག་གཡས་ན་མཚོན་ཆ་སྣ་ཚོགས་འཛིན་ཞིང་། གཡོན་ན་གཏེར་གྱི་ནེའུ་ལེ་འཛིན་པ།
སྐུ་མདོག་མཐའ་གཅིག་ཏུ་མ་ངེས་པ་སྤྲིན་ཕུང་འཐིབས་པ་བཞིན་དུ་བཞུགས་པར་བསམས་ལ། མན་ངག་ལས་འབྱུང་བའི་སྤོས་སམ། མེད་ན་འབྲས་ཕྱེ་དང་སྤོས་དཀར་བསྲེས་པ་བསྲེག་ཅིང་། རོལ་མོ་སྣ་ཚོགས་དང་བཅས་ཏེ། རང་ཕྱག་ན་རྡོ་རྗེར་གསལ་བའི་ཐུགས་ཀའི་ཧཱུྃ་ལས་འོད་ཟེར་གྱི་སྣ་ལ་འདོད་རྒྱལ་དམར་པོ་ལྕགས་ཀྱུ་དང་ཞགས་པ་འཛིན་པ་སྤྲོས་པས། དེས་བྱང་ཕྱོགས་ལྕང་ལོ་ཅན་གྱི་ཕོ་བྲང་ནས་རྒྱལ་པོ་ཆེན་པོ་འཁོར་དང་བཅས་པ་སྤྱན་དྲངས་ཏེ། མདུན་དུ་བསྐྱེད་པའི་རྒྱལ་པོ་ཆེན་པོ་འཁོར་དང་བཅས་པ་ལ་གཉིས་སུ་མེད་པར་ཐིམ་པར་ཡང་བསམ་ཞིང་། རྒྱལ་པོ་འགུགས་པའི་ཕྱག་རྒྱའམ་རྡོ་རྗེ་དྲིལ་བུ་འཛིན་པས། མགོན་པོ་ཀུན་གཤེགས་ཐུགས་དམ་ཅན། ། ད་ལྟ་སྙིགས་མ་ལྔ་ཡི་དུས། །
ཐམས་ཅད་ཉོན་མོངས་འདམ་བྱིང་བས། ། མཚམས་མེད་ལྔ་ནི་ཀུན་སྤྱོད་ཅིང་། གཟིགས་ཤིང་གཤེགས་པའི་གནས་ངན་ཡང་། ། ཤཱཀྱ་སེང་གེའི་སྤྱན་སྔར་ཁྱོད། ། ཐུགས་དམ་ཞལ་བཞེས་དམ་དགོངས་ལ། ། འདྲེན་པའི་བསྟན་པ་བསྲུང་བ་དང་། ། སེམས་ཅན་ཀུན་ལ་ཕན་སླད་དུ། ། བྱང་ཕྱོགས་གནས་ན་བཞུགས་པ་རྣམས། ། སེམས་ཅན་དོན་ཕྱིར་གཤེགས་སུ་གསོལ། ། ཨོཾ་བཻ྅་ཤྲཱ་ཝ་ཎ་ས་པ་རི་ཝཱ་ར་ས་མཱ་ཛཿ
ཛཿཧཱུྃ་བཾ་ཧོཿ ཨོཾ་བཻ྅་སྭཱཧཱ། ཨོཾ་བཻ྅་ཤྲ་ཝ་ཎ་ཡ་ཨ་ཀརྵ་ཡ་ཛཿ ཞེས་བརྗོད། བཻ྅་རིང་པོ་བརྗིད་དང་ལྡན་པ་མིག་འཛུམ་སུམ་ཅུ་རྩ་གཉིས་ཀྱི་ཡུན་ཙམ་བརྗོད་པས་རྒྱལ་པོའི་ཐུགས་ཀར་པདྨ་འདབ་བརྒྱད་ཀྱི་འདབ་མ་རེ་རེ་ལ་བཻ྅་བཞི་བཞི་བསམ་ཞིང་། དམ་ཚིག་པ་དང་ཡེ་ཤེས་པའི་ཐུགས་ཁར་འོད་ཟེར་གྱི་ལྕགས་ཀྱུས་དབྱེར་མེད་དུ་བྱས་པར་བསམ། ཨོཾ་རཏྣ་མུ་ཀུ་ཊ་ཨ་བྷི་ཥཱིཉྩ་མི། ཞེས་པས། རིན་པོ་ཆེའི་ཅོད་པཎ་གྱིས་དབང་བསྐུར། གཙོ་འཁོར་ཐམས་ཅད་ཀྱི་སྤྱི་བོར་ཨོཾ་དཀར་པོ་སོགས་གོང་ལྟར་བསམ།
མཆོད་པ་རྣམས་ཁ་གསོས་ལ་སྔར་ལྟར་བྱིན་གྱིས་བརླབས། དྲི་མེད་ཡིད་དུ་འོང་བ་ཡི། ། ལྷ་རྫས་དམ་པའི་བསང་གཏོར་འདི། ། རྒྱལ་ཆེན་འཁོར་དང་བཅས་ལ་འབུལ། ། བཞེས་ནས་དངོས་གྲུབ་སྩལ་དུ་གསོལ། ། འཁྱིལ་པའི་སྔགས་དང་། ཨོཾ་བཻ྅་ཤྲཱ་ཝཱ་ཎ་ས་པ་རི་ཝཱ་ར་ཨོཾ་པྲཀྵོ་ཎཾ་པྲ་ཏཱིཙྪ་ཨོཾ་ཨཱཿཧཱུྃ། ཞེས་པད་ཀོར་སྔོན་དུ་འགྲོ་བའི་ཕྱག་དང་བཅས་པས་བསང་གཏོར་དང་། དེ་བཞིན་དུ་རོལ་མོའི་བར་འདོན་པ་བསྒྱུར་བས་ཉེར་སྤྱོད་དབུལ། སྤྲོ་ན།
རིན་ཆེན་གདུགས་དང་གསེར་ཉ་དང་། ། གཏེར་ཆེན་བུམ་པ་པདྨ་བཟང་། ། དུང་དཀར་གཡས་འཁྱིལ་དཔལ་བེའུ་དང་། ། མཆོག་གི་རྒྱལ་མཚན་འཁོར་ལོ་སོགས། ། དངོས་གྲུབ་རྣམ་གཉིས་སྩོལ་བའི་ཕྱིར། ། རྒྱལ་ཆེན་འཁོར་དང་བཅས་ལ་འབུལ། ། ཨོཾ་བཻ྅་ཤྲཱ་ཝ་ཎ་ས་པ་རི་ཝཱ་ར་ཨཥྚ་མངྒ་ལ་པཱུ་ཛ་མེ་གྷ་ས་མུ་ཏྲ་སྥ་ར་ཎ་ས་མ་ཡ་ཧཱུྃ། ཞེས་པས་བཀྲ་ཤིས་རྫས་བརྒྱད་དབུལ། ཕུན་ཚོགས་འཁོར་ལོ་རིན་པོ་ཆེ། ། དྲི་མེད་བཙུན་མོ་ཁྱིམ་བདག་དང་། །
ཅང་ཤེས་རྟ་དང་ཐེག་ཆེན་གླང་། ། ཕས་ཀྱི་རྒོལ་བ་ཚར་གཅོད་པའི། ། དམག་དཔོན་རིན་ཆེན་སྣ་བདུན་རྣམས། ། བདག་གི་བསམ་པ་ཡོངས་རྫོགས་ཕྱིར། ། རྒྱལ་ཆེན་སྲས་དང་བཙུན་མོར་བཅས། ། འཁོར་དང་བཅས་པས་བཞེས་སུ་གསོལ། ། མཚན་སྔགས་ཀྱི་མཐར་སཔྟ་རཏྣ་པཱུ་ཛ་མེ་གྷ་སོགས་ཀྱིས་རིན་ཆེན་བདུན་དབུལ། ཡིད་འོང་གཟུགས་མཛེས་རྣམ་པ་དང་། ། རྣར་སྙན་རོལ་མོའི་རྣམ་པ་དང་། ། ཡིད་འཛིན་དྲི་དང་ཕུན་ཚོགས་ཀྱི། །
རོ་མཆོག་བརྒྱ་ལྡན་ཞལ་ཟས་དང་། ། འཇམ་མཉེན་འཁྲིལ་ཆགས་ན་བཟའ་སྟེ། ། འདོད་པའི་ཡོན་ཏན་རྣམ་ལྔའི་ཚོགས། ། རབ་འབྱམས་ཞིང་ན་གང་ཡོད་རྣམས། ། མགོན་པོ་འཁོར་དང་བཅས་ལ་འབུལ། ། མཚན་སྔགས་ཀྱི་མཐར་པཉྩ་ཀ་མ་གུ་ཎ་པུ་ཛ་སོགས་ཀྱིས་འདོད་ཡོན་དབུལ། བསྡུས་པ་ལ་དགའ་ན། དེ་རྣམས་ཀྱི་ཚིགས་བཅད་དོར་སྟེ་སྔགས་ཙམ་གྱིས་དབུལ། སྤྲོ་ན། ཡན་ལག་བདུན་པ་སྔར་བཞིན་བྱ་གསུང་ཡང་ཚོགས་བསགས་སྔོན་དུ་སོང་བའི་ཚེ་མ་གྲུབ་ཀྱང་ཉེས་པ་མེད་དོ། །
དེ་ནས་རྡོ་རྗེ་དྲིལ་བུ་འཛིན་པས། ཧཱུྃ་མི་འཇིགས་སེང་གེའི་གདན་སྟེང་ན། ། བཻ྅་ལས་བྱུང་བའི་མགོན་པོ་ནི། ། ངལ་གསོ་དགེ་བ་སྟོབས་པོ་ཆེ། ། ས་བརྒྱད་དབང་ཕྱུག་ཁྱོད་ལ་བསྟོད། ། བཙུན་མོ་བཞི་དང་སྲས་བཞི་དང་། ། ཁྱད་པར་ལས་སྒྲུབ་གནོད་སྦྱིན་བརྒྱད། ། ནོར་གཏེར་བ་ཡི་ཀླུ་ཆེན་བརྒྱད། ། ལྷ་སྲིན་སྡེ་བརྒྱད་འཁོར་དང་བཅས། ། མཆོད་ཅིང་བསྟོད་དེ་ཕྱག་ཀྱང་འཚལ། །
དགྲ་བགེགས་མ་ལུས་གཞོམ་པ་དང་། ། འབྱོར་པའི་ལོངས་སྤྱོད་ཕུན་ཚོགས་ཤིང་། ། འདོད་དགུ་ཡིད་བཞིན་འགྲུབ་པ་དང་། ། གཞན་དོན་ལྷུན་གྱིས་གྲུབ་པར་མཛོད། ། ཅེས་བསྟོད། རྒྱལ་པོའི་ཐུགས་ཀའི་པདྨའི་ལྟེ་བར་ཟླ་བའི་དཀྱིལ་འཁོར་གྱི་སྟེང་དུ་རྡོ་རྗེ་སེར་པོའི་ལྟེ་བར་བཻ྅་ཡིག་གསེར་གྱི་མདོག་ཅན་སྙིང་པོ་དང་། གཟུངས་ཀྱི་ཕྲེང་བས་བསྐོར་བ་དང་། འཁོར་རྣམས་ཀྱི་ཐུགས་ཀར་ཟླ་བའི་སྟེང་དུ་རང་རང་གི་མིང་ཡིག་དང་པོ་ཐིག་ལེས་བརྒྱན་པའི་མཐར་སོ་སོའི་སྔགས་ཀྱིས་བསྐོར་བར་བསམ། རང་གི་ལྕེ་རྡོ་རྗེ་སྦུ་གུར་བསམ་ལ་སྔགས་བཟླ་བའི་ཚེ་ཐུགས་ཀའི་ས་བོན་དང་སྔགས་ཕྲེང་ལས་འོད་ཟེར་འཕྲོས་པའི་རྩེ་ལ་མཆོད་པ་སྣ་ཚོགས་སྤྲོས་ཏེ་རྒྱལ་པོ་འཁོར་བཅས་མཆོད་པས་དེ་རྣམས་ཀྱི་ཐུགས་ཀ་ནས་འོད་ཟེར་དམར་པོ་སྤྲོས་ཏེ་འཇིག་རྟེན་ཁམས་ཀྱི་མཐུ་སྟོབས། དབང་ཕྱུག
དཔལ་འབྱོར། གཟི་བརྗིད་ལོངས་སྤྱོད་ལ་སོགས་པ་ཕུན་སུམ་ཚོགས་པ་ཐམས་ཅད་བསྡུས་ནས་བདག་གི་སྙིང་གར་བསྟིམ་པར་བསམ་ཞིང་། ཕྱག་ན་རྡོ་རྗེའི་སྔགས་ཅི་རིགས་ཤིག་སྔོན་དུ་བཟླས་ལ་དེ་ནས་རྒྱལ་པོའི་སྔགས་བཟླའོ། ། གཟུངས་ནི། ཏདྱ་ཐཱ། ཧི་ལི་མ་ཎི་བྷ་དྲ། ཧི་ལི་ཧི་ལི་མ་ཎི་བྷ་དྲ། ཀི་ལི་མ་ཎི་བྷ་དྲ། ཀི་ལི་ཀི་ལི་མ་ཎི་བྷ་དྲ། ཀུ་རུ་མ་ཎི་བྷ་དྲ།
ཀུ་རུ་ཀུ་རུ་མ་ཎི་བྷ་དྲ། ཏུ་རུ་མ་ཎི་བྷ་དྲ། ཏུ་རུ་ཏུ་རུ་མ་ཎི་བྷ་དྲ། ཙི་ལི་མ་ཎི་བྷ་དྲ། ཙི་ལི་ཙི་ལི་མ་ཎི་བྷ་དྲ། སུ་རུ་མ་ཎི་བྷ་དྲ། སུ་རུ་སུ་རུ་མ་ཎི་བྷ་དྲ། ཙུ་རུ་མ་ཎི་བྷ་དྲ། ཙུ་རུ་ཙུ་རུ་མ་ཎི་བྷ་དྲ། ཨོཾ་ཨེ་ཧྱེ་ཧེ།
ཏིཥྛ་ཏིཥྛ་སརྦ་ཨརྠ་མེ་སྭ་དྷ་ཡ། ཏདྱ་ཐཱ། སུ་དྷ་ན། སུ་ར་ཎེ། སུ་མ་ཏི། སུ་པུ་ཥེ། ཧི་ལི་མི་ལི་སྭཱཧཱ། སྙིང་པོ་ནི། ཨོཾ་བཻ྅་ཤྲཱ་ཝ་ཎ་ཡེ་སྭཱཧཱ། ཞེས་པ་སྟེ།
བསྙེན་པའི་ཚད་ནི་བཞི་འབུམ་མོ། ། འཁོར་གྱི་སྔགས། ཨོཾ་ཛཾ་བྷ་ལ་ཡ་སྭཱཧཱ། ཨོཾ་པཱུརྞ་བྷ་དྲ་ཡ་སྭཱཧཱ། ཨོཾ་མ་ཎི་བྷ་དྲ་ཡ་སྭཱཧཱ། ཨོཾ་ཀུ་བཻ་ར་ཡ་སྭཱཧཱ། ཨོཾ་སཾ་པྲ་ཛྙཱ་ན་ཡ་སྭཱཧཱ། ཨོཾ་གུ་ཧསྡྱཱ་ནཱ་ཡ་སྭཱཧཱ། ཨོཾ་པཉྩི་ཀཱ་ཡ་སྭཱཧཱ། ཨོཾ་པི་ཙི་ཀུཎྜ་ལ་ཡེ་སྭཱཧཱ།
ཨོཾ་བཻ྅་ཤྲཱ་ཝ་ཎ་ས་པ་རི་ཝཱ་ར་པྲོཀྵ་ཎཾ་པྲ་ཏཱིཙྪ་སྭཱཧཱ། དེ་བཞིན་རོལ་མོའི་བར་རིགས་འགྲེ། ཁྱོད་ནི་བྱང་ཆུབ་སེམས་དཔའ་རིན་ཆེན་མང་། ། ལྷ་མིའི་རྒུད་པ་མ་ལུས་བསལ་བའི་ཕྱིར། ། འཇིག་རྟེན་སྐྱོང་མཛད་གནོད་སྦྱིན་ཆེན་པོ་སྤྲུལ། ། ས་བཅུའི་དབང་ཕྱུག་ཁྱོད་ལ་ཕྱག་འཚལ་ལོ། ། ལྷ་ཡི་རྒྱལ་པོ་ཁྱོད་ནི་རྣམ་སྣང་མཛད། ། དེ་བཞིན་གཤེགས་པའི་ཐུགས་ལས་སྤྲུལ་པ་སྟེ། ། སངས་རྒྱས་མཛད་པ་ཇི་བཞིན་མཛད་དོ་ཞེས། ། ཕྱག་ན་རྡོ་རྗེས་ཡང་དག་ཤེས་ལ་གཏོད། །
དེ་ཕྱིར་བསམ་གྱིས་མི་ཁྱབ་ཡོན་ཏན་ལྡན། ། མཐུ་སྟོབས་ཐོགས་པ་མེད་པས་བསྟན་པ་སྲུང་། ། ཐུགས་རྗེ་ཆེན་པོས་བསྟན་འཛིན་བུ་བཞིན་སྐྱོང་། ། སངས་རྒྱས་རྣམས་འཕྲུལ་ཁྱོད་ལ་ཕྱག་འཚལ་ལོ། ། འཁྱིལ་པས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་བྷྲཱུྃ་ལས་རིན་པོ་ཆེ་ལས་གྲུབ་པའི་སྣོད་ཡངས་ཤིང་རྒྱ་ཆེ་བའི་ནང་དུ། ཁཾ་ལས་བྱུང་བའི་ལྷའི་ཞལ་ཟས་དྲི་རོ་ནུས་པ་ཕུན་སུམ་ཚོགས་པ་དེའི་སྟེང་དུ་ཨོཾ་དཀར་པོ། ཨཱཿདམར་པོ། ཧཱུྃ་སྔོན་པོ་རྣམས་རིམ་པ་བཞིན་དུ་བརྩེགས་པ་དེ་ལ་དམིགས་ཏེ་ཨོཾ་ཨཱཿཧཱུྃ་ལན་གསུམ་བརྗོད་པས་ཡི་གེ་གསུམ་ཞུ་ནས་ཉེས་སྐྱོན་ཐམས་ཅད་དག་པར་བསམ།
ཨ་ཀཱ་རོས་བདུད་རྩིར་བསྒྱུར། རུ་རུ་སྥུ་རུ་ནམ་མཁའ་མཛོད་ཀྱིས་རྒྱ་ཆེན་པོར་སྤེལ། ཐུན་གཤམ་ཡིན་ན་གཏོར་མགྲོན་གོང་གི་དེ་ཉིད་ལ་དབུལ། མིན་ན་ཕྱག་རྡོར་ལ་ཡང་སྔར་བཤད་པའི་ཆོ་གས་འདིར་དབུལ་ལ། མཎྜལ་འཁྱིལ་པས་བསགས་ལ། ཤུ་ནྱཱ་ཏཱས་སྦྱང་བ་ནས་བཟླས་པའི་རྗེས་ཀྱི་མཆོད་བསྟོད་ཀྱི་བར་གོང་བཞིན་བྱས་ལ། དེ་ནས་རྡོ་རྗེ་ཐལ་མོ་ཁ་ཕྱེ་སྟེ། འཁྱིལ་པའི་སྔགས་ཀྱི་མཐར། ཨོཾ་བཻ྅་ཤྲཱ་ཝ་ཎ་ས་པ་རི་ཝཱ་ར་ཨི་དཾ་བ་ལིང་གྲྀཧྞ་ཏུ་ས་མ་ཡ་རཀྵནྟུ་མ་མ་སརྦ་སིདྡྷི་མེ་པྲ་ཡཙྪནྟུ། མ་མ་སརྦ་ཀརྨ་སཱ་དྷ་ཨ་མོ་གྷ་སྭཱཧཱ།
ཨོཾ་བཛྲ་ཨ་མྲྀ་ཏ། ཨོཾ་ཛཾ་བྷ་ལཱ་ཡ། པུརྞ་བྷ་དྲ་ཡ། ཀུ་བེ་རཱ་ཡ། སཾ་པྲ་ཛྙཱ་ན་ཡ། གུ་ཧྱསྡྱ་ནཱ་ཡ། པཉྩི་ཀཱ་ཡ། པི་ཙི་ཀུཎྜ་ལ་ཡེ་ས་པ་རི་ཝཱ་ར་མན་གོང་བཞིན། ཨོཾ་བཛྲ་ཨ་མྲྀ་ཏ་སོགས། ཨོཾ་ཨཥ་ཊ་ནཱ་ག་ཤ་ཏ་ས་ཧ་པྲ་ཀོ་ཊི་ཡཀྵ་རཀྵ་ས་པ་རི་ཝཱ་ར་མན་གོང་བཞིན།
ཧཱུྃ་རིན་ཆེན་ཕོ་བྲང་དམ་པ་ནས། ། མི་འཇིགས་སེང་གེའི་གདན་སྟེང་ན། ། བཻ྅་ལས་བྱུང་བའི་མགོན་པོ་ནི། ། ངལ་གསོས་དགེ་བ་སྟོབས་པོ་ཆེ། ། སེམས་དཔའི་སྐྱིལ་ཀྲུང་དག་གིས་བཞུགས། ། གཡས་ན་རིན་ཆེན་རྒྱལ་མཚན་འཛིན། ། གཡོན་ན་གཏེར་གྱི་ནེའུ་ལེ་བསྣམས། ། སྐུ་ནི་གསེར་གྱི་འོད་བས་མཛེས། ། ཞལ་ནས་རིན་ཆེན་ཆར་པ་འབེབས། ། ཐུགས་རྗེས་ཕོངས་པ་ལས་སྒྲོལ་མཛད། །
སྐུ་ལ་རིན་ཆེན་རྒྱན་གྱིས་བརྒྱན། ། བྱང་ཕྱོགས་རྒྱལ་པོར་སྐུ་ཡང་སྤྲུལ། ། རྣམ་ཐོས་སྲས་ཞེས་མཚན་ཡང་གྲགས། ། གཏེར་བདག་ཁྱོད་ལ་ཕྱག་འཚལ་ལོ། ། དབུ་ལ་རིན་ཆེན་ཅོད་པཎ་གསོལ། ། ཡོན་ཏན་རྫོགས་ལ༞ ། གནོན་སྦྱིན་བྱེ་བའི་ཚོགས་ཀྱིས་བསྐོར། ། སྡེ་བོ་ཆེ་ལ༞ ། གཞན་གྱི་དཔུང་རྣམས་འཇོམས་པར་བྱེད། ། སྟོབས་པོ་ཆེ་ལ༞ །
བུམ་པ་བཟང་པོས་རྣམ་པར་བརྒྱན། ། དཔག་བསམ་ཤིང་དང་རིན་ཆེན་ཤིང་། ། རྫིང་བུ་བཟང་པོ་འདོད་འཇོའི་བ། ། གཏེར་བདག་ཁྱོད་ལ༞ ། ཛཾ་བྷ་ལ་ནི་གསེར་གྱི་མདོག ། རྫུ་འཕྲུལ་རྟ་ཡི་སྟེང་ན་བཞུགས། ། གཡོན་པ་ནེའུ་ལེ་གཡས་པ་ན། ། རིན་ཆེན་བསྣམས་ལ༞ ། གང་བ་བཟང་པོ་སྐུ་མདོག་སེར། ། རྫུ་འཕྲུལ་རྟ༞ །
གཡོན༞ ། བུམ་པ༞ ། ནོར་བུ་བཟང་པོ་སྐུ་མདོག་དཀར། ། རྫུ་འཕྲུལ༞ ། གཡོན་པ༞ ། ནོར་བུ༞ ། ཀུ་བཻ་ར་ནི་སྐུ་མདོག་ནག ། རྫུ་འཕྲུལ༞ ། གཡོན་ན༞ ། རལ་གྲི༞ །
ཡང་དག་ཤེས་ནི་སྐུ་མདོག་སེར། ། རྫུ་འཕྲུལ༞ ། གཡོན་ན༞ ། གསེར་གྲི་བསྣམས༞ ། འབྲོག་གནས་སྐུ་མདོག་ནག་པོ་ལ། ། རྫུ་འཕྲུལ༞ ། གཡོན་ན༞ ། མདུང་དམར༞ ། ལྔ་རྩེན་སྐུ་མདོག་སེར་སྐྱ་ལ། ། རྫུ་འཕྲུལ༞ །
གཡོན་ན༞ ། ཁང་བརྩེགས༞ ། པི་ཙི་ཀུཎྜ་ལི་ནི་དཀར། ། རྫུ་འཕྲུལ༞ ། གཡོན་ན༞ ། གྲི་ཕུབ༞ ། གནོད་སྦྱིན་བྱེ་བའི་ཚོགས་ཀྱི་འཁོར། ། མདོག་མི་སྡུག་པ་སྣ་ཚོགས་ཏེ། ། གཡོན་པ་ཐམས་ཅད་ནེའུ་ལེ་ལ། ། གཡས་རྣམས་མཚོན་ཆ་སྣ་ཚོགས་འཛིན། །
གཞན་གྱི་དཔུང་རྣམས་འཇོམས་པར་བྱེད། ། གཏེར་བདག་ཁྱོད་ལ༞ ། མགོན་པོ་འཁོར་བཅས་ཁྱེད་རྣམས་ཀྱིས། ། ཁམས་གསུམ་ཐམས་ཅད་དབང་དུ་བསྡུས། ། ཁྱེད་ནི་གཏེར་བདག་ཆེན་པོ་སྟེ། ། ནོར་བདག་ཁྱོད་ལ་ཕྱག་འཚལ་ལོ། ། ཞེས་པས་བསྟོད། ཧཱུྃ་བྱང་ཕྱོགས་སྐྱོང་བའི་རྒྱལ་པོ་རྣམ་ཐོས་སྲས། ། གཏོར་མ་འབུལ་བ་འདི་དག་བཞེས་ནས་ཀྱང་། ། བདག་ཅག་འཁོར་དང་བཅས་པ་ཐམས་ཅད་ལ། །
བུ་སྡུག་བཞིན་དུ་སྐྱོང་བར་མཛད་དུ་གསོལ། ། བདག་ལ་གནོད་པར་སེམས་པ་ཡི། ། ལོག་པར་ཞུགས་པའི་སེམས་ཅན་རྣམས། ། དེ་ཡི་རུ་ང་གཞོམ་པ་དང་། ། གཏན་ནས་བརླག་པའི་ཕྲིན་ལས་མཛོད། ། ཞི་རྒྱས་དབང་དང་མངོན་སྤྱོད་ཀྱི། ། ལས་ཀྱི་དངོས་གྲུབ་བདག་ལ་སྩོལ། ། མཐུ་དང་རྫུ་འཕྲུལ་ཆེར་མངའ་བའི། ། གནོད་སྦྱིན་བདག་པོ་ཁྱེད་རྣམས་ཀྱིས། ། བདག་གི་བསམ་པ་མ་ལུས་པ། །
མྱུར་དུ་འགྲུབ་པར་མཛད་དུ་གསོལ། ། འགྲོ་ལ་ཕན་བདེ་མ་ལུས་བསྐྱེད་པའི་རྒྱུ། ། ཐུབ་བསྟན་སྐྱོན་མེད་ཡུན་རིང་གནས་པ་དང་། ། དེ་འཛིན་གང་ཟག་མཆོག་རྣམས་ཆོས་འཕེལ་ཞིང་། ། ཆོས་ཀྱིས་བར་ཆད་མ་ལུས་ཞི་བར་ཤོག ། སྐྱབས་མཆོག་རིན་ཆེན་གསུམ་གྱི་བདེན་པ་དང་། ། རྒྱལ་ཆེན་འཁོར་དང་བཅས་པའི་མཐུ་སྟོབས་དང་། ། ཆོས་ཉིད་རྣམ་དག་བདེན་པའི་བྱིན་རླབས་ཀྱིས། ། བདག་གི་བཅོལ་པའི་ཕྲིན་ལས་འགྲུབ་པར་ཤོག ། ཡིག་བརྒྱ།
མ་འབྱོར་པ་ཤླཽ་ཀ་གསུམ་ཀུན་རིག་བཞིན། རྟེན་ཡོད་ན་བདག་དང་འགྲོ་ལ་ཤླཽ་ཀ་གཅིག མེད་ན་ནོར་ལྷ་གཤེགས་གསོལ་མི་རུང་། རང་གི་དཔྲལ་བར་ཨོཾ་སོགས་གནས་གསུམ་བསྲུང་། དགེ་བ་འདི་ཡིས་མྱུར་དུ་བདག ། གནས་སྲུང་ཆེན་པོ་འགྲུབ་གྱུར་ནས། ། སོགས། ཐམས་ཅད་ནམ་མཁའི་མཛོད་བཞིན་དུ། ། ལོངས་སྤྱོད་ཆད་པ་མེད་པར་ཤོག ། རྩོད་པ་མེད་ཅིང་འཚེ་མེད་པ། །
རང་དབང་དུ་ནི་སྤྱོད་པར་ཤོག ། སངས་རྒྱས་སྐུ་གསུམ་བརྙེས་པའི་སོགས། སྟོན་མཆོག་དམ་པ་སོགས། ཀུན་མཁྱེན་དཀོན་མཆོག་ལྷུན་འགྲུབ་ཀྱི། ། གསུང་རབ་སྙིང་བསྡུས་ས་སྐྱ་པ། ། ངག་དབང་ཀུན་དགའ་བློ་གྲོས་ཀྱིས། ། ཞུ་དབོན་སྨིན་གྲོལ་བསྟན་འཕེལ་ལ། ། ཉེ་བར་མཁོ་ཕྱིར་སྦྱར་བ་དགེ། །། PAGE * MERGEFORMAT 2 ཀུན་དགའ་བློ་གྲོས། དཀོན་མཆོག་ལྷུན་གྲུབ་ཀྱི་ཕྱག་རྡོར་དང་རྣམ་སྲས་སྦགས་སྒྲུབ།
PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
