གསུང་འབུམ། ཀུན་དགའ་བློ་གྲོས།
པོད ༢༦
རོ་སྲེག་སྔོན་འགྲོའི་ཕུང་པོ་ཆས་འཇུག་གམ་རུས་ཆོག་ཟུར་བཀོལ་ཐར་འདྲེན་ལྕགས་ཀྱུ།
༄༅། །ངན་སོང་སྦྱོང་རྒྱུད་ནས་གསུངས་པའི་རོ་སྲེག་སྔོན་འགྲོའི་ཕུང་པོ་ཆས་འཇུག་གམ་རུས་ཆོག་ཟུར་བཀོལ་ཐར་འདྲེན་ལྕགས་ཀྱུ་བཞུགས་སོ།། ན་མོ་གུ་རུ་བཻ་རོ་ཙ་ནཱ་ཡ། འདིར་ངན་སོང་སྦྱོང་བའི་ཐབས་ལ་སྡིག་པ་སྦྱོང་བའི་སྒོ་བདུན་ནམ་དགུ་གསུངས་པའི་ནང་ཚན་རོ་བསྲེགས་ཏེ་སྡིག་པ་སྦྱང་བའི་སྔོན་འགྲོ་ཆས་འཇུག་པ་འདི་ལ་དེང་སང་རུས་ཆོག་ཅེས་བྱ་བའི་མིང་བཏགས་ནས་རོ་གཏོར་བའམ། ཆུར་བསྐྱུར་བའམ། མེར་བསྲེག་པའམ། མཆོད་རྟེན་དང་གཙང་ཁང་སོགས་སུ་རིལ་འཇོག་གང་བྱེད་ཀྱང་དེའི་སྔོན་དུ་ཆས་འཇུག་གམ་རུས་ཆོག་འདི་བྱེད་པས། དེའི་ཚུལ་ནི་་་་་་དབང་བསྐུར་ཐོབ་ཅིང་བསྙེན་པ་ལས་སུ་རུང་བའི་གང་ཟག་གིས། ཕུང་པོ་རྣམ་ཤེས་དང་བྲལ་བའི་དྲུང་ཆུ་གཅིག་སྔོན་འགྲོའི་ཉེར་སྤྱོད་ལྔ་དང་སྦྱང་ཆས།་་་་་ མེ་ལོང་། ཁྲུས་གཞོང་སོགས་དང་།
ཕུང་པོར་བྱུགས་པའི་དྲི་བཟང་མར་ཆུ་གང་རུང་ལ་སྦྱར་བ་དང་། ཕྱི་བཏུམ་གྱི་རས། གདགས་ཡིག་་་་་་འོག་ནས་འབྱུང་བའི་རང་གི་མདུན་དུ་རྡོར་དྲིལ་བུམ་པ་གཅིག་དུང་ཆོས་རྡོར་གཟུངས་བཅས་བཤམས་ལ། བདག་བསྐྱེད་ནི། དམིགས་ཡུལ་གྱིས་གཙོ་བྱས་ནམ་མཁའ་དང་མཉམ་པའི་སེམས་ཅན་ཐམས་ཅད་དུས་འདི་ནས་བཟུང་སྟེ་ཇི་སྲིད་བྱང་ཆུབ་སྙིང་པོ་ལ་མཆིས་ཀྱི་བར་དུ། དཔལ་ལྡན་བླ་མ་དམ་པ་རྣམས་ལ་སྐྱབས་སུ་མཆིའོ། རྫོགས་པའི་སངས་རྒྱས་བཅོམ་ལྡན་འདས་རྣམས་ལ༞ དམ་པའི་ཆོས་རྣམས་ལ༞ འཕགས་པའི་དགེ་འདུན་རྣམས་ལ༞ ཞེས་ཉེར་གཅིག་སོགས་དང་། དེ་ནས་ཐལ་མོ་སྦྱར་ལ། བླ་མ་དང་དཀོན་མཆོག་རིན་པོ་ཆེ་རྣམ་པ་གསུམ་ལ་བདག་ཕྱག་འཚལ་ཞིང་སྐྱབས་སུ་མཆིའོ། ། ཁྱེད་རྣམས་ཀྱིས་བདག་གི་རྒྱུད་བྱིན་གྱིས་བརླབ་ཏུ་གསོལ།
ཆོས་ཐམས་ཅད་སྟོང་ཞིང་བདག་མེད་པ་ཡིན་པ་ལ་དེ་མ་རྟོགས་པའི་སེམས་ཅན་ཐམས་ཅད་ཀྱི་སྡིག་སྒྲིབ་སྦྱངས་ཏེ་སངས་རྒྱས་ཀྱི་ས་ལ་འགོད་པར་བྱ། དེའི་ཆེད་དུ་བཅོམ་ལྡན་འདས་ཀུན་རིག་གི་རྣལ་འབྱོར་ཉམས་སུ་བླང་བར་བགྱིའོ། ། སྙམ་དུ་རྡོ་རྗེ་འཛིན་མའི་ཕྱག་རྒྱ་སྙིང་གར་བཅས་ཏེ་ལན་གསུམ་དུ་སེམས་བསྐྱེད་དེ། ཨོཾ་སྭ་བྷཱ་ཝ་ཤུདྡྷ་སརྦ་དྷརྨཿསྭ་བྷཱ་ཝ་ཤུདྡྷོ྅ཧཾ་གིས་ཆོས་ཐམས་ཅད་བདག་མེད་པར་བསྒོམས། སྟོང་པའི་ངང་ལས་པཾ་ལས་པདྨ། ཨ་ལས་ཟླ་བའི་དཀྱིལ་འཁོར་གྱི་སྟེང་དུ་ཧཱུྃ་ལྗང་སྔོན་དེ་ལས་འོད་འཕྲོས་འདུས་གཅིག་ཏུ་གྱུར་པ་ལས། རང་ཉིད་ཕྱག་ན་རྡོ་རྗེ་སྐུ་མདོག་ལྗང་སྔོན་ཞི་བའི་ཉམས་ཅན། ཞལ་གཅིག་ཕྱག་གཉིས་པ་གཡས་རྡོ་རྗེ་རྩེ་ལྔ་པ་ཐུགས་ཀར་འཛིན་ཅིང་། གཡོན་དྲིལ་བུ་དཀུར་བསྟེན་པ། དར་གྱི་ན་བཟའ་དང་རིན་པོ་ཆེའི་རྒྱན་གྱིས་བརྒྱན་པ།
སེམས་དཔའི་སྐྱིལ་མོ་ཀྲུང་གིས་བཞུགས་པར་གྱུར་པར་བསམ། དེའི་སྙིང་གར་ཉི་མའི་སྟེང་དུ་ཧཱུྃ་མཐིང་ནག་དེ་ལས་འོད་ཟེར་འཕྲོས་འདུས་གཅིག་ཏུ་གྱུར་པ་ལས། བདག་ཉིད་ཁྲོ་བོ་འཇིག་རྟེན་གསུམ་ལས་རྣམ་པར་རྒྱལ་བ། དབུ་མཐའ་ཡས་པ། ཕྱག་མཐའ་ཡས་པ། སྐུ་མདོག་སྔོན་པོ་སྦྲུལ་དང་མི་གདུག་པའི་རྒྱན་གྱིས་བརྒྱན་པ། སྟག་གི་ལྤགས་པའི་ཤམ་ཐབས་ཅན། རྩ་ཕྱག་གཉིས་ཀྱིས་ཧཱུྃ་མཛད་ཀྱི་ཕྱག་རྒྱ་མཛད་པ། ཕྱག་ལྷག་མ་རྣམས་ཀྱིས་རལ་གྲི་ལ་སོགས་པའི་མཚོན་ཆ་སྣ་ཚོགས་དང་། རྒྱུ་མ་དང་མགོ་ཐོད་ཤས་གང་བ་བསྣམས་པ་གཡོན་བརྐྱང་གི་སྟབས་ཀྱིས་ཡེ་ཤེས་ཀྱི་མེ་འབར་བའི་དབུས་ན་བཞུགས་པར་གྱུར་པར་བསམས་ལ།
ལག་པ་རྡོ་རྗེ་ཁུ་ཚུར་གཉིས་རྒྱབ་སྤྲད་པའི་མཐེའུ་ཆུང་གཉིས་ལུ་གུ་རྒྱུད་དུ་སྦྲེལ། མཛུབ་མོ་གཉིས་སྡིགས་མཛུབ་ཏུ་བྱས་པ་གནས་གསུམ་དུ་རེག་ཅིང་། ཨོཾ་བཛྲ་སཏྭ་ཀྲོ་དྷ་ཨ་ན་ལཱརྐ་མ་ཧཱ་བཛྲ་ཀྲོ་དྷ། དྲ་བ་དྲ་བ། བི་དྲ་བ་བི་དྲ་བ། སརྦ་ཨ་བྷ་ཡ། ནཱ་ཤཱ་ཡ་ནཱ་ཤཱ་ཡ། ཧ་ར་ཧ་ར་པྲ་ཎཱ་ཎ་ཧཱུྃ་ཕཊ། ཅེས་ལན་གསུམ་གྱིས་བདག་བསྲུང་བ། ཡང་ལན་གསུམ་བརྗོད་ལ།
དང་པོས་འོག་རྡོ་རྗེའི་ས་གཞི་དང་། གཉིས་པས་ཕྱོགས་རྡོ་རྗེའི་རྭ་བ་མེ་རི་དང་བཅས་པ། གསུམ་པས་དེའི་ནང་རྡོ་རྗེའི་གུར་བསམ་པ་སྟེ་གནས་བསྲུང་བ། ཡང་ལན་གསུམ་བརྗོད་པས་རྣལ་འབྱོར་བསྲུང་བར་བསམ་སྟེ་བསྲུང་བའི་འཁོར་ལོ་བསྒོམ་པའོ། ། བདག་བསྐྱེད་དངོས་ལ་གསུམ། ལྷ་འགྲུབ་པའི་རྒྱུ་བསྒོམ་པ། འབྲས་བུ་ལྷ་བསྐྱེད་པ་དངོས། ཆེད་དུ་གཏད་པའི་བཟླས་པ་བྱེད་པའོ། ། དང་པོ་ནི། རང་གི་ལག་པ་གཉིས་མདུན་དུ་གཤིབས་ལ།
རང་གི་ལག་མཐིལ་གཉིས་སུ་ཨ་ལས་ཟླ་བའི་དཀྱིལ་འཁོར་རེ་རེ། དེ་དག་གི་དབུས་སུ་ཧཱུྃ་དང་ཨཿབསམ། ཐལ་མོ་གཉིས་ལ། ཨ་ཨཱ། ཨི་ཨི། ཨུ་ཨཱུ། རྀ་རཱྀ། ལྀ་ལཱྀ། ཨེ་ཨཻ། ཨོ་ཨཽ།
ཨཾ་ཨཿ ཕྲག་གཉིས་བརྗོད་པའི་རྗེས་སུ། རྣམས་ཀྱིས་གང་བ་ལས་འོད་ཟེར་འཕྲོས་གཡས་གཡོན་གྱི་མཐེ་བོང་ལ་ཨོཾ། མཛུབ་མོ་ལ་ཧཱུྃ། གུང་མོ་ལ་ཏྲཾ། སྲིན་ལག་ལ་ཧྲཱིཿ མཐེའུ་ཆུང་ལ་ཨཱཿབཀོད། གཡས་པའི་མཐེ་བོང་ལ་རྣམ་པར་སྣང་མཛད། མཛུབ་མོ་ལ་མི་བསྐྱོད་པ། གུང་མོ་ལ་རིན་འབྱུང་།
སྲིན་ལག་ལ་འོད་དཔག་མེད། མཐེའུ་ཆུང་ལ་དོན་ཡོད་གྲུབ་པ། གཡོན་གྱི་མཐེ་བོང་ལ་རྡོ་རྗེ་དབྱིངས་ཀྱི་དབང་ཕྱུག་མ། མཛུབ་མོ་ལ་རྡོ་རྗེ་ཐུགས་མ། གུང་མོ་ལ་རྡོ་རྗེ་དབང་བསྐུར་མ། སྲིན་ལག་ལ་རྡོ་རྗེ་མཚོན་ཆ་མ། མཐེའུ་ཆུང་ལ་རྡོ་རྗེ་ཀུན་འདོག་མ་རྣམས་ཕོ་མོའི་ཁྱད་པར་མ་གཏོགས་ཞལ་ཕྱག་རིགས་ལྔ་དང་འདྲ་བར་གྱུར་པར་བསམ་ལ་མཉམ་པའི་ཐལ་མོ་དང་། ཨོཾ་ཨ་ནྱོ་ནྱ་ཨ་ནུ་ག་ཏཱཿ སརྦ་དྷརྨཿ ས་ལྷ་དང་ལྷ་མོ་རྣམས་རེག
རྡོ་རྗེ་ཐལ་མོ་དང་སྥ་ར་ཨ་ནུ་པྲ་བིཥྚཿ སརྦ་དྷརྨཿབཛྲ་ཨཉྫ་ལི་ཡིས་རྗེས་སུ་ཞུགས། རྡོ་རྗེ་བསྡམས་པ་དང་། ཨ་དྱནྟ་ཨ་ནུ་པྲ་བིཥྚཿསརྦ་དྷརྨཿ བཛྲ་བནྡྷ་ཡིས་གཅིག་ཏུ་འདྲེས་པར་བསམ་ཞིང་། སེམས་འོད་གསལ་བར་བསམ་ལ། རྡོ་རྗེ་བསྡམས་པའི་ཕྱག་རྒྱ་ལན་གསུམ་བཀྲོལ་ཞིང་། སེ་གོལ་གཏོགས་ལ། བཛྲ་བནྡྷ་ཏྲཊ་ཀྱིས་སྡིག་པ་ཐམས་ཅད་བྲལ། རྡོ་རྗེ་བསྡམས་པའི་མཐེ་བོང་ནང་དུ་བཅུག་ལ།
ཨོཾ་བཛྲ་ཨ་བེ་ཤ ཅེས་དང་། ཨཿབཅུ་ནས་བརྒྱའི་བར་བཟླས་ནས་སྙིང་གར་དང་པོའི་རྡོ་རྗེ་ཆར་བཞིན་དུ་དབབ་ཅིང་། ཏིཥྛ་བཛྲ་ཌི་ཌྷོ་མེ་བྷ་ཝ། ཤ་ཤྭ་ཏོ་མེ་བྷ་ཝ་ཧྲི་ད་ཡཾ་མེ། ཨ་དྷི་ཏིཥྛ་སརྦ་སིདྡྷི་མྨེ་པྲ་ཡཙྪ་ཧཱུྃ། ཧ་ཧ་ཧ་ཧ་ཧོཿ ཞེས་བརྗོད་ཅིང་ཕྱག་རྒྱ་བཀྲོལ། ཡང་ཕྱག་རྒྱ་དེ་ཉིད་བཅའ་ཞིང་། བཛྲ་མུཥྚི།
ཞེས་བརྗོད། ཨོཾ་བཛྲ་མུཥྚི་བཾ་ལན་གསུམ་གྱིས་ཕྱག་རྒྱ་བཀྲོལ་ཞིང་སེ་གོལ་གཏོགས་ཏེ། ཡེ་ཤེས་པ་རྣམས་བརྟན་པར་བསམ་མོ། ། གཉིས་པ་ནི། ཨོཾ་སྭ་བྷཱ་ཝ་ཤུདྡྷ་སརྦ་དྷརྨ་སྭ་བྷཱ་ཝ་ཤུདྡྷོ྅ཧཾ། ཞེས་པས་སྟོང་པར་བསམ། སྟོང་པའི་ངང་ལས་པཾ་ལས་པདྨ་དང་ཨ་ལས་ཟླ་བའི་དཀྱིལ་འཁོར་གྱི་སྟེང་དུ་ཧཱུྃ་ལས་རྡོ་རྗེ་དཀར་པོ་རྩེ་ལྔ་པ་ཧཱུྃ་གིས་མཚན་པ། དེ་ལས་འོད་ཟེར་འཕྲོས་འདུས་གཅིག་ཏུ་གྱུར་པ་ལས་རང་ཉིད་རྡོ་རྗེ་སེམས་དཔའ་སྐུ་མདོག་དཀར་པོ་རབ་ཏུ་དགེས་པའི་སྤྱན་གདངས་པ། དར་གྱི་ན་བཟའ་དང་རིན་པོ་ཆེའི་རྒྱན་གྱིས་བརྒྱན་པ། ཕྱག་གཡས་པ་རྡོ་རྗེ་རྩེ་ལྔ་པ་ཐུགས་ཀར་སྟོད་དེ་འཛིན་པ།
གཡོན་པ་དྲིལ་བུ་དཀུར་བསྟེན་པ། སེམས་དཔའི་སྐྱིལ་མོ་ཀྲུང་གིས་བཞུགས་པར་གྱུར་པར་བསམ་ཏེ། ཕྱག་འཚལ་བའི་ཐལ་མོ་དཔྲལ་བར་བཞག་ལ། ཨོཾ་བྷྲི་ཏ་བྷྲི་ཏ་སརྦ་ཨཱ་ཝ་ར་ཎ་ནི་ཧཱུྃ་ཕཊ། ཀྱིས་སྐུ་དང་། ཐལ་མོ་སྙིམ་པར་སྦྱར་བ་མགྲིན་པར་བཞག་ལ། ཨོཾ་ཏྲ་ཊ་ཏྲ་ཊ་སརྦ་ཨཱ་ཝ་ར་ཎ་ནི་ཧཱུྃ་ཕཊ། ཀྱིས་གསུང་དང་། རྡོ་རྗེ་ཐལ་མོ་ལས་གུང་མོ་གཉིས་དང་། མཐའ་བཞི་སྦྱར་ཏེ་བརྐྱངས་པ་སྙིང་གར་བཞག་ལ།
ཨོཾ་ཙྪིནྡྷ་ཙྪིནྡྷ་སརྦ་ཨཱ་ར་ཎ་ནི་ཧཱུྃ་ཕཊ། ཀྱིས་ཐུགས་བྱིན་གྱིས་བརླབས་པའོ། ། གུང་མོ་རྡོ་རྗེ་འདྲ་བར་གཤིབས། མཐེ་བོང་དང་མཐེ་ཆུང་གཉིས་བརྐྱངས་པ་ཕྱག་ན་རྡོ་རྗེ་ཕྱག་རྒྱ་སྤྱི་བོར་བཞག་ལ། ཨོཾ་བཛྲ་ཨ་བྷི་ཥཱིཉྩ་ཧཱུྃ། དེ་ཉིད་ལས་མཛུབ་མོ་དང་སྲིན་ལག་པདྨ་འདྲ་བར་བྱས་པ་སྦྱོང་རྒྱལ་གྱི་ཕྱག་རྒྱ་དཔྲལ་བར་བཞག་ལ། ཨོཾ་བུདྡྷ་ཨ་བྷི་ཥཱིཉྩ་ཨོཾ། དེ་ཉིད་ལས་མཛུབ་མོ་དང་སྲིན་ལག་རིན་པོ་ཆེ་འདྲ་བར་བྱས་པ་དབང་བསྐུར་བའི་ཕྱག་རྒྱ་རྣ་བ་གཡས་པའི་སྟེང་དུ་བཞག་ལ། ཨོཾ་རཏྣ་ཨ་བྷི་ཥཱིཉྩ་ཏྲཾ། མཐེ་བོང་དང་མཐེ་ཆུང་སོ་སོར་མཉམ་ལ།
ལྷག་མ་ཐམས་ཅད་བརྐྱངས་པ་སྡིག་པ་སྲེག་པའི་ཕྱག་རྒྱ་ལྟག་པར་བཞག་ལ། ཨོཾ་པདྨ་ཨ་བྷི་ཥཱིཉྩ་ཧྲཱིཿ དེ་ཉིད་གཡོན་དུ་བསྒྱུར་བ་ལས་ཐམས་ཅད་པའི་ཕྱག་རྒྱ་རྣ་ལྟག་གཡོན་དུ་བཞག་ལ། ཨོཾ་ཀརྨ་ཨ་བྷི་ཥཱིཉྩ་ཨཱཿཞེས་བརྗོད་ཅིང་གནས་དེ་རྣམས་སུ་མི་བསྐྱོད་པ། རྣམ་པར་སྣང་མཛད། རིན་ཆེན་འབྱུང་ལྡན། འོད་དཔག་མེད། དོན་ཡོད་གྲུབ་པ་རྣམས་ཀྱིས་དབུ་བརྒྱན་པར་བསམ་མོ། ། དེ་ལྟར་བདག་རྡོ་རྗེ་སེམས་དཔར་གྱུར་པའི་སྨིན་མཚམས་སུ་འོད་ཟེར་དཔག་ཏུ་མེད་པ་སྤྲོས་པས། སྤྱིར་སེམས་ཅན་ཐམས་ཅད་དང་།
བྱེ་བྲག་ཏུ་ངན་སོང་གསུམ་ལ་ཕོག་པས་འགྲོ་བ་དེ་དག་གི་སྡིག་པ་དང་། སྡུག་བསྔལ་ཐམས་ཅད་ཞི་བར་བསམ་ལ། ཚངས་པ་ཆེན་པོའི་པདྨའི་གདན་ལ་བཞུགས་ཏེ། ངན་སོང་གི་རྒྱུད་ཐམས་ཅད་ཡོངས་སུ་སྦྱོང་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས། ངན་སོང་གི་རྒྱུད་ཐམས་ཅད་ལས་རྣམ་པར་གྲོལ་བ་ཞེས་བྱ་བའི་བྱང་ཆུབ་སེམས་དཔའ་སེམས་དཔའ་ཆེན་པོའི་ཏིང་ངེ་འཛིན་གྱི་འོད་ཟེར་འཕྲོ་པ་དང་། སྡུད་པ་མང་པོའི་ཕྲེང་བ་ཉིད་ཀྱི་དཔྲལ་བའི་མཛོད་སྤུ་ནས་ཕྱུང་ནས། དེས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་དག་ཐམས་ཅད་ཀུན་ཏུ་སྣང་བར་བྱས་སོ། ། ཀུན་ཏུ་སྣང་བར་བྱས་པས་སེམས་ཅན་ཐམས་ཅད་ཀྱི་སེམས་ཉོན་མོངས་པའི་འཆིང་བ་ལས་གྲོལ་ཏེ། བདེ་བ་སོ་སོར་ཐོབ་ནས་དགའ་བའི་ཚལ་ཐམས་ཅད་ཀུན་ཏུ་སྣང་བར་བྱས་ཏེ། མཆོད་པའི་སྤྲིན་སྣ་ཚོགས་ཀྱི་མངོན་པར་མཆོད་དེ།
ལན་བརྒྱ་ཕྲག་སྟོང་དུ་བསྐོར་བ་བྱས་ནས། མགོ་བོས་ལན་བརྒྱ་སྟོང་ཕྲག་དུ་མར་ཕྱག་འཚལ་ཏེ་བཅོམ་ལྡན་འདས་ཀྱི་སྤྱན་སྔར་ནོར་བུ་དྲི་མ་མེད་པའི་སྟེང་དུ་འཁོད་དེ་འདི་སྐད་ཅེས་གསོལ། ཨེ་མ་ཧོ་སངས་རྒྱས་ཨེ་སངས་རྒྱས། ། ཨེ་མ་སངས་རྒྱས་མཛད་པ་ལེགས། ། གང་ཕྱིར་ངན་སོང་བདག་ཅག་སྦྱངས། ། བྱང་ཆུབ་སྤྱོད་པ་ཉིད་ལ་བཀོད། ། ཅེས་ཆེད་དུ་བརྗོད་ནས། སྡུག་བསྔལ་དང་བྲལ་བའི་འགྲོ་བ་དེ་རྣམས་ཀྱིས་བདག་ལ་མཆོད་པར་བསམ་ལ། ཡིད་སྤྲུལ་གྱི་མཆོད་པ་རྣམས། ཨོཾ་སརྦ་ཏ་ཐཱ་ག་ཨརྒྷཾ་པྲ་ཏཱིཙྪ་པུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུྃ།
ཞེས་སོགས་ཀྱི་མཆོད་ཡོན་སྔོན་དུ་འགྲོ་བའི་ཉེར་སྤྱོད། ཤཔྟ་དང་བཅས་པས་མཆོད། རྡོ་རྗེ་ཐལ་མོ་སྙིང་གར་བཞག་པ་གཡས་སུ་བསྐོར་ཞིང་། སྤྲོ་ན། སངས་རྒྱས་ཀུན་བས་སྔར་སངས་རྒྱས། ། ཞེས་སོགས་མཚན་བརྒྱ། བསྡུ་ན། རྡོ་རྗེ་སེམས་དཔའ་སེམས་དཔའ་ཆེ། ། རྡོ་རྗེ་དེ་བཞིན་གཤེགས་པ་ཀུན། ། རྡོ་རྗེ་དང་པོ་ཀུན་ཏུ་བཟང་། །
ཕྱག་འཚལ་རྡོ་རྗེ་སེམས་དཔའ་ལའོ། ། ཞེས་པས་བསྟོད། དེ་ནས་གསུམ་པ་ནི། རང་གི་སྙིང་ཁར་ཟླ་བའི་དཀྱིལ་འཁོར་གྱི་སྟེང་དུ། ཨོཾ་ན་མོ་སོགས་རྩ་རིག་ཚར་གཅིག་བརྗོད་ལ། རྩ་རིག་དེ་ལས་འོད་ཟེར་འཕྲོས་པས་སྤྱིར་སེམས་ཅན་ཐམས་ཅད་ཀྱི་སྡུག་བསྔལ་ཞི་བར་བྱས། བྱེ་བྲག་ཏུ་ཡང་ངན་སོང་གསུམ་གྱི་སྡུག་བསྔལ་ཞི་བར་བྱས། ཁྱད་པར་དུ་ཡང་དམིགས་ཡུལ་ཚེ་ལས་འདས་པའི་ཚེ་འཁོར་བ་ཐོག་མ་མེད་པ་ནས་བསགས་པའི་སྡིག་པ་དང་སྒྲིབ་པ་ཐམས་ཅད་བྱང་ཞིང་དག་པར་བྱས། སླར་འདུས་སྙིང་གའི་ཆོས་ཀྱི་ཡི་གེ་དེ་ཉིད་ལ་ཐིམ་པར་གྱུར། ཞེས་བསམ་ཞིང་།
ཨོཾ་ན་མོ་བྷ་ག་ཝ་ཏེ། སརྦ་དུརྒ་ཏི་པ་རི་ཤོ་དྷ་ནི་རཱ་ཛ་ཡ། ཏ་ཐཱ་ག་ཏཱ་ཡ། ཨརྷ་ཏེ། སམྱཀྶཾ་བུདྡྷ་ཡ། ཏདྱ་ཐཱ། ཨོཾ་ཤོ་དྷ་ནི་ཤོ་དྷ་ནི་སརྦ་པཱ་པཾ་བི་ཤོ་དྷ་ནི། ཤུདྡྷེ་བི་ཤུདྡྷེ། སརྦ་ཀརྨ་ཨ་ཝ་ར་ཎ་བི་ཤོ་དྷ་ནེ་སྭཱཧཱ། ཞེས་པའི་རྩ་རིག་གང་ཐོན་བཟླས་ཏེ་དྲི་བཟང་དང་རོ་རས་ལ་ཕུས་བཏབ།
ཐུན་འཇོག་པ་དང་། སྙིང་གར་ཐལ་མོ་སྦྱར་ནས། མགོན་པོ་ཐུགས་རྗེ་ཆེན་པོ་དང་ལྡན་པས་བདག་དང་སེམས་ཅན་་་་་་དམིགས་ཡུལ་གྱི་གཙོར་བྱས། ཐམས་ཅད་ཀྱི་སྡིག་པ་དང་སྒྲིབ་པ་ཐམས་ཅད་བྱང་ཞིང་དག་པར་བྱིན་གྱིས་བརླབ་ཏུ་གསོལ། ཞེས་གསོལ་བ་བཏབ། ཡི་གེ་བརྒྱ་པ་ལན་གསུམ་བརྗོད་པས་བསྒོམ་བཟླས་ཀྱི་བྱིན་རླབས་བརྟན་པར་བསམས་ལ། སླར་ཡང་བདག་ཉིད་ལ་མཆོད་བསྟོད་བྱ་བའི་ཕྱིར། མཆོད་པ་རྣམས་བསངས་སྦྱངས་བྱིན་གྱིས་བརླབས་ནས།་་་་་ ངན་སོང་ལས་ཐར་པའི་འགྲོ་བ་རྣམས་ཀྱི། ཐལ་མོ་སྦྱར་ལ།
སྤྲོ་ན། འཇིག་རྟེན་ཁམས་འདི་དཔག་མེད་ན། ། མཆོད་ཡོན་ཇི་སྙེད་ཡོད་པ་རྣམས། ། སངས་རྒྱས་སྲས་དང་བཅས་ལ་འབུལ། ། བཞེས་ནས་འགྲོ་བའི་དོན་ཀུན་མཛོད། ། ཨོཾ་སརྦ་ཏ་ཐཱ་ག་ཏ་ཨཱརྒྷཾ་པྲ་ཏཱིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུྃ། དེ་བཞིན་དུ། ཚིགས་བཅད་དང་སྔགས་རྣམས་གོ་བརྗེས་ལ། མེ་ཏོག་དང་པུཥྤེ། བདུག་སྤོས་དང་དྷཱུ་པེ།
སྣང་གསལ་དང་ཨཱ་ལོ་ཀེ དྲི་མཆོག་དང་གནྡྷེ། ཞལ་ཟས་དང་ནཻ་ཝིདྱ། རོལ་མོ་དང་ཤཔྟ་རྣམས་ཀྱིས་མཆོད་ལ་དྲིལ་བུ་དཀྲོལ་ཞིང་། ཨོཾ་བཛྲ་དྷརྨ་ར་ཎི་ཏ། སོགས་བརྗོད། དེ་ནས་རྡོ་རྗེ་དྲིལ་བུ་འཛིན་པས་ཕྱག་ཆེན་ལྔ་དང་བཅས་པ། སངས་རྒྱས་ཀུན་བས་སྔར་སངས་རྒྱས། ། ནས། ཐམས་ཅད་རྡོ་རྗེའི་བདག་ཉིད་གཙང་གི་བར་གོང་བཞིན་བརྗོད།
མཆོད་བསྟོད་བསྡུས་པ་ལ་སྤྲོ་ན་སྔགས་མཆོད་ཙམ་དང་། གོང་བཞིན་ཤླཽ་ཀ་གཅིག་གིས་བསྟོད་དེ། བདག་བསྐྱེད་དོ། ། རྣམ་རྒྱལ་བུམ་པ་དཀྱིལ་ཆོག་ལྟར་བསྒྲུབས་ལ། རོའི་་་་་་ཡོལ་བ་བསལ་གཤིན་རྩིས་དང་མཐུན་པའི་ཕྱོགས་དཀར་བར་མགོ་བོ་བསྒུལ་མདུན་དུ་སྦྱང་བའི་ཆས་རྣམས་བཤམས་ཏེ། གཏོར་མ་དེ་ཉིད་རོ་ལ་བསྐོར་ཞིང་། ཨོཾ་སརྦ་བིགྷྣཱན་ན་མཿསརྦ་ཏ་ཐཱ་ག་ཏེ་བྷྱོ་སོགས་ཀྱི་ཞི་བས་སྦྱངས། རྡོ་རྗེ་གསོར་ལ་སུམྦྷ་ནི་བརྗོད་ཅིང་ཏིང་ལོ་དང་ཆང་བུ་བསྐོར་བ་ལན་གསུམ་གྱིས་ཞི་དྲག་ཕྱེད་མས་སྦྱངས་ནས། དེང་འདིར་འཇིག་རྟེན་འདི་ནས་འཇིག་རྟེན་ཕ་རོལ་ཏུ་དམིགས་ཡུལ་ཚེ་ལས་འདས་པ་འདི་ཞེས་བྱ་བ་ལ་གསོན་གྱི་དུས་ན་ཚེ་གནས་པ་དང་། གཤིན་གྱི་དུས་ན་སྡིག་པ་སྦྱོང་བ་ལ་བར་དུ་གཅོད་པ་དང་།
སླར་ཡང་གཤིན་པོ་དེ་ཉིད་ཀྱི་ཆ་བྱད་བཟུང་ནས་ཉེ་འབྲེལ་དང་། འཇིག་རྟེན་པ་གཞན་རྣམས་བསླུ་བར་བྱེད་པའི་གདོན་བགེགས་ཀྱི་རིགས་ཐམས་ཅད་གཏོར་མ་ལམ་བརྔན། ཏིང་ལོ་ལམ་སྒྲོན། ཆང་བུ་ལམ་བརྒྱགས་ཀྱི་ཚུལ་དུ་ཁྱེར་ལ་ས་ཡི་ཕྱོགས་འདིར་མ་གནས་པར་གཞན་དུ་སོང་ཞིག ཅེས་བརྗོད་ལ་དེ་དག་ཕྱིར་དོར་ཏེ་ཁྲོ་བོ་སྤྱན་འདྲེན་ནས་མཆོད་བསྟོད་ཀྱི་བར་བྱས་ལ། ལྷའི་ང་རྒྱལ་བརྟན་པོས་ཧཱུྃ་མཛད་ཀྱི་ཕྱག་རྒྱ་བྱས་ཏེ། ན་མོ་རྗེ་བཙུན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་ཀྱི་བཀའ་བདེན་པ་དང་། སངས་རྒྱས་ཀྱི་བཀའ་བདེན་པ་དང་། ཞེས་སོགས་ཀྱི་མཐར་ཚེ་ལས་འདས་པ་སོགས་གོང་ལྟར་བརྗོད་ལ། གདོན་བགེགས་ལོག་པར་འདྲེན་པ་ཐམས་ཅད་ལ་རྒྱུད་སྡེ་དང་མཐུན་པའི་སྦྱང་བ་རྣམ་པར་དག་པ་བྱས་ཟིན་པས་དེས་མགུ་བར་གྱིས་ལ་ས་ཡི་ཕྱོགས་འདིར་མ་གནས་པར་གཞན་དུ་སོང་ཞིག
གང་དག་མི་འགྲོ་བ་དེ་དག་ལ་དེ་བཞིན་གཤེགས་པ་ཐམས་ཅད་ཐུགས་གཉིས་སུ་མེད་པའི་ཡེ་ཤེས་ལས་བྱུང་བའི་ཁྲོ་བོའི་རྡོ་རྗེ་འབར་ཞིང་རབ་ཏུ་འབར་བ་འདིས་ཁྱེད་རྣམས་ཀྱི་མགོ་བོ་ཚལ་པ་བརྒྱར་འགས་པར་བྱའོ་ཞེས་དང་། སཏྭ་ཀྲོ་དྷ་སོགས་དྲག་ཏུ་བརྗོད། རྟེན་ལ་གུ་གུལ་གྱིས་བདུག ཡུངས་དཀར་གྱིས་བྲབ། རོལ་མོའི་དྲག་པོ་བྱ། དེ་ལྟར་ལན་གསུམ་གྲུབ་ནས། ནད་ཀྱིས་ཡུན་དུ་མ་མནར་ཞིང་སྒུལ་བསྐྱོད་སླ་བ་དང་དྲི་ངན་ཆུང་བའི་རིགས་ནི་གཞོང་པ་སོགས་སྣོད་ཆེན་པོར་བཞག་ལ་བུམ་ཆུ་དང་སྦྱར་བའི་ཆུས་མགོ་གཤམ་མེད་པར་བཀྲུ་ཞིང་རྩ་རིག་བཟླ། དྲི་ཁུ་དེ་ཆུ་སོགས་གཙང་སར་དོར། དེ་ལྟར་མི་ནུས་པ་རྣམས་ལ་མེ་ལོང་གི་ནང་དུ་གཟུགས་བརྙན་ཤར་བར་བྱས་ནས་རྩ་རིག་ཇི་ལྟར་རིགས་པ་བཟླས་པས་བུམ་ཆུས་བཀྲུ། གོང་བདག་བསྐྱེད་ཀྱི་སྐབས་སུ་རྩ་རིག་གི་ཕུས་བཏབ་པའི་དྲི་བཟང་གི་ཆུའམ་མར་རྩ་རིག་བཟླ་ཞིང་བྱུགས།
སྒོང་ཤེས་པས་ལེགས་པར་བསྒོངས་ལ་རྩ་རིག་གིས་བསྔགས་པའི་རས་སོགས་ཀྱིས་རྩ་རིག་བཟླ་བཞིན་པར་བསྟུམས་ཁྲོ་བོའི་སྔགས་བཟླ་ཞིང་གུ་གུལ་གྱིས་བདུག་ལ་སྟན་སོགས་ཀྱི་སྟེང་ཙོག་པུར་བཞག ཕུང་པོ་སྐད་ཅིག་གིས་རྡོ་རྗེ་སེམས་དཔའ་སྐུ་མདོག་དཀར་པོ་རབ་ཏུ་དགྱེས་པའི་སྤྱན་གདངས་པ། ནས། སེམས་དཔའི་སྐྱིལ་མོ་ཀྲུང་གིས་བཞུགས་པ་ཞེས་པའི་བར་བརྗོད། གོང་དུ་བཤམས་པའི་མཆོད་པ་བསངས་སྦྱངས་བྱིན་རླབས་དཀྱིལ་ཆོག་བཞིན་དང་། འབུལ་ཚུལ་བུམ་བསྐྱེད་བཞིན། བསྟོད་པ་ཤླཽ་ཀ་གཅིག་བདག་བསྐྱེད་བཞིན། ཨོཾ་སརྦ་བིད་བཛྲ་ཨ་དྷི་ཏིཥྛ་ཛྙཱ་ན་ས་མཱ་ཡ་ཧཱུྃ། ཞེས་བརྗོད་ཅིང་རྡོ་རྗེ་ཁུ་ཚུར་གཉིས་ཀྱིས། སྙིང་ཁ།
ལྐོག་མ། སྤྱི་གཙུག ཁ་རྣམས་སུ་རེག་སྟེ་བྱིན་གྱིས་བརླབས། གདགས་ཡིག་ནི། མཛོད་སྤུར།་་་་་་་་་་ ཨོཾ་ཤོ་དྷ་ནི་ཤོ་དྷ་ནི། སརྦ་པ་པཾ་བི་ཤོ་དྷ་ནི། ཤུདྡྷེ་བི་ཤུདྡྷེ་སརྦ་ཀརྨ་ཨཱ་ཝ་ར་ཎ་བི་ཤུདྡྷེ་སྭཱ་ཧཱ། རྣ་བ་གཡས་ལ་་་་་་ཨོཾ་ཤོ་དྷ་ནི་ཤོ་དྷ་ནི་ཨོཾ་སརྦ་ཨ་པ་ཡཾ་སརྦ་སཏྭེ་བྷྱོ་ཧཱུྃ། རྣ་བ་གཡོན་་་་་་ཨོཾ་ཤོ་དྷ་ནི་ཤོ་དྷ་ནི།
གཙུག་ཕུད་དཔུང་པ་གཉིས་་་་་་སརྦ་ཨ་པཱ་ཡ་བི་ཤོ་དྷ་ནེ་ཧཱུྃ་ཕཊ། ཨོཾ་ཏྲཊ་ཧཱུྃ་ཧཱུྃ། སྣ་གོང་་་་་་ཨོཾ་སརྦ་བིད་སརྦ་ཨཱ་བ་ར་ཎ་བི་ཤོ་དྷ་ཡ་ཧ་ན་ཧཱུྃ་ཕཊ། སྐེད་པར་་་་་་ཨོཾ་སརྦ་བིད་ཧཱུྃ། པུས་གཡས་་་་་་ཨོཾ་སརྦ་བིད་ཕཊ། པུས་གཡོན་་་་་་ཨོཾ་སརྦ་བིད་ཨཱ། བོལ་གཡས་་་་་་ཨོཾ་སརྦ་བིད་ཏྲཊ། བོལ་གཡོན་་་་་་ཨོཾ་སརྦ་བིད་ཨོཾ། ལོང་བུ་གཡས་་་་་་ཨོཾ་སརྦ་བིད་སྭཱ། ལོང་བུ་གཡོན་་་་་་ཨོཾ་སརྦ་བིད་ཨཱ།
སྣ་རྩེ་་་་་་ཨོཾ་སརྦ་བིད་ཧཱུྃ། མིག་གཡས་་་་་་ཨོཾ་སརྦ་བིད་ཏྲཊ། མིག་གཡོན་་་་་་ཨོཾ་ཤ། གསང་གནས་་་་་་ཨོཾ་བྷ། སྙིང་གར་་་་་་ཨོཾ་ན་མོ་བྷ་ག་ཝ་ཏི་སརྦ་དུརྒ་ཏི་པ་རི་ཤོ་དྷ་ནི་རཱ་ཛཱ་ཡ། ཏ་ཐཱ་ག་ཏཱ་ཡ། ཨརྷ་ཏེ་སམྱཀྶཾ་བུདྡྷ་ཡ། ཏདྱ་ཐཱ། ཨོཾ་ཤོ་དྷ་ནེ་ཤོ་དྷ་ནེ། སརྦ་པཱ་པཾ་བི་ཤོ་དྷ་ནེ།
ཤུདྡྷེ་བི་ཤུདྡྷེ་སརྦ་ཀརྨ་ཨཱ་ཝ་ར་ཎ་བི་ཤུདྡྷེ་སྭཱཧཱ། ཞེས་པ་རྣམས་སུ་་་་་་སོ་སོར་སྦྱོར་བའི་གོང་གི་སྔགས་ཡོངས་རྫོགས་ཚན་པ་གསུམ་བྲིས་ལ། མཛོད་སྤུ་རྣ་བ་གཙུག་ཕུད་དཔུང་། ། སྣ་དང་སྐེད་པ་པུས་མོ་བོལ། ། ལོང་བུ་སྣ་ཡི་རྩེ་མོ་དང་། ། མིག་གཉིས་དང་ནི་གསང་བའི་གནས། ། ཞེས་པ་ལྟར་གྱི་གནས་རྣམས་དང་། སྙིང་གར་ཡི་གེ་རྣམས་སློན་པའི་ཚུལ་བྱས་ལ་མཐར་སྤྱི་བོ་དང་དཔུང་པ་གཉིས་སུ་ཡི་གེ་ནང་དུ་བསྟན་ནས་སྦྲང་རྩིའམ། བུ་རམ་སོགས་ཀྱིས་སྦྱར་བའམ་ཡང་ན་ཤོག་རིལ་གྱི་དཀྱིལ་དུ་སྐུད་པ་བཅུག་དབུས་ནས་སྒྲིལ་བ་དེས་གནས་རྣམས་སུ་རེག་པའི་སྟངས་ཀ་བྱས་ཚར་བའི་རྗེས་སུ་སྤྱི་བོ་དང་དཔུང་པ་གཉིས་སུ་སྲུང་བ་འདོགས་པ་བཞིན་བཏགས་ཀྱང་ ཆོག་ཅིང་། འདོགས་ཡུལ་རས་སྒྲིལ་གྱི་ཕྱིར་བྱས་ལ།
མེར་བསྲེག་པ་དང་། ཆུར་སྦྱོང་བ་དང་། གཙང་ཁང་དང་། མཆོད་རྟེན་གྱི་ནང་དུ་འཇོག་པ་ལ་ནི་འགྲོལ་མ་དགོས། བྱ་སོགས་ལ་གཏོར་བ་ཡིན་ན་དུར་ཁྲོད་དུ་མེའམ་ཆུ་ལ་སྦྱང་ངོ་། ། དེ་ལྟར་གདགས་ཡིག་རྣམས་ཀྱིས་བྱིན་གྱིས་བརླབ་ཅིང་། བཏང་ཚར་བའི་རྗེས་སུ་ཕུང་པོའི་ལྷ་རང་བཞིན་གྱིས་མི་དམིགས་པའི་ངང་དུ་བཞག་ལ། དུར་ཁྲོད་སོགས་སུ་སྐྱེལ། གསུམ་པ་རྗེས་ནི། བདག་བསྐྱེད་ལྟར་རང་ཉིད་ལ།
ཨོཾ་བཛྲ་ཨ་བྷི་ཥཱིཉྩ་ཧཱུྃ་སོགས་སྔགས་དང་ཕྱག་རྒྱས་དབང་བསྐུར། ཨོཾ་བྷྲི་ཏ་སོགས་ཀྱི་སྔགས་དང་ཕྱག་རྒྱས་བྱིན་གྱིས་བརླབས། ཨོཾ་བཛྲ་སཏྭ་ཀྲོ་དྷ་སོགས་ཀྱི་སྔགས་དང་ཕྱག་རྒྱ་ལན་གསུམ་སྙིང་གར་བཅས་པས་བདག་དང་གནས་དང་རྣལ་འབྱོར་ལ་སོགས་པའི་བར་ཆད་བསྲུང་། དེ་ནས། དགེ་བ་འདི་ཡིས༞ རྡོ་རྗེ་སེམས་དཔའ་འགྲུབ་གྱུར་ནས། ། འགྲོ་བ༞ དེ་ཡི་ས་ལ་འགོད༞ གིས་དགེ་བ་བསྔོ། དེ་ནས་དྲིལ་བུ་གསིལ་ཞིང་། སྟོན་མཆོག་དམ་པ་ལྷ་མིའི་མཆོད་འོས་པ། ། སངས་རྒྱས་ཕྱག་འཚལ་དེང་འདིར་བདེ་ལེགས་ཤོག ། སེམས་ཅན་གང་དག་འགྲོ་དང་མི་འགྲོ་བའི། །
དེ་དག་ཐམས་ཅད་དེང་འདིར་བདེ་ལེགས་ཤོག ། ཞི་བ་ཆགས་བྲལ་ལྷ་མིའི་མཆོད་འོས་པ། ། ཆོས་ལ་ཕྱག་འཚལ༞ ། སེམས་ཅན༞ ། དེ་དག༞ ། ཚོགས་ཀྱི་དམ་པ༞ ། དགེ་འདུན༞ ། སེམས་ཅན༞ དེ་དག༞ ཉིན་མོ་བདེ་ལེགས་མཚན་བདེ་ལེགས། ། ཉི་མའི་གུང་ཡང་བདེ་ལེགས་ཤིང་། ། ཉིན་མཚན་རྟག་ཏུ་བདེ་ལེགས་པའི། །
དཀོན་མཆོག་གསུམ་གྱིས་དེང་འདིར་བདེ་ལེགས་ཤོག ། ཞེས་སོགས་བཀྲ་ཤིས་དང་། གཤིན་པོར་དམིགས་པའི་མདོ་འདོན་པ་དང་། སྨོན་ལམ་སོགས་ཅི་ཤེས་བྱའོ། ། ཞེས་ཕུང་པོ་ཆས་འཇུག་གམ་རུས་ཆོག་ཟུར་བཀོད་འདི་ཡང་ས་སྐྱ་པ་ངག་དབང་ཀུན་དགའ་བློ་གྲོས་སངས་རྒྱས་བསྟན་པའི་རྒྱལ་མཚན་དཔལ་བཟང་པོས་སྦྱར།། །། PAGE * MERGEFORMAT 2 ཀུན་དགའ་བློ་གྲོས། རོ་སྲེག་སྔོན་འགྲོའི་རུས་ཆོག PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
