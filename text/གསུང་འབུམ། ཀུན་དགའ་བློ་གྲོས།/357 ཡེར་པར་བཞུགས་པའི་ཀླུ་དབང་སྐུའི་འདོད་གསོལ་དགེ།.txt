གསུང་འབུམ། ཀུན་དགའ་བློ་གྲོས།
པོད ༣༥༧
ཡེར་པར་བཞུགས་པའི་ཀླུ་དབང་སྐུའི་འདོད་གསོལ་དགེ།
༄༅། །ཡེར་པར་བཞུགས་པའི་ཀླུ་དབང་སྐུའི་འདོད་གསོལ་དགེ། ན་མོ་གུ་རུ་བཻ་རན་ཤཱསཏྲཤྩ་ན་གནྟྲ་རཀྵི་ཏཱ་ཡ། རྡོ་རྗེ་འཛིན་པའི་གཙུག་རྒྱན་འཁོན་གྱི་གདུང་། ། ཐོག་མའི་འབྱུང་ཁུངས་འོད་གསལ་ལྷ་ཡི་རིགས། ། རིགས་གསུམ་རྣམ་སྤྲུལ་ས་སྐྱ་པ་ཞེས་གྲགས། ། གྲགས་པ་དོན་ལྡན་བསྟན་འགྲོའི་མགོན་ཡིན་ཕྱིར། ། གང་དེའི་རིགས་འཁྲུངས་ཕུལ་བྱུང་ལོ་ཙཱ་བ། ། པདྨའི་གཞོན་དགྲ་ཀླུ་དབང་སྲུང་བ་ཞེས། ། སྐྱབས་མཆོག་གུ་རུ་པདྨའི་ཞལ་ལུང་བརྙེས། ། བོ་དྷི་ས་ཏྭའི་སྡོམ་ཕྲུག་ཆེན་པོ་ཡི། །
ངོ་མཚར་མཛད་དགྲས་དཔལ་གྱི་ཡེར་པ་རུ། ། མཆོག་གི་མཚན་མ་རྡོར་དྲིལ་མཁར་བཞག་ཕུག ། དྲིལ་བུའི་མིང་ཅན་འདི་ཞེས་གླེང་བ་དེ། ། བསྟན་དང་འགྲོ་ལ་ཕན་པའི་ལྷག་བསམ་གྱིས། ། ཉམས་གསོ་བཞུགས་ཡུན་བསྐྲུན་དང་ལྷན་ཅིག་པར། ། རྣམ་འདྲེན་ཁྱེད་སྐུ་གཟུངས་དང་རབ་གནས་ཅན། ། གང་གི་རིགས་ཀྱི་ཐ་ཤལ་དཀོར་ཟན་པ། ། སྔགས་འཆང་ཀུན་དགའ་བློ་གྲོས་དབང་སྡུད་སྙིང་། ། ཨེ་ཝཾ་བཟང་པོར་བཅས་པའི་དད་རྟེན་དུ། ། བསྐྲུན་འདོད་ཇི་བཞིན་བསྐལ་བཟང་བསྟན་དོན་དུ། །
རབ་གྲགས་དད་ལྡན་སློབ་མ་བཀའ་བཅུ་སོགས། ། འབྲེལ་ཐོགས་འགའ་ཡིས་ལྷ་བཟོ་མཁས་པའི་ཕུལ། ། དོན་གྲུབ་ཕྲིན་ལས་འགྲན་ནས་ལེགས་བཞེངས་མཐུས། ། འཆི་མེད་འཁོན་སྟོན་ས་སྐྱ་པར་གསོལ་བའི། ། འཇམ་མགོན་པད་དཀར་ཅན་དང་རྡོ་རྗེ་འཛིན། ། རྣམ་སྤྲུལ་རྒྱུན་མི་ཆད་པའི་མཁས་གྲུབ་ཏུ། ། ཀུན་ལ་རླུང་ལྟར་གྲགས་པའི་བླ་བརྒྱུད་ཚོགས། ། སྤྱི་དང་ཁྱད་པར་འཁོན་ཆེན་ཀླུ་དབང་སྲུང་། ། དཀོན་མཆོག་སྙིང་པོ་རྩེ་མོ་གྲགས་པ་དང་། ། ཀུན་དགའ་འཕགས་པ་བདག་ཉིད་མཚན་འཆང་བ། །
བདག་ཆེན་རྡོ་རྗེ་འཆང་དང་ས་ལོ་ཆེན། ། སྔགས་འཆང་བདུད་ཀྱི་སྟོབས་འཕྲོག་རིགས་སྲས་ཟུང་། ། དབོན་དང་ཡང་དབོན་རིམ་བྱོན་བྱེ་བྲག་ཏུ། ། ཨ་མེས་ཞབས་དང་དྲིན་ཅན་རྡོ་རྗེ་འཆང་། ། བསོད་ནམས་རིན་ཆེན་ཞབས་སོགས་གདུང་རབས་དང་། ། བསྟན་འཛིན་ངོར་རྫོང་གོང་ཚར་གོ་ཤཱཀ་འབུམ། ། སྔགས་མདོའི་ཤིང་རྟ་འཇིག་རྟེན་མིག་གྱུར་ཀུན། ། ཡང་ཕུར་བདེ་ཀྱཻ་གསང་བ་ཤཱཀྱའི་རྒྱལ། ། གུར་མགོན་ལྕམ་དྲལ་ཞལ་བཞི་ནོར་སྐྱོང་ཟུང་། ། ལས་མཁན་ལྔ་དང་དཀར་བདུད་ཕུར་སྲུང་སོགས། །
རྩ་གསུམ་རྒྱ་མཚོའི་ཐུགས་དགོངས་ཡོངས་རྫོགས་ནས། ། བདག་དང་བདག་ལ་ཕྱོགས་དུས་གནས་སྐབས་ཀུན། ། འབྲེལ་ཐོགས་སྤྱི་དང་ཁྱད་པར་ལས་འདི་ལ། ། དད་ལྡན་རྣམས་ཀྱི་སྒྲིབ་བྱང་ཚོགས་རྫོགས་ནས། ། གནས་སྐབས་མཐར་ཐུག་རེ་སྨོན་ལྷུན་གྲུབ་གསོལ། ། བསྟན་འགྲོ་སྤྱི་བྱེར་གནོད་སེལ་དགེ་ཚོགས་སྤེལ། ། དེ་ཀུན་འཁོན་སྟོན་རྣམས་ཀྱི་ཐུགས་བསྐྱེད་ནི། ། རྒྱལ་བ་སྲས་བཅས་ཐུགས་སྨོན་ལས་གཞན་ཅི། ། དེ་དང་དེ་བཞིན་འགྱུར་བའང་དེ་ཡིས་མཛོད། ། སྐྱབས་ཆེན་བསླུ་མེད་བྱིན་དང་རྒྱུ་འབྲས་བདེན། །
ལྷག་བསམ་རྟེན་ཅིང་འབྲེལ་འབྱུང་མི་བསླུ་བས། ། རྟེན་དང་བརྟེན་པ་བསྐྲུན་ལྟར་སྣོད་བཅུད་ལ། ། དེ་འདྲའི་འབྲས་བུ་མྱུར་དུ་འབྱུང་བར་མཛོད།། །། PAGE * MERGEFORMAT 2 ཀུན་དགའ་བློ་གྲོས། ཡེར་པར་བཞུགས་པའི་ཀླུ་དབང་སྐུའི་འདོད་གསོལ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
