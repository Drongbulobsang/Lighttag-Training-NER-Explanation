གསུང་འབུམ། ཀུན་དགའ་བློ་གྲོས།
པོད ༣༤༣
གཏོར་བསྔོ་བརྒྱ་རྩ་འབྲིང་པོ་གསོག་ཐབས་ཉུང་གསལ་སྒྲོན་མེ།
༄༅། །གཏོར་བསྔོ་བརྒྱ་རྩ་འབྲིང་པོ་གསོག་ཐབས་ཉུང་གསལ་སྒྲོན་མེ་བཞུགས་སོ།། ཨོཾ་སྭསྟི། བརྩེ་ཆེན་ཐུགས་རྗེས་མ་རུངས་ཚར་གཅོད་ཕྱིར། ། རབ་འཇིགས་སྤྱན་རྩ་བསྒྱུར་བའི་གློག་ཕྲེང་གིས། ། མི་བཟད་བདུད་སྡེའི་གཡུལ་ངོ་རབ་བཅོམ་ནས། ། ཐུབ་བསྟན་རྒྱས་མཛད་དམ་ཅན་རྒྱ་མཚོར་འདུད། ། དེ་མཉེས་བྱེད་པའི་གང་ཟག་གིས། ། གྲངས་ཅན་མཆོད་གཏོར་བྱ་བའི་ཚུལ། ། དཔལ་ལྡན་མཚུངས་མེད་ཨེ་ཝཾ་པའི། ། ཕྱག་ལེན་འབྲིང་པོའི་ཚུལ་འདིར་སྤེལ། །
དབང་ཐོབ་དམ་ལྡན་བསྙེན་པ་ལས་སུ་རུང་བའི་གང་ཟག་གིས་དཔལ་ལྡན་རྡོ་རྗེ་ནག་པོ་ཆེན་པོ་གུར་ཞལ་ལྕམ་དྲལ་སོགས་ལ་གཏོར་བསྔོ་བརྒྱ་རྩ་བྱ་བར་འདོད་པས། ཕྱག་ལེན་འབྲིང་པོའི་རྣམ་དབྱེ་ཅུང་ཟད་བཤད་ན། རྒྱུན་གཏོར་ལྔ་ཚར་དང་དེའི་མདུན་དུ་གསོག་རྒྱུའི་གཏོར་མ་ལྔ་ཚར་གཅིག་དང་། དེའི་མདུན་དུ་ཆུ་གཉིས་སྔོན་འགྲོའི་ཉེར་མཆོད་ལྔ་དང་བཅས་བཤམ། སློབ་དཔོན་གྱི་མདུན་དུ་རྡོར་དྲིལ་སོགས་མཐོང་བ་བརྒྱུད་པའི་ཕྱག་ལེན་ལྟར་བཤམས་ལ། གནས་ཁང་བྱིན་བརླབ་བམ། མཆོད་པ་བྱིན་བརླབ་ཙམ་མཛད་ན་ལེགས། དེ་ནས་དཔལ་ཀྱཻ་རྡོ་རྗེའི་ལམ་དུས་ཐུན་བསྡུ་བའི་བར་གྲུབ་རྗེས། ལྔ་ཚར་གོང་འོག་གཉིས་ཀ་ལ་ནང་མཆོད་ཆུ་ཆང་གིས་སྦྱངས་ཏེ། གཏོར་བསྔོ་བཟླས་པ་བཤགས་པ་བཅས་གྲུབ་འཕྲལ།
ལྔ་ཚར་འོག་མ་རྣམས་ལ་མཐེབ་སྐྱུ་གཉིས་རེ་གསོས་ཏེ་ནང་མཆོད་སོགས་ཀྱིས་སྦྱངས་ལ། མཐེབ་སྐྱུ་བཅུ་ཀ་ལ་བྱིན་རླབས་རྒྱས་པ་ཚར་གཅིག་བྱ། དེ་ནས་ཕྱག་རྒྱ་དང་བཅས། ཨོཾ་ཤྲཱི་མ་ཧཱ་ཀཱ་ལཱ་ཡ་གསུམ་དང་། དེ་བཞིན་དུ་ཤཱ་ས་ན་དང་། ཨོཾ་ཤྲཱི་མ་ཧཱ་ཀཱ་ལཱི་དེ་ཝཱི་སོགས་ལན་གསུམ་རེས་ཕུལ། ཕྱི་ནང་གི་མཆོད་པ་སོགས་ཀྱང་ཇི་ལྟ་བ་བཞིན་བྱས། བསྟོད་པ་དཔལ་ལྡན་མཁའ་འགྲོ་སོགས་ནས། ནག་པོ་ཆེན་པོ་ཁྱོད་ལ་ཕྱག་འཚལ་བསྟོད། ། ཅེས་དང་།
འདོད་ཁམས་དབང་ཕྱུག་སོགས་ཤླཽ་ཀ་གཅིག་གིས་བསྟོད། སླར་ཡང་། ཨོཾ་ཨཱཿཧཱུྃ་ཧ་ཧོ་ཧྲིས་བྱིན་རླབས་དྲན་པར་བྱས་ལ་སྔགས་གསུམ་གྱིས་འབུལ་བ་སོགས་སྔར་ལྟར་བྱ་སྟེ་མཐེབ་སྐྱུ་བཅུ་པོ་མ་རྫོགས་ཀྱི་བར་དང་། སླར་ཡང་མཐེབ་སྐྱུ་བཅུ་བསྣོན་པ་སོགས་འདྲ་ཞིང་། དེ་ལྟ་བུའི་བརྒྱ་ཚར་སོང་བ་དང་། མཐེབ་སྐྱུ་བཅུ་གཅིག་བསྣན་ཏེ་འབུལ་བས་བརྒྱ་དང་བཅུ་གཅིག་ཕུལ་འགྲོ་བ་ཡིན། དེའི་ཚུལ་གྱིས་གུར་ལ་བརྒྱ་ཚར་སོང་བ་དང་། ཡང་མཐེབ་སྐྱུ་བཅུ་རེ་བསྣན་ཏེ་བྱིན་རླབས་རྒྱས་པ་དང་། ཨོཾ་མ་ཧཱ་ཀ་ལ་སོགས་ཀྱིས་འབུལ་བ་དང་། བསྟོད་པ་གོང་གི་མཐུ་སྟོབས་སོགས་བྱ་བ་རྣམས་གོང་གི་རིགས་འགྲེ་སྦྱར་སྟེ་ལས་མགོན་སོགས་ལའང་དེ་བཞིན་དུ་ཤེས་པར་བྱ་ཞིང་།
ཐུན་བསྡུ་བའི་ཚེ་གཏོར་བསྔོ་གང་ཡིན་ཇི་ལྟར་སོང་མཚམས་སུ་དཔལ་ལྡན་མགོན་པོ་སོགས་འབུལ་གཏོར་འབུལ་བའམ། དེ་མིན་ཀོལླ་ཨི་རརྛཱ་ནས་བརྩམས་ཏེ་བསྡུ་ཆོག་རྣམས་གཏོར་བསྔོ་དཀྱུས་མ་ལྟར་མཛད་པས་འཐུས་ལགས། བཀྲ་ཤིས།། །། མངྒ་ལཾ།། །། PAGE * MERGEFORMAT 2 ཀུན་དགའ་བློ་གྲོས། གཏོར་བསྔོ་བརྒྱ་རྩ་འབྲིང་པོ་གསོག་ཐབས་ཉུང་གསལ་སྒྲོན་མེ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
