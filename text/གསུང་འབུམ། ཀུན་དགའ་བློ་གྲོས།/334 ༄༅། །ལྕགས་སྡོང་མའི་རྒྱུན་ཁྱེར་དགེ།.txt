གསུང་འབུམ། ཀུན་དགའ་བློ་གྲོས།
པོད ༣༣༤
༄༅། །ལྕགས་སྡོང་མའི་རྒྱུན་ཁྱེར་དགེ།
༄༅། །ལྕགས་སྡོང་མའི་རྒྱུན་ཁྱེར་དགེ། ཨོཾ་སྭསྟི། བདག་དང་ཁམས་གསུམ་སེམས་ཅན་རྣམས། ། ལོག་པའི་ལམ་ལས་ལོག་ནས་ཀྱང་། ། དཀོན་མཆོག་གསུམ་ལ་སྐྱབས་སུ་མཆི། ། ཉོན་མོངས་དབང་གྱུར་སྡུག་བསྔལ་ལས། ། ཐར་བར་བྱ་ཕྱིར་སེམས་བསྐྱེད་དོ། ། ལན་གསུམ། དང་པོ་སྟོང་པའི་ངང་ཉིད་ལས། ། ལྕགས་ཀྱི་པདྨ་འདབ་བརྒྱད་གདན། །
དེ་སྟེང་བདག་ཉིད་འོད་དཔག་མེད། ། སྐུ་མདོག་དམར་པོ་སྐྱིལ་ཀྲུང་བཞུགས། ། སྤྲུལ་པའི་ཆ་བྱད་དར་གོས་མནབས། ། ཕྱག་གཉིས་མཉམ་གཞག་ཚེ་བུམ་འཛིན། ། སྐུ་ཆེ་ཡན་ལག་རགས་པའི་ཚད། ། ཕྲག་པ་གཡས་གཡོན་ཉི་ཟླ་འཆར། ། དྭངས་མ་འོད་ལྔའི་རྒྱབ་ཡོལ་ཅན། ། ཁོག་པའི་ནང་ནས་བག་ཆགས་ཀྱི། ། སྙིགས་མ་གདོས་བཅས་ཐམས་ཅད་སྦྱངས། ། འཆི་མེད་ཚེ་ཡི་བདུད་རྩིས་གང་། །
རྭ་ག་དམར་པོའི་མདོག་ལྟར་གསལ། ། སྤྱི་བོའི་གཙུག་ནས་གསང་གནས་བར། ། ལྕགས་ཀྱི་སྲོག་རྩ་སྨྱུག་སྡོང་ཙམ། ། ཀ་བ་བཙུགས་པ་ལྟ་བུར་བསམ། ། ནང་ན་སྟོང་པ་འོད་གསལ་མདངས། ། ཁ་དོག་ལྔར་གསལ་འོད་ཟེར་འབར། ། སྲོག་རྩའི་ཕྱི་ནང་སྔགས་ཀྱི་འབྲུ། ། དུང་མདོག་ཟིལ་ཆགས་ལྟ་བུར་བསམ། ། བདེ་བ་ཅན་ནས་ཡེ་ཤེས་སེམས། ། རང་འདྲ་སྤྱན་དྲངས་མཁའ་ལ་བཞུགས། །
བུམ་པའི་ནང་ནས་ཚེ་བཅུད་ལུད། ། བདག་གི་ཚངས་བུག་ནང་དུ་བབས། ། དབང་བསྐུར་ལྷ་དང་གཉིས་མེད་གྱུར། ། ལྷ་དང་སྲོག་རྩའི་བདུད་རྩི་ལས། ། འོད་འཕྲོས་གསལ་ཚེགས་མདངས་དང་ལྡན། ། ཐོ་རེངས་སྔགས་འདི་བརྒྱ་རྩ་བཟླས། ། ཞེས་བརྗོད་ལ་ཕྲེང་བ་བཟུང་སྟེ། ཨོཾ་ཨཱཿཧཱུྃ་ན་མོ་བྷ་ག་ཝ་ཏེ་ཨ་པ་རི་མི་ཏཱ་ཨཱ་ཡུརྫྙཱ་ན་སུ་བི་ནིཤྩི་ཏ་ཏེ་ཛོ་རཱ་ཛཱ་ཡ། ཏ་ཐཱ་ག་ཏཱ་ཡ་ཨརྷ་ཏེ་སམྱཀྶཾ་བུདྡྷ་ཡ། ཏདྱ་ཐཱ།
ཨོཾ་སརྦ་སཾསྐཱ་ར་པ་རི་ཤུདྡྷ་དྷརྨ་ཏེ་ག་ག་ན་ས་མུརྒ་ཏེ་སྭ་བྷ་བ་བི་ཤུདྡྷེ་མ་ཧཱ་ན་ཡ། པ་རི་བཱ་རེ་སྭཱཧཱ། ནྲྀ་བྷྲཱུྃ་བཛྲ་ཨཱ་ཡུ་ཥེ་ཨཱ་ཡུརྫྙཱ་ན་སིདྡྷི་ཨཱཿབྷྲཱུྃ། ཞེས་བཟླས་པ་ཕྲེང་འཁོར་སོགས་ཅི་རིགས་ཀྱི་རྗེས་སུ། ཏིང་འཛིན་སྔགས་ཀྱི་འོད་ཟེར་ནི། ། ལྕགས་ཀྱུ་ལྟ་བུས་སྣོད་བཅུད་གང་། ། སངས་རྒྱས་བྱང་ཆུབ་སེམས་དཔའ་ཡི། ། ཐུགས་རྗེའི་བྱིན་རླབས་དངོས་གྲུབ་བསྡུས། ། ཕྱོགས་སྐྱོང་མཁའ་འགྲོ་སྡེ་བརྒྱད་ཀྱི། ། རྫུ་འཕྲུལ་ཚེ་བཀྲག་གཟི་མདངས་ཕྲོགས། །
རི་རབ་གླིང་བཞི་གླིང་ཕྲན་སོགས། ། གསེར་གྱི་རི་བདུན་རོལ་མཚོ་དང་། ། རྩི་ཤིང་ནགས་ཚལ་རཏྣའི་ཚོགས། ། འབྱུང་བ་ལྔ་ཡི་དྭངས་མ་བསྡུས། ། ལྷ་ཀླུ་མི་ཡི་དབང་ཐང་དང་། ། བསོད་ནམས་མི་ཡི་དངོས་གྲུབ་བསྡུས། ། བདུད་རྩིའི་འོད་ཟེར་ཆར་ལྟར་བབས། ། ཐམས་ཅད་མ་ལུས་བདག་ལ་བསྟིམ། ། བདག་ལུས་བདུད་རྩིས་གང་བར་བསམ། ། སྟོང་གསལ་འོད་ཀྱི་ཕུང་པོར་གྱུར། །
ནམ་མཁར་བཞུགས་པའི་ཡེ་ཤེས་སེམས་དཔའ་རང་ལ་ཐིམ། དགེ་བ་འདི་ཡིས་མྱུར་དུ་བདག ། ཚེ་དཔག་མེད་མགོན་འགྲུབ་གྱུར་ནས། ། འགྲོ་བ་གཅིག་ཀྱང་མ་ལུས་པ། ། དེ་ཡི་ས་ལ་འགོད་པར་ཤོག ། ཚེ་དཔག་མེད་མགོན་ཁྱེད་སྐུ་ཅི་འདྲ་དང་། ། འཁོར་དང་སྐུ་ཚེའི་ཚད་དང་ཞིང་ཁམས་སོགས། ། ཁྱེད་ཀྱི་མཚན་མཆོག་བཟང་པོ་ཅི་འདྲ་བ། ། དེ་འདྲ་ཁོ་ནར་བདག་ཀྱང་འགྱུར་བར་ཤོག ། ཁྱེད་ལ་མཆོད་ཅིང་གསོལ་བ་བཏབ་པའི་མཐུས། །
བདག་སོགས་གང་དུ་གནས་པའི་ས་ཕྱོགས་སུ། ། ནད་དང་དབུལ་ཕོངས་འཐབ་རྩོད་ཞི་བ་དང་། ། ཆོས་དང་བཀྲ་ཤིས་འཕེལ་བར་མཛད་དུ་གསོལ། ། ལོ་བརྒྱ་འཚོ་ཞིང་སྟོན་བརྒྱ་མཐོང་བ་དང་། ། ཚེ་རིང་ནད་མེད་བདེ་སྐྱིད་ཕུན་སུམ་ཚོགས། ། ཐེག་པ་མཆོག་ལ་ངེས་པར་འབྱུང་བ་ཡིས། ། བཀྲ་ཤིས་དེས་ཀྱང་དེང་འདིར་བདེ་ལེགས་ཤོག ། ཅེས་འདི་ས་རྒན་ཀུན་བློ་ལ། ། ལྕང་ཅན་གུང་ཞེས་མ་ཎི་དང་། ། ལཀྵྨིའི་མཚན་གྱིས་འདི་ལྟར་དུ། །
དགོས་ཞེས་བཞེད་བསྐོང་དོན་དུ་སྦྱར། ༈ །དཔལ་ལྡན་རྡོ་རྗེ་རབ་བརྟན་མར་གཏོར་མ་འབུལ་བར་འདོད་པས་དབེན་ཞིང་ཡིད་དང་མཐུན་པའི་གནས་སུ་ཡི་དམ་ཆོས་སྐྱོང་གི་རྟེན་མཆོད་ལེགས་པར་བཤམས། ཁྱད་པར་འདིའི་གཏོར་མ་སྟོད་ཆ་ཟུར་གསུམ། སྨད་སུམ་གཉིས་ཟླུམ་པོ་ཐོད་ཅན། དེའི་གཡས་ཟུར་དུ་བཤོས་བུ་ཟླུམ་པོ་ཐོད་ཅན་གཡོན་དུ་གཏོར་མ་ཟུར་གསུམ་པ་མཐར་མཐེབ་སྐྱུས་བསྐོར་བ། ཤ་དམར་སྨུག་རྩི་མར་ཚོན་ལ་སོགས་པས་བརྒྱན་པ་བཞག གཞན་ཡང་སྨན་ཕུད་རཀྟ་ཡང་བཤམས་ལ། སངས་རྒྱས་ཆོས་དང་ཚོགས་ཀྱི་མཆོག་རྣམས་ལ། ། བྱང་ཆུབ་བར་དུ་བདག་ནི་སྐྱབས་སུ་མཆི། ། བདག་གིས་སྦྱིན་སོགས་བགྱིས་པའི་བསོད་ནམས་ཀྱིས། །
འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག ། སེམས་ཅན་བདེ་དང་ལྡན་གྱུར་ཅིག ། སྡུག་བསྔལ་དག་དང་བྲལ་བར་ཤོག ། བདེ་དང་རྟག་ཏུ་མི་འབྲལ་ཞིང་། ། ཆོས་ཀུན་མཉམ་ཉིད་རྟོགས་པར་ཤོག ། ཨོཾ་ཤུ་ནྱཱ་ཏ་ཛྙཱ་ན་བཛྲ་སྭ་བྷཱ་བ་ཨཱཏྨ་ཀོ྅ཧཾ། སྟོང་པའི་ངང་ལས་པད་ཉིའི་སྟེང་། ། རང་སེམས་རྡོ་རྗེ་ཧཱུྃ་སྤྲོས་ལས། ། འོད་འཕྲོས་མཆོད་དང་འགྲོ་དོན་བྱས། ། ཚུར་འདུས་ཡོངས་གྱུར་རང་ཉིད་ནི། །
ཁྲོ་རྒྱལ་འབྱུང་འདུལ་ཕྱག་བཞི་པ། ། གཡས་དང་རྡོ་རྗེ་གཉིས་པས་ཞགས། ། མཐའ་གཉིས་རྩ་ཕྱག་གཡས་བསྐུམས་ཞིང་། ། གཡོན་བརྐྱངས་སྤྱན་གསུམ་ཞལ་གཅིག་གདངས། ། སྨར་སྨིན་སྐྲ་སེར་གྱེན་དུ་བརྫེས། ། ཐོད་སྐམ་ཐོད་དང་ཐོད་རློན་ཞགས། ། རིན་ཆེན་སྦྲུལ་རྒྱན་དར་སྔོན་སྟོད། ། སྟག་ཤམ་ཅན་གྱུར་ཞབས་འོག་ཏུ། ། འབྱུང་པོ་དཀར་པོ་མིག་གསུམ་པ། ། ལག་བཞི་གཡས་ན་ཌཱ་མ་རུ། །
གྲི་གུག་གཡོན་ན་ཐོད་པ་དང་། ། རྩེ་གསུམ་འཛིན་ཅིང་སྐྲ་སེར་ཐོད། ། སྟག་ཤམ་ཁ་ཕུབ་མནན་སྟེང་ན། ། ཡེ་ཤེས་མེ་དཔུང་དབུས་ན་བཞུགས། ། ཁྲོ་རྒྱལ་དཔྲལ་མགྲིན་ཐུགས་ཀ་རུ། ། རྡོ་རྗེ་གསུམ་དངོས་ཨོཾ་ཨཱཿཧཱུྃ། ། ཐུགས་ཀའི་ཧཱུྃ་ལས་འོད་འཕྲོས་པས། ། རང་འདྲའི་ཡེ་ཤེས་སྤྱན་དྲངས་ཐིམ། ། དབང་བསྐུར་སྤྱན་དྲངས་དབང་བསྐུར་བས། ། མི་བསྐྱོད་རྒྱས་བཏབ་ཐུགས་ཀ་ཡི། །
ས་བོན་སྔགས་བསྐོར་འོད་ཟེར་གྱིས། ། ལས་བཞིའི་ཕྲིན་ལས་སྒྲུབ་པར་གྱུར། ། ཧཱུྃ་བཛྲ་ཕཊ། ཅི་རིགས་བཟླས་མཐར། བཅོམ་ལྡན་ཁྲོ་རྒྱལ་འབྱུང་འདུལ་གྱིས། ། བདག་གི་ཉེས་ཚོགས་ཀུན་ཞི་ནས། ། ལེགས་ཡོན་མ་ལུས་རྒྱས་པ་སོགས། ། ཐུན་མོང་མཆོག་གི་དངོས་གྲུབ་སྩོལ། ། སྨན་གཏོར་རཀྟ་སྟོང་པར་གྱུར། ། སྟོང་པའི་ངང་ལས་རླུང་མེའི་སྟེང་། །
ཚད་ལྡན་ཐོད་པ་ཤ་ལྔ་དང་། ། བདུད་རྩི་ཡེ་ཤེས་ལྔ་འདྲེས་ལས། ། སྨན་གཏོར་གཉིས་གྱུར་རཀྟ་ཡང་། ། དགྲ་བགེགས་བསྒྲལ་བའི་ཁྲག་རྒྱུན་གྱུར། ། རང་མདུན་ཏྲག་ལས་ཁྲག་མཚོའི་དབུས། ། ཀཾ་ཀཾ་ཡོངས་གྱུར་ལྷ་མོའི་སྐུ། ། རྡོ་རྗེ་རབ་བརྟན་སྨུག་ནག་ཆེ། ། ཞལ་གཅིག་ཕྱག་གཉིས་སྤྱན་གསུམ་མ། ། གཡས་ན་རལ་གྲི་གཡོན་ཐོད་ཁྲག ། མཆན་ཁུང་ནེ་ལེའི་རྐྱལ་པ་འཛིན། །
མི་ལྤགས་སྟོད་གཡོགས་རེ་ལྡེའི་ཤམ། ། བོང་བུའི་ཆིབས་ཅན་གཡས་གཡོན་དུ། ། མིང་པོ་ཀླུ་ཅན་ཐོད་དཀར་དང་། ། ལས་མཁན་ཀླུ་བདུད་ནག་པོ་གནས། ། ཕྱོགས་བཞིར་དཀར་སྔོ་དམར་སེར་གྱི། ། མ་མོའི་ཚོགས་དང་མཐའ་སྐོར་དུ། ། ཆུ་སྲིན་བ་ལང་དྲེད་སྣ་མ། ། ཁྲི་གཉེན་སེང་སྟག་དུར་བྱ་སོགས། ། སྤྲུལ་པ་ཡང་སྤྲུལ་བསམ་མི་ཁྱབ། ། ལྷ་མོ་རྣམས་ནི་གཡས་རལ་གྲི། །
གཡོན་ན་ཐོད་བསྣམས་མཆན་ཁུང་ན། ། ནེ་ལེའི་རྐྱལ་འཛིན་དཔྲལ་མགྲིན་སྙིང་། ཨོཾ་ཨཱཿཧཱུྃ་མཚན་ཧཱུྃ་སྟེང་དུ། ། བྷྱོཿཡིག་སྨུག་ནག་འོད་ཟེར་གྱིས། ། རྒྱ་གར་རྡོ་རྗེ་གདན་གྱི་ཆ། ། བྱང་ཤར་གནས་ནས་སྤྱན་དྲངས་བསྟིམ། ། བྷྱོཿརཀྨོ་དུ་ར་དུན་ཏི་བྷྱོཿ ། ཁ་ཁ་དུ་ར་དུན་ཏི་བྷྱོཿ ། ཧེ་ལ་དུ་ར་དུན་ཏི་བྷྱོཿ ། རེ་མ་ཏཱི་ས་པ་རི་ཝཱ་ར་ས་མཱ་ཛཿ
ཛཿཧཱུྃ་བཾ་ཧོཿཔདྨ་ཀ་མ་ལ་ཡསཏྭཾ། ཨརྒྷཾ། པུཥྤེ། དྷཱུ་པེ། ཨཱ་ལོ་ཀེ། གནྡྷེ། ནཻ་ཝི་དྱེ། ཤཔྟ་ཨཱཿཧཱུྃ། རྡོ་རྗེ་ཐལ་མོ་ཁ་གྱེན་དུ་ཕྱེ་བའི་ཕྱག་རྒྱ་བཅས་ལ། ཨོཾ་བ་ལིངྟ་ཁཱ་ཧི།
ཡོ་གི་ནཱི་ཁཱ་ཧི། ཌཱ་ཀི་ནཱི་ཁཱ་ཧི། སྟཱམྦྷ་ཝགྒ་ཏ། ཨ་ཀ་ས་ལོ་ཧོ། རེ་མ་ཏཱི་ས་པ་རི་ཝཱ་ར་ན་མཿསརྦ་ཏ་ཐཱ་ག་ཏེ་བྷྱོ་བི་ཤྭ་མུ་ཁེ་བྷྱཿ སརྦ་ཐཱ་ཁཾ་ཨུརྒ་ཏེ་སྥ་ར་ཎ་ཨི་མཾ་ག་ག་ན་ཁཾ་གྲྀཧྞེ་དཾ་བ་ལིངྟ་ཁ་ཁ་ཁཱ་ཧི་ཁཱ་ཧི། ལན་གསུམ་མམ་ལྔའམ་བདུན་གྱིས་ཕུལ། མ་ཧཱ་མཱཾ་ས་ཁཱ་ཧི། མ་ཧཱ་ཙིཏྟ་ཁཱ་ཧི། མ་ཧཱ་རཀྟ་ཁཱ་ཧི།
མ་ཧཱ་གོ་རོ་ཙ་ན་ཁཱ་ཧི། མ་ཧཱ་བ་སུ་ཏ་ཁཱ་ཧི། མ་ཧཱ་པཉྩ་ཨ་མྲྀ་ཏ་ཁཱ་ཧི། རེ་མ་ཏཱི་ས་པ་རི་བ་ར་ཨརྒྷཾ། པུཥྤེ། དྷཱུ་པེ། ཨཱ་ལོ་ཀེ། གནྡྷེ། ནཻ་ཝི་དྱེ། ཤཔྟ་ཨཱཿཧཱུྃ།
བྷྱོཿ ལྷ་མོ་རྡོ་རྗེ་རབ་བརྟན་མ། ། སྐུ་མདོག་སྨུག་ནག་ཆེན་མོ་ལ། ། ཞལ་གཅིག་ཕྱག་གཉིས་སྤྱན་གསུམ་མ། ། སྐུ་ལ་མི་ལྤགས་གཡང་གཞི་གསོལ། ། ཕྱག་གཡས་རལ་གྲི་འབར་བ་བསྣམས། ། གཡོན་པའི་ཕྱག་གིས་ནེའུ་ལེ་འཛིན། ། ཆིབས་སུ་དྲེའུ་རྟ་རྐང་གསུམ་ཆིབས། ། ཕྲིན་ལས་བཅོལ་བའི་དུས་ཀྱི་ཚེ། ། མཚན་གསུམ་གློག་ལྟར་འཁྱུག་ཅིང་བྱོན། །
ཉིན་གསུམ་ཁྲ་ལྟར་མྱུར་ཞིང་བྱོན། ། མ་གཅིག་རྡོ་རྗེ་རབ་བརྟན་མ། ། དགྲ་བོ་འདུལ་བའི་དུས་ལ་བབས། ། དཔལ་ལྡན་རྡོ་རྗེ་རབ་བརྟན་མ། ། རཀྟའི་མཆོད་པ་འདི་བཞེས་ཤིག ། ཤ་ཁྲག་གཏོར་མ་འདི་བཞེས་ཤིག ། བསྟན་པའི་གཙོ་མོ་རབ་བརྟན་མ། ། ཁྱེད་ཀྱི་ཐུགས་དམ་དུས་ལ་བབ། ། བཅོལ་པའི་ཕྲིན་ལས་འགྲུབ་པར་མཛོད། ། བསྟན་པ་གཉེན་པོ་ཁྱོད་ཀྱིས་སྲུངས། །
མ་འབྱོར་པ་དང་ཉམས་པ་དང་། ། གང་ཡང་བདག་རྨོངས་བློ་ཡིས་ནི། ། བགྱིས་པ་དང་ནི་བགྱིད་སྩལ་བ། ། དེ་ཀུན་མགོན་པོས་བཟོད་པར་མཛོད། ། རྟེན་ཡོད་ན། བདག་དང་འགྲོ་ལ་ཐུགས་བརྩེའི་ཕྱིར། ། ཉིད་ཀྱི་རྫུ་འཕྲུལ་མཐུ་ཡིས་ནི། ། ཇི་སྲིད་མཆོད་པ་བདག་འབུལ་ན། ། དེ་སྲིད་བཅོམ་ལྡན་བཞུགས་སུ་གསོལ། ། རྟེན་མེད་ན།
ཨོཾ་ཁྱེད་ཀྱིས་སེམས་ཅན་དོན་ཀུན་མཛོད། ། རྗེས་སུ་མཐུན་པའི་དངོས་གྲུབ་སྩོལ། ། སངས་རྒྱས་ཡུལ་ལ་གཤེགས་ནས་ཀྱང་། ། སླར་ཡང་འབྱོན་པར་མཛད་དུ་གསོལ། ། ཁྲོ་རྒྱལ་དཔྲལ་མགྲིན་ཐུགས་ཀ་རུ། ། རྡོ་རྗེ་གསུམ་དངོས་ཨོཾ་ཨཱཿཧཱུྃ། ། དགེ་བ་འདི་ཡིས་མྱུར་དུ་བདག ། འབྱུང་པོ་འདུལ་བྱེད་འགྲུབ་གྱུར་ནས། ། འགྲོ་བ་གཅིག་ཀྱང་མ་ལུས་པ། ། དེ་ཡི་ས་ལ་འགོད་པར་ཤོག །
བགེགས་རིགས་སྟོང་ཕྲག་བརྒྱད་ཅུ་ཞི་བ་དང་། ། མི་མཐུན་གནོད་པའི་རྐྱེན་དང་བྲལ་བ་དང་། ། མཐུན་པ་འགྲུབ་ཅིང་ཕུན་སུམ་ཚོགས་པ་ཡི། ། བཀྲ་ཤིས་དེས་ཀྱང་དེང་འདིར་བདེ་ལེགས་ཤོག ། ཅེས་འདི་ས་སྐྱ་ཀུན་བློ་ལ། ། ལྕང་ཅན་གུང་དང་ནོར་བུའི་མཚན། ། འཛིན་དེ་འདི་ལྟར་གྱིས་གསུང་བཞིན། ། ལ་མོ་གད་ཀ་ན་གར་བྲིས།། །། PAGE * MERGEFORMAT 4 ཀུན་དགའ་བློ་གྲོས། ལྕགས་སྡོང་མའི་རྒྱུན་ཁྱེར།
PAGE * MERGEFORMAT 5
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
