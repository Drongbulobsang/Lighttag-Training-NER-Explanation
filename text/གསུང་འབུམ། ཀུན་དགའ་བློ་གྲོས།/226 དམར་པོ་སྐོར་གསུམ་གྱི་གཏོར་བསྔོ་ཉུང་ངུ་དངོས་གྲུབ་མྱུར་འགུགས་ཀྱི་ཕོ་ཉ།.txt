གསུང་འབུམ། ཀུན་དགའ་བློ་གྲོས།
པོད ༢༢༦
དམར་པོ་སྐོར་གསུམ་གྱི་གཏོར་བསྔོ་ཉུང་ངུ་དངོས་གྲུབ་མྱུར་འགུགས་ཀྱི་ཕོ་ཉ།
༄༅། །དམར་པོ་སྐོར་གསུམ་གྱི་གཏོར་བསྔོ་ཉུང་ངུ་དངོས་གྲུབ་མྱུར་འགུགས་ཀྱི་ཕོ་ཉ་བཞུགས་སོ།། ཨོཾ་སྭསྟི་སིདྡྷཾ། རིག་བྱེད་ལྷ་མོ་སོགས་དམར་པོ་སྐོར་གསུམ་ལ་གཏོར་མ་འབུལ་ན་རང་རང་གི་སྒྲུབ་ཐབས་ཀྱི་རྗེས་སམ། ཡང་ན་གཞན་གྱི་གཏོར་འབུལ་དང་ལྷན་ཅིག་ཏུ་ཕུལ་ཀྱང་ཆོག་པས། དང་པོ་ནི། ཐམས་ཅད་མཁྱེན་པ་དཀོན་མཆོག་ལྷུན་གྲུབ་ཀྱིས་མཛད་པའི་དམར་པོ་སྐོར་གསུམ་གྱི་སྒྲུབ་ཐབས་ལྟར་ཡིན་ལ། དེའི་འཁོར་གཉིས་ཀྱི་ཟླུམ་གཏོར་རྣམས་ལག་ལེན་བཞིན་མཆོད་པ་བཅས་བཤམས་ལ། ནང་མཆོད་ཆུ་ཆང་གིས་སྦྱངས། སྤོས་ཀྱིས་བདུག བདག་བསྐྱེད་གཏོར་བསྔོ་སོགས་་་་་་དམར་པོ་སྐོར་གསུམ་གྱི་གཏོར་མ་སྒེར་མཉམ་མེད་པར་ཡི་དམ་ཆོས་སྐྱོང་གཞན་གྱི་གཏོར་མ་ལ་འཐུས་པར་བྱེད་ན་རིགས་བྱེད་མ་ཡི་དམ་སྤྱི་གཏོར་དང་གཞན་གཉིས་ཆོས་སྐྱོང་སྤྱི་གཏོར་ལ་འཐུས།
འདིར་ཕྱི་མ་ལྟར་བཤད་ན་རིག་བྱེད་མའི་དབང་གཏོར་ཟླ་གམ། ཚོགས་བདག་ནོར་གཟུགས། འདོད་རྒྱལ་གྱི་འབྱུང་བཞི་རིམ་བརྩེགས་མ་དང་། རང་རང་གི་ཕྱག་ལེན་བཞིན་དང་། ཁྱད་པར་གདན་ས་འདིར་དུས་སྐབས་ཕལ་ཆེར་ཀྱཻ་རྡོར་ལམ་དུས་སམ། ཕུར་ཆུང་བདག་བསྐྱེད་སྔོན་དུ་འགྲོ་བའི་གཏོར་བསྔོ་ས་ལོ་ཡབ་སྲས་ཀྱི་ཕྱག་ལེན་མ་འདི་ལ་མཛད་པས། དེའི་དབང་དུ་བྱས་ན་བདག་བསྐྱེད་ནས་བདེ་མཆོག་གཏོར་བསྔོའི་བར་བྱས་ལ། གཏོར་མགྲོན་གང་ཡོད་ཀྱི་གཏོར་མ་ཐམས་ཅད་ལ་བྱིན་རླབས་རྒྱས་པ་ཡི་དམ་གཏོར་བསྔོའི་གོང་དུ་དུས་གཅིག་ཏུ་མཛད་ནས། སོ་སོའི་གཏོར་བསྔོའི་སྐབས་དེ་གསལ་འདེབས་རེ་མཛད་པ་བླ་མ་གོང་མ་རྣམས་ཀྱི་ཕྱག་ལེན་ཡིན་པས་རྒྱུ་མཚན་དེས་ན་རིག་བྱེད་མའི་གཏོར་མ་ཨོཾ་ཨཱཿཧཱུྃ་ཧ་ཧོ་ཧྲཱིཿ ལན་གསུམ་ཕྱག་རྒྱ་དང་བཅས་པས་བྱིན་གྱིས་བརླབས།
སྟོང་པའི་ངང་ལས་མདུན་གྱིས་ནམ་མཁར་དུར་ཁྲོད་བརྒྱད་ཀྱིས་བསྐོར་བའི་དབུས་སུ་པཾ་ལས་པདྨ་དམར་པོ་འདབ་མ་བརྒྱད་པའི་ལྟེ་བར་རཾ་ལས་ཉི་མའི་དཀྱིལ་འཁོར་གྱི་སྟེང་དུ་ཧྲཱིཿཡིག་དམར་པོ་རིང་ཆ་ཚེག་དྲག་དང་བཅས་པ་དེ་ལས་འོད་ཟེར་ལྕགས་ཀྱུ་དང་ཞགས་པ་ལྟ་བུ་འཕྲོས་པས་འཕགས་པ་རྣམས་མཆོད། སེམས་ཅན་ཐམས་ཅད་རྗེ་བཙུན་མའི་གོ་འཕང་ལ་བཀོད། ཚུར་འདུས་ཧྲཱིཿཡིག་ལ་ཐིམ། དེ་ཡོངས་སུ་གྱུར་པ་ལས་རྗེ་བཙུན་མ་ཀུ་རུ་ཀུལླེ་སྐུ་མདོག་དམར་མོ་ཞལ་གཅིག་ཕྱག་བཞི་མ། དང་པོ་གཉིས་ཀྱིས་ཨུཏྤ་ལའི་མདའ་གཞུ་རྣ་བའི་དྲུང་དུ་འགེངས་ཤིང་། གཡས་འོག་མས་ཁམས་གསུམ་འགུགས་པར་བྱེད་པའི་ལྕགས་ཀྱུ་དང་། གཡོན་འོག་མས་ཨུཏྤ་ལའི་ཞགས་པ་འཛིན་པ། ཞལ་མཆེ་བའི་མྱུ་གུ་ཅུང་ཟད་གཙིགས་ཤིང་འཛུམ་ཁྲོའི་རྣམ་པ་ཅན། སྤྱན་གསུམ་དང་ལྡན་པ། ནུ་འབུར་ཟུང་གིས་མཛེས་ཤིང་ལང་ཚོ་བཅུ་དྲུག་ལོན་པ་ལྟ་བུ་དབུ་སྐྲ་ཁམ་པ་གྱེན་དུ་བརྫེས་པ་རིགས་ལྔའི་རང་བཞིན་ཅན་གྱི་ཐོད་པ་སྐམ་པོ་ལྔའི་དབུ་བརྒྱན་ཅིང་།
རློན་པ་ལྔ་བཅུའི་དོ་ཤལ་ཅན། རུས་པའི་རྒྱན་ཆ་ལྔས་བརྒྱན་པ། སྟག་གི་པགས་པའི་ཤམ་ཐབས་གསོལ་བ། མི་རོ་དམར་སེར་མགོ་བོ་གཡོན་དུ་བསྟན་པའི་སྟེང་དུ་ཞབས་གཡོན་བརྐྱང་བའི་བརླ་ལ་གཡས་པའི་བྲང་བ་གཏད་པ་སྐྱིལ་ཀྲུང་ཕྱེད་པའི་གར་སྟབས་ཀྱིས་བཞུགས་པ། ཉི་མའི་འོད་ཟེར་ལྟ་བུའི་འོད་ཀོར་གྱིས་ཡོངས་སུ་མཛེས་ཤིང་སྣང་ལ་རང་བཞིན་མེད་པ་སྒྱུ་མ་ལྟ་བུའི་སྐུར་གྱུར། དེའི་སྤྱི་བོར་ཨོཾ། མགྲིན་པར་ཨཱཿ ཐུགས་ཁར་ཧཱུྃ། ཐུགས་ཁའི་དབུས་སུ་ཉི་མ་ལ་གནས་པའི་ཨུཏྤ་ལ་དམར་པོའི་ལྟེ་བར་ཉི་མ་ལ་ཧྲཱིཿདམར་པོས་མཚན་པ་དེ་ལས་འོད་ཟེར་འཕྲོས་པས་རིག་བྱེད་ཀྱི་ཕུག་ནས་རྗེ་བཙུན་མ་ཀུ་རུ་ཀུལླེ་ལ་སངས་རྒྱས་བྱང་ཆུབ་སེམས་དཔའ་བསམ་གྱིས་མི་ཁྱབ་པས་བསྐོར་བ་ཨོཾ་བཛྲ་ས་མཱ་ཛཿ ཞེས་པས་སྤྱན་དྲངས།
ཨོཾ་ཀུ་རུ་ཀུལླེ། གཅིག་སྔོན་འགྲོའི། ཨོཾ་བཛྲ་པུཥྤེ་ཨཱཿཧཱུྃ་ནས། ཤཔྟའི་བར་གྱིས་མཆོད། ཛཿཧཱུྃ་བཾ་ཧོཿགཉིས་སུ་མེད་པར་ཐིམ། སླར་ཡང་ཐུགས་ཁའི་ཧྲཱིཿལས་འོད་ཟེར་འཕྲོས་པས་དབང་གི་ལྷ་རིགས་ལྔ་འཁོར་དང་བཅས་པ་ཨོཾ་བཛྲ་ས་མཱ་ཛཿ ཨོཾ་པཉྩ་ཀུ་ལ་ས་པཱ་རི་ཝཱ་ར། གཅིག་སྔོན་འགྲོའི། ཨོཾ་བཛྲ་པུཥྤེ་ལ་སོགས་པས་མཆོད། དེ་བཞིན་གཤེགས་པ་ཐམས་ཅད་ཀྱིས་འདི་ལ་མངོན་པར་དབང་བསྐུར་བ་སྩལ་དུ་གསོལ།
ཞེས་གསོལ་བ་བཏབ་པས། ཨོཾ་བཛྲི་བྷ་ཝ་ཨ་བྷི་ཥིཉྩ་ཧཱུྃ། ཞེས་གསུང་ཞིང་བུམ་པའི་ཆུས་སྤྱི་བོ་ནས་དབང་བསྐུར། སྐུ་གང་། དྲི་མ་དག ཆུ་ལྷག་མ་ཡར་ལུད་པ་ལས་འོད་དཔག་ཏུ་མེད་པས་དབུ་བརྒྱན། ལྗགས་རྡོ་རྗེའི་སྦུ་གུ་ཅན་གྱིས་གཏོར་མ་གསོལ་བར་བསམས་ལ། རྡོར་ཐལ་ཁ་ཕྱེའི་མཐར་སེ་གོལ་གཏོགས་ལ། ཨོཾ་ཀུ་རུ་ཀུལླ་ཧྲཱིཿསྭཱཧཱ། ཨོཾ་ཨ་ཀ་རོ་བཏགས་པས་ཕུལ།
ཨོཾ་ཀུ་རུ་ཀུལླེ་གཅིག་སྔོན་འགྲོའི། ཨོཾ་བཛྲ་པུཥྤེ་ཨཱཿཧཱུྃ། ནས། ཨོཾ་བཛྲ་ནཻ་ཝི་དྱེ་ཨཱཿཧཱུྃ་གིས་བར་གྱིས་མཆོད། ཨོཾ་ཀུ་རུ་ཀུལླེ་ཨོཾ་ཨཱཿཧཱུྃ་གིས་ནང་མཆོད། དྲིལ་གསིལ་ཡོད་མེད་གང་རུང་དང་། དཀར་མོ་རི་དྭགས་ནས། འཁྱུད་པ་ཉིད་བར་གྱིས་ཡིད་མཆོད། བརྩེ་བའི་རྗེས་ཆགས་པདྨ་རཱ་གའི་མདོག ། ཞལ་གཅིག་ཕྱག་བཞི་ཞབས་གཉིས་མཛེས་པའི་སྐུ། །
མདའ་གཞུ་ཨུཏྤལ་དབང་གི་ལྕགས་ཀྱུ་འཛིན། ། བཅོམ་ལྡན་རིག་བྱེད་མ་ལ་ཕྱག་འཚལ་ལོ། ། ཞེས་སོགས་ཅི་ཤེས་བསྟོད། བཅོམ་ལྡན་འདས་མ་འཁོར་བཅས་རྣམས། ། མཆོད་སྦྱིན་གཏོར་མ་འདི་སྣོམས་ལ། ། ནས། ཡིད་ལ་འདོད་པ་ཀུན་འགྲུབ་ཤོག ། གི་བར་སྤྱི་འགྲེ་བཞིན། དེ་ནས་གུར་ཞལ་ནས་བཟུང་། ཕུར་སྲུང་གཏོར་མའི་བར་བྱས་ལ།
ཚོགས་བདག་གི་གཏོར་མ་བྱིན་བརླབས་གོང་བཞིན། མདུན་དུ་བཻཌཱུརྻའི་བྲག་རིའི་ཁྲོད་དུ་པདྨ་དམར་པོ་འདབ་མ་བརྒྱད་པའི་ལྟེ་བར་ནོར་བདག་བྱི་བ་སྔོན་པོ་རིན་པོ་ཆེ་སྣ་ཚོགས་སྐྱུག་པའི་སྟེང་དུ་གཿཡིག་དམར་པོ་ཡོངས་སུ་གྱུར་པ་ལས་དཔལ་ཚོགས་ཀྱི་བདག་པོ་སྐུ་མདོག་དམར་པོ་གླང་པོ་ཆེའི་གདོང་པ་ཅན། རྣོ་ཞིང་དཀར་བའི་མཆེ་བ་རབ་ཏུ་གཙིགས་ཤིང་། སྤྱན་གསུམ་དང་ལྡན་པ་དབུ་སྐྲ་རལ་བའི་ཐོར་ལྕོག་ནག་པོ་སྤྱི་བོར་བཅིངས་པའི་རྩེར་ཡིད་བཞིན་ནོར་བུས་མཚན་ཞིང་། དར་དམར་པོའི་ཅོད་པཎ་འཕུར་བ། ཕྱག་བཅུ་གཉིས་ཀྱིས་གཡས་པ་དྲུག་ན་དགྲ་སཏྭ། མདའ་ཆེན། ལྕགས་ཀྱུ། རྡོ་རྗེ། རལ་གྲི།
འཕང་མདུང་རྣམས་འཛིན་པ། གཡོན་པ་དྲུག་ན་གཏུན་ཤིང་། གཞུ། ཁ་ཊྭཱཾ་ག ཁྲག་གིས་གང་བའི་ཐོད་པ་་་་་་ཤ་ཆེན་གྱིས་གང་བའི་ཐོད་པ། ཕུབ་དང་ལྷན་ཅིག་མདུང་ལ་བ་དན་བཏགས་པ་རྣམས་འཛིན་པ། གཡས་གཡོན་གྱི་བཞི་པའི་ཕྱག་མཚན་རྡོ་རྗེ་དང་ཐོད་ཁྲག་ཐུགས་ཁར་འཛིན་ཅིང་། ལྷག་མ་རྣམས་འཕྱར་བའི་ཚུལ་གྱིས་འཛིན་པ། དར་སྣ་ཚོགས་ཀྱིས་ཤམ་ཐབས་གསོལ་ཞིང་རིན་པོ་ཆེའི་རྒྱན་སྣ་ཚོགས་ཀྱིས་བརྒྱན་པ། ཞབས་གཡོན་བརྐྱང་བའི་སྐྱིལ་ཀྲུང་ཕྱེད་པའི་གར་སྟབས་ཀྱིས་འོད་ཟེར་དམར་པོ་རབ་ཏུ་འཁྲུགས་པའི་དབུས་ན་བཞུགས་པ།
དེའི་དཔྲལ་བར་ཨོཾ། མགྲིན་པར་ཨཱཿཐུགས་ཀར་ཧཱུྃ། ཐུགས་ཁའི་དབུས་སུ་གཿཡིག་དམར་པོ་ལས་འོད་ཟེར་འཕྲོས་པས་སུམ་ཅུ་རྩ་གསུམ་གྱི་གནས་ནས་དཔལ་ཚོགས་ཀྱི་བདག་པོ་ཨོཾ་བཛྲ་ས་མཱ་ཛཿ རྡོ་རྗེ་གཡབ་དྲིལ་གསིལ་ཞིང་། ཨོཾ་གཿགཿསིདྡྷི་སིདྡྷི་སརྦ་ཨརྠ་མེ་པྲ་ས་དྷཱ་ཡ་ཧཱུྃ་ཧཱུྃ་ཛཿཛཿསྭཱཧཱ། ཞེས་བརྒྱ་རྩ་ལ་སོགས་པ་མང་དུ་བརྗོད་པ་བཀུག ཛཿཧཱུྃ་བཾ་ཧོཿ ཞེས་བརྗོད་པས་མདུན་དུ་བསྒོམས་པ་དང་གཉིས་སུ་མེད་པར་གྱུར་པས་མོས་ཏེ། དེ་ལ། ཨོཾ་པདྨ་ཀ་མ་ལ་ཡ་སཏྭཾ།
ཞེས་པས་གདན་ཕུལ་ནས། རྡོ་རྗེ་རྩེ་ལྔའི་ཕྱག་རྒྱ་དང་། ས་མ་ཡ་ཧོཿ ཞེས་པས་དམ་ལ་བཞག སླར་ཡང་ཐུགས་ཀ་ནས་འོད་ཟེར་འཕྲོས་པས་དབང་གི་ལྷ་རིགས་ལྔ་འཁོར་དང་བཅས་པ་ཨོཾ་བཛྲ་ས་མཱ་ཛཿ ཞེས་པས་སྤྱན་དྲངས། ཨོཾ་ཨ་བྷི་ཥིཉྩ་ཏུ་མཾ་སརྦ་ཏ་ཐཱ་ག་ཏ་ཞེས་གསོལ་བ་བཏབ་པས། ཨོཾ་བཛྲི་བྷ་ཝ་ཨ་བྷི་ཥཱིཉྩ་ཧཱུྃ། ཞེས་གསུང་ཞིང་བུམ་པའི་ཆུས་སྤྱི་བོ་ནས་དབང་བསྐུར་སྐུ་གང་དྲི་མ་དག ཆུ་ལྷག་མ་ཡར་ལུད་པ་ལས་འོད་དཔག་མེད་ཀྱིས་དབུ་བརྒྱན།
ལྗགས་རྡོ་རྗེའི་སྦུ་གུས་གཏོར་མ་གསོལ་བར་བསམ་ལ། རྡོར་ཐལ་ཁ་ཕྱེའི་མཐར་སེ་གོལ་གཏོགས་པ་དང་བཅས། ཨོཾ་གཿཎ་པ་ཏི་ན་མ་སརྦ་ཏ་ཐཱ་ག་ཏེ་བྷྱེཿསོགས་བཏགས་པ་ལན་གསུམ་སོགས་ཀྱིས་ཕུལ། ཨོཾ་གཿཎ་པ་ཏི་ཨརྒྷཾ་པཱ་དྱཾ། ནས། ཤཔྟ་ཨཱཿཧཱུྃ། གིས་བར་གྱིས་ཕྱི་མཆོད། ཨོཾ་གཿཎ་པ་ཏི་ཨོཾ་ཨཱཿཧཱུྃ། གིས་ནང་མཆོད། རྒྱལ་བའི་སྐུ་གསུང་ཐུགས་རྡོ་རྗེ། །
གཉིས་མེད་ཡེ་ཤེས་ལས་བྱུང་བའི། ། ཚོགས་རྗེ་ཚོགས་དབང་ཚོགས་ཀྱི་བདག ། བགེགས་ཀྱི་གཙོ་ལ་ཕྱག་འཚལ་བསྟོད། ། ཚོགས་ཀྱི་བདག་པོ་འཁོར་བཅས་རྣམས། ། མཆོད་སྦྱིན་གཏོར་མ། སོགས་སྤྱི་འགྲེ། འདོད་རྒྱལ་གྱི་གཏོར་མ་བྱིན་རླབས་གོང་བཞིན། སྟོང་པའི་ངང་ལས་རང་གི་མདུན་དུ་པཾ་ལས་པདྨ་དམར་པོ་འདབ་མ་སུམ་ཅུ་རྩ་གཉིས་པའི་ལྟེ་བར་རཾ་ལས་ཉི་མའི་དཀྱིལ་འཁོར་གྱི་སྟེང་དུ་བྷྲུཾ་དམར་པོ་ལས་བྱུང་བའི་རིན་པོ་ཆེ་པདྨ་རཱ་ག་ལས་གྲུབ་པའི་གཞལ་ཡས་ཁང་ཟླ་གམ་སྒོ་གཅིག་པ། རིན་པོ་ཆེའི་ཕ་གུ་དང་། དྲྭ་བ་དང་།
དྲྭ་བ་ཕྱེད་པ་དང་། མདའ་ཡབ་དང་པུ་ཤུ་ལ་སོགས་པས་མཛེས་པར་བྱས་པ། སྟེང་ཐོག་རིམ་པར་ཕུབ་པའི་རྩེ་མོར་ཡིད་བཞིན་གྱིས་ནོར་བུ་རིན་པོ་ཆེའི་ཏོག་གིས་བརྒྱན་པ། སྒོའི་མདུན་དུ་རྟ་བབས་བང་རིམ་བཞི་དང་ལྡན་པའི་རྩེ་མོར་པདྨ་ལ་གནས་པའི་ཆོས་ཀྱི་འཁོར་ལོ་དང་། གདུགས་དང་རི་དྭགས་ལ་སོགས་པའི་རྒྱན་སྣ་ཚོགས་ཀྱིས་བརྒྱན་པ། གཞལ་ཡས་ཁང་གི་དབུས་སུ་པཾ་ལས་པདྨ་དམར་པོ་འདབ་མ་བརྒྱད་པའི་ལྟེ་བར་རཾ་ལས་ཉི་མའི་དཀྱིལ་འཁོར་གྱི་སྟེང་དུ་ཧཱུྃ་ཡིག་དམར་པོ་དེ་ལས་འོད་ཟེར་ལྕགས་ཀྱུ་དང་ཞགས་པ་ལྟ་བུ་བསམ་གྱིས་མི་ཁྱབ་པ་འཕྲོས། འཕགས་པ་མཆོད། སེམས་ཅན་གྱི་དབུལ་ཕོངས་ཀྱི་སྡུག་བསྔལ་ཞི་བར་བྱས། སྣོད་བཅུད་ཐམས་ཅད་དབང་དུ་བསྡུས་ནས་འོད་ཟེར་དམར་པོའི་རྣམ་པར་ཚུར་འདུས་ཏེ་ཧཱུྃ་ཡིག་ལ་ཐིམ། དེ་འོད་དུ་ཞུ་བ་ལས་ཁྲོ་ཆེན་འདོད་པའི་རྒྱལ་པོ་སྐུ་མདོག་པདྨ་རཱ་ག་ལྟར་དམར་ཞིང་།
ཉི་མའི་དཀྱིལ་འཁོར་ལྟར་འོད་འབར་བ། ཞལ་གཅིག་ཕྱག་གཉིས་སྤྱན་གསུམ་དང་ལྡན་པ། གཡས་ཁམས་གསུམ་འགུགས་པའི་ལྕགས་ཀྱུ་འཕྱར་སྟབས་སུ་འཛིན་ཅིང་། གཡོན་སྡིགས་མཛུབ་དང་བཅས་པའི་ཞགས་པ་ཐུགས་ཀར་འཛིན་པ། ཞབས་གཡས་བསྐུམ་ཞིང་གཡོན་བརྐྱང་བའི་སྟབས་ཀྱིས་བཞུགས་པ། དབུ་སྐྲ་རལ་པའི་ཐོར་ཚུགས་ཅན། རིན་པོ་ཆེ་དང་སྦྲུལ་གྱིས་བརྒྱན་པ། དར་དམར་པོའི་སྟོད་གཡོགས་དང་དར་སྣ་ཚོགས་ཀྱི་ཤམ་ཐབས་གསོལ་བ། དེའི་པང་དུ་ཡུམ་བདེ་བ་རྒྱས་བྱེད་མ་སྐུ་མདོག་དམར་མོ་ཞལ་གཅིག་ཕྱག་གཉིས་སྤྱན་གསུམ་མ། གཡས་ལྕགས་ཀྱུ་འཕྱར་སྟབས་སུ་འཛིན་ཅིང་།
གཡོན་བདུད་རྩིས་གང་བའི་བུམ་པ་འཛིན་པས་ཡབ་ལ་འཁྱུད་པ། ཞབས་གཡས་བརྐྱང་ཞིང་གཡོན་བསྐུམ་པའི་སྟབས་ཀྱིས་ཡབ་ལ་འཁྲིལ་བ། རིན་པོ་ཆེའི་རྒྱན་གྱིས་བརྒྱན་ཅིང་། དར་དམར་པོའི་སྟོད་གཡོགས་དང་དར་སྣ་ཚོགས་ཀྱི་ཤམ་ཐབས་གསོལ་བ། ཡབ་ཡུམ་གཉིས་ཀའང་ཡེ་ཤེས་ཀྱི་མེ་འབར་བའི་དབུས་ན་བཞུགས་པ། ཡབ་ཀྱི་ཐུགས་ཀར་ཧཱུྃ་ཡིག་དམར་པོ་དེ་ལས་འོད་ཟེར་འཕྲོས་པས་བདེ་བ་ཅན་ནས་ཁྲོ་ཆེན་འདོད་པའི་རྒྱལ་པོ་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་ཨོཾ་བཛྲ་ས་མཱ་ཛཿ ཨོཾ་བཛྲ་པུཥྤེ་ཨཱཿཧཱུྃ། སོགས་ལྔའི་མཆོད། ཛཿཧཱུྃ་བཾ་ཧོཿ གཉིས་སུ་མེད་པར་ཐིམ།
སླར་ཡང་ཐུགས་ཁའི་ཧཱུྃ་ལས་འོད་ཟེར་འཕྲོས་པས་དབང་གི་ལྷ་རིགས་ལྔ་འཁོར་དང་བཅས་པ་ཨོཾ་བཛྲ་ས་མཱ་ཛཿ གོང་ལྟར་མཆོད། དེ་བཞིན་གཤེགས་པ་ཐམས་ཅད་ཀྱིས་འདི་ལ་མངོན་པར་དབང་བསྐུར་བ་སྩལ་དུ་གསོལ། ཞེས་གསོལ་བ་བཏབ་པས་དབང་གི་ལྷ་རྣམས་ཀྱིས་ཨོཾ་བཛྲི་བྷཱ་ཝཱ་ཨ་བྷི་ཥིཉྩ་ཧཱུྃ། ཞེས་གསུང་ཞིང་བུམ་པའི་ཆུས་སྤྱི་བོ་ནས་དབང་བསྐུར། སྐུ་གང་། དྲི་མ་དག ཆུ་ལྷག་མ་ཡར་ལུད་པ་ལས་འོད་དཔག་ཏུ་མེད་པས་དབུ་བརྒྱན། དེའི་དཔྲལ་བར་ཨོཾ་ལས་འཁོར་ལོ་ཨོཾ་གྱིས་མཚན་པ་ལས་རྣམ་པར་སྣང་མཛད་དམར་པོ་བྱང་ཆུབ་མཆོག་གི་ཕྱག་རྒྱ་མཛད་པ། མགྲིན་པར་ཨཱཿལས་པདྨ་ཨཱཿཡིས་མཚན་པ་ལས་འོད་དཔག་མེད་དམར་པོ་མཉམ་བཞག་གི་ཕྱག་རྒྱ་མཛད་པ།
ཐུགས་ཀར་ཧཱུྃ་ལས་རྡོ་རྗེ་ཧཱུྃ་གིས་མཚན་པ་ལས་མི་བསྐྱོད་པ་དམར་པོ་གཡས་ས་གནོན་མཉམ་བཞག་གི་ཕྱག་རྒྱ་མཛད་པ། དེ་གསུམ་གྱི་ཐུགས་ཀ་ནས་འོད་ཟེར་འཕྲོས་པས་ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་དེ་བཞིན་གཤེགས་པ་རིགས་གསུམ་གྱི་རྣམ་པར་ཨོཾ་བཛྲ་ས་མཱ་ཛཿ གོང་ལྟར་མཆོད། ཛཿཧཱུྃ་བཾ་ཧོཿ ལྷ་གསུམ་ལ་སོ་སོར་ཐིམ་ཞིང་། དེ་གསུམ་ཡང་འོད་ཟེར་ཁ་དོག་དམར་པོའི་རྣམ་པར་ཞུ་ནས་སྐུ་གསུང་ཐུགས་དང་དབྱེར་མེད་དུ་གྱུར། སླར་ཡང་རང་གི་སྙིང་ག་ནས་འོད་ཟེར་གྱིས་གཏོར་མ་བཏེགས་ཏེ་འདོད་རྒྱལ་གྱི་ཕྱག་ཏུ་ཕུལ་བས་གསོལ་བར་གྱུར། རྡོ་རྗེ་ཐལ་མོ་ཁ་ཕྱེའི་མཐར་སེ་གོལ་གཏོགས་ལ། ཨོཾ་ཊཀྐི་རཱ་ཛ་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི་སརྦ་སིདྡྷི་མེ་པྲ་ཡཙྪནྟུ་ཧཱུྃ། ཞེས་པ་གསུམ་མམ་ལྔས་ཕུལ།
ཨོཾ་བཛྲ་པུཥྤེ་ཨཱཿཧཱུྃ། ལ་སོགས་ལྔས་མཆོད། ཌཱ་དྲིལ་གསིལ་ཞིང་། དུས་གསུམ་སངས་རྒྱས་ཐམས་ཅད་ཀྱི། ། དབང་བསྐུར་ཕོ་ཉའི་ལས་མཛད་པ། ། ཁྲོ་ཆེན་འདོད་པའི་རྒྱལ་པོ་ནི། ། ཁམས་གསུམ་འགུགས་པ་ཁྱོད་ལ་འདུད། ། ཅེས་སོགས་གང་ཤེས་ཀྱིས་བསྟོད། མཆོད་སྦྱིན་གཏོར་མ་འདི་བཞེས་ལ། ། ཞེས་སོགས་ཀྱིས་ཕྲིན་ལས་གཞོལ།
གཏོར་མ་གཉིས་པ་བྱིན་གྱིས་བརླབས་ལ། རང་གི་སྙིང་ཁ་ནས་འོད་ཟེར་ལྕགས་ཀྱུ་ལྟ་བུ་འཕྲོས་པས་ཡུལ་ཉི་ཤུ་རྩ་བཞི་ནས་མཁའ་འགྲོ་མ་སུམ་ཅུ་རྩ་གཉིས་འཁོར་དང་བཅས་པ་ཨོཾ་སརྦ་ཌཱ་ཀི་ནཱི་ཧཱུྃ་ཛཿ ཞེས་པས་སྤྱན་དྲངས། གཙོ་མོ་རྣམས་སྐུ་མདོག་དམར་མོ་ཌཱ་མ་རུ་དང་ཐོད་པ་འཛིན་པ། མཆེ་བ་གཙིགས་ཤིང་སྤྱན་གསུམ། རུས་པའི་རྒྱན་དང་དར་དམར་པོའི་ན་བཟའ་ཅན། ཉི་མའི་གདན་ལ་གར་སྟབས་ཀྱིས་བཞུགས་ཤིང་། འཁོར་རྣམས་སྐུ་མདོག་སྣ་ཚོགས་པ་གྲི་ཐོད་དང་ཌཱ་མ་རུ་དང་མི་རྐང་གི་གླིང་བུ་ལ་སོགས་པའི་ཕྱག་མཚན་སྣ་ཚོགས་འཛིན་པ། དེ་རྣམས་ལ་རང་གི་སྙིང་ག་ནས་སྤྲུལ་པའི་ལྷ་མོ་ཐོད་པ་ཐོགས་པ་མང་པོས་བདུད་རྩི་བཅུས་ཏེ་ཌཱ་ཀི་མ་རྣམས་ཀྱི་ཐོད་པར་བླུགས་པས་གསོལ་བར་གྱུར། རྡོར་ཐལ་ཁ་ཕྱེ་སེ་གོལ་གཏོགས།
ཨོཾ་སརྦ་ཌཱ་ཀི་ནཱི་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ཞེས་པ་གསུམ་ལ་སོགས་པས་ཕུལ། ཌཱ་དྲིལ་བསིལ། ཞིང་སྐྱེས་ཡུལ་གྱི་དུར་ཁྲོད་ནས། ། མཁའ་འགྲོ་ཆེན་མོ་རྣམས་བཞུགས་པ། ། སྐུ་ཡི་གར་སྟབས་གློག་ལྟར་འཁྱུག གསུང་གིས་གསང་སྔགས་ཕྱོགས་བཅུར་སྒྲོག ། ཐུགས་ནི་ཐུགས་རྗེའི་ངང་ལ་གནས། ། སྒྲུབ་པོའི་ཕྲིན་ལས་ཅི་ཡང་མཛད། ། མཐུ་དང་ནུས་པ་བསམ་མི་ཁྱབ། །
སྟོབས་ཆེན་ཁྱོད་ལ་གུས་པས་བསྟོད། ། མཆོད་སྦྱིན་གཏོར་མ་སོགས་གོང་ལྟར་བརྗོད་པས། དེ་ལྟར་བགྱིའོ་ཞེས་ཁས་བླངས་པར་བསམ་མོ། ། དེ་ནས་མཁའ་འགྲོ་སྤྱི་གཏོར་སྔོན་འགྲོ་རྣམས་བྱས་པས་དོན་འགྲུབ་པར་འགྱུར་རོ། ། ཞེས་དམར་པོ་སྐོར་གསུམ་གཏོར་བསྔོ་ཉུང་ངུ་མཆོད་གཏོར་གཞན་དང་ལྷན་ཅིག་ཏུ་བྱས་ཆོག་འདི་ཡང་། ས་སྐྱ་པ་ཀུན་བློས་དཔལ་ས་སྐྱའི་གཞི་ཐོག་ཚོམས་བར་མགོན་ཁང་དུ་སྡེ་བསྟན་པ་གདུང་བརྒྱུད་དང་བཅས་པའི་ཐབས་སུ་དམར་པོ་སྐོར་གསུམ་གྱི་སྐུ་གསར་བཞེངས་བྱེད་སྐབས་རྒྱུན་གཏོར་འཛུགས་པའི་ཆེད་དུ་སྦྱར་བའོ།། །། མངྒ་ལཾ།། །། PAGE * MERGEFORMAT 2 ཀུན་དགའ་བློ་གྲོས། དམར་པོ་སྐོར་གསུམ་གྱི་གཏོར་བསྔོ་ཉུང་ངུ་། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
