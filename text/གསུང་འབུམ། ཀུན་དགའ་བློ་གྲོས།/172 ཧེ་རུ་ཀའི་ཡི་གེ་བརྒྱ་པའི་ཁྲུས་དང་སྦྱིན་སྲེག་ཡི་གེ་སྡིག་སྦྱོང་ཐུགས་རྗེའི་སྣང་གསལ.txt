གསུང་འབུམ། ཀུན་དགའ་བློ་གྲོས།
པོད ༡༧༢
ཧེ་རུ་ཀའི་ཡི་གེ་བརྒྱ་པའི་ཁྲུས་དང་སྦྱིན་སྲེག་ཡི་གེ་སྡིག་སྦྱོང་ཐུགས་རྗེའི་སྣང་གསལ།
༄༅། །དཔལ་འཁོར་ལོ་བདེ་མཆོག་རྡོ་རྗེ་མཁའ་འགྲོའི་རྒྱུད་ལས་གསུངས་པའི་རྡོ་རྗེ་སེམས་དཔའ་ཧེ་རུ་ཀའི་ཡི་གེ་བརྒྱ་པའི་ཁྲུས་དང་སྦྱིན་སྲེག་ཡི་གེ་སྡིག་སྦྱོང་ཐུགས་རྗེའི་སྣང་གསལ་བཞུགས་སོ།། ན་མོ་གུ་རུ་ཙཀྲ་སཾ་བ་ར་ཡ། དེ་ལ་འདིར་རྡོ་རྗེ་མཁའ་འགྲོའི་རྒྱུད་ལས་གསུངས་པའི་རྡོ་རྗེ་སེམས་དཔའི་ཁྲུས་དང་སྦྱིན་སྲེག་བྱ་ཚུལ་གཉིས་ལས། དང་པོ་ནི་རྣལ་འབྱོར་པ་འཁོར་ལོ་བདེ་མཆོག་སོགས་བླ་མེད་ཀྱི་དབང་ཐོབ་ཅིང་གཞི་བསྙེན་སྦྱིན་སྲེག་མཐར་ཕྱིན་ཞིག་གིས་འདིའི་སྒོ་ནས་རང་གཞན་གྱི་སྡིག་པ་སྦྱང་བར་འདོད་པས་དབེན་པའི་གནས་སུ་སྟེགས་བུ་ཁེབས་ལྡན་གཙང་མར་བུམ་གདན་པདྨ་འདབ་བརྒྱད་ཁར་བུམ་པ་མགུལ་ཆིངས་ཁ་བརྒྱན་ཅན་ཆུ་གཙང་ལ་བུམ་སྨན་སོ་ལྔ་བཏབ་པས་གསུམ་གཉིས་བཀང་བའི་ཁར་དུང་ཆུ་རྡོ་རྗེ་གཟུངས་ཐག་བཅས་བཀོད་པའི་མཐར་མཚམས་འཛིན་ཆུ་གཉིས་ཉེར་སྤྱོད་ལྔས་བསྐོར་རང་གི་མདུན་དུ་རྡོར་དྲིལ་ནང་མཆོད་ཌཱ་མ་རུ། འཐོར་ནས་རྣམས་དང་སྦྱངས་ཁྲུས་བྱེད་ན་སྦྱངས་ཆོས་སྤྱི་འགྲེ། ཁྲུས་ཀྱང་བྱེད་ན་དེའི་ཉེར་མཁོ་རྣམས་བཤམས། བདག་བསྐྱེད་ཡིག་ཆ་དུ་མ་བཞུགས་ཀྱང་། འདིར་ས་ལོ་ཆེན་པོའི་གསུང་འཁོར་ལོ་བདེ་མཆོག་ནག་པོ་ལུགས་ཀྱི་སྒྲུབ་ཐབས་ངེས་དོན་ཟླ་བའི་འོད་ཟེར་ལྟར་ཉམས་སུ་ལེན་པའི་དབང་དུ་བྱས་ཏེ་སྐྱབས་ཡུལ་གསལ་འདེབས་ནས། སྒོ་མཚམས་མའི་བར་ཡིག་འབྲུར་གྱུར། བར་ཤར་གྱི་བྱས་མ་བུམ་པར་རྡོ་རྗེའི་རྩེས་ནང་མཆོད་འཐོར་ཚུལ་དང་།
སུམྦྷ་ནིས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་པཾ་ལས་པདྨ་དང་ཨ་ལས་ཟླ་བའི་དཀྱིལ་འཁོར་གྱི་སྟེང་དུ། ཞེས་པ་ནས། ནང་ཆུ་དང་བཅུད་སྣ་ཚོགས་ཀྱིས་ཡོངས་སུ་གང་བའི་ནང་དུ། བར་སྤྱི་འགྲེ་ལ། པདྨ་ཉི་མ་འཇིགས་བྱེད་དུས་མཚན་བསྣོལ་བའི་གདན་གྱི་སྟེང་དུ་སྨན་ལྔ་ནི་སངས་རྒྱས་ཀྱི་མཚན་བཟང་པོ་སུམ་ཅུ་རྩ་གཉིས་ཀྱི་ངོ་བོ་སྐར་མའི་ཕྲེང་བ་ལྟ་བུའི། ཨ་ཨཱ་སོགས་ནས། ཨཾ་ཨཿའི་བར། ལན་གཉིས་བརྗོད་ལ།
ཞུ་བ་ལས་བྱུང་བའི་ཟླ་བའི་དཀྱིལ་འཁོར་མེ་ལོང་ལྟ་བུའི་ཡེ་ཤེས། དེའི་སྟེང་རིན་པོ་ཆེ་ལྔ། དཔེ་བྱད་བཟང་པོ་བརྒྱད་ཅུའི་བདག་ཉིད་མར་མེའི་ཕྲེང་བ་ལྟ་བུའི། ཀ་ཁ་ནས། ཌ་དྷའི་བར་ལན་གཉིས་བརྗོད་ལ། ཞུ་བ་ལས་བྱུང་བའི་ཉི་མའི་དཀྱིལ་འཁོར་མཉམ་པ་ཉིད་ཀྱི་ཡེ་ཤེས་དེ་གཉིས་ཀྱི་བར་དུ་འབྲུ་ལྔ་ནི་ཧཱུྃ་དང་ཨྃ་ལས་རྡོ་རྗེ་གྲི་གུག་ཧཱུྃ་དང་ཨྃ་གིས་མཚན་པ་སོ་སོར་རྟོག་པའི་ཡེ་ཤེས། ཉི་ཟླ་ཕྱག་མཚན་ས་བོན་དང་བཅས་རོ་གཅིག་ཏུ་འདྲེས་པ་བྱ་བ་གྲུབ་པའི་ཡེ་ཤེས། དེ་ལས་སྐུ་ཡོངས་སུ་རྫོགས་པ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་བཅོམ་ལྡན་འདས་འཁོར་ལོ་བདེ་མཆོག་ཞེས་པ་ནས། གཉིས་ཀའང་ཡེ་ཤེས་ཀྱི་མེ་འབར་བའི་དབུས་ན་བཞུགས་པའོ། ། བར་འབྲས་བུ་རྡོ་རྗེ་འཛིན་པ་བཞིན་བསྐྱེད།
བུམ་པའི་སྟེང་གི་རྡོ་རྗེའི་ལྟེ་བར་ཡང་འཁོར་ལོ་བདེ་མཆོག་ཡབ་ཡུམ་དེ་འདྲ་བ་ཞིག་གསལ་བར་གྱུར། བུམ་ནང་གི་ལྷའི་གནས་རྣམས་སུ། ཞེས་སོགས་ཡབ་ཡུམ་གྱི་གོ་ཆ་བཀོད་ལ། ཡབ་ཀྱི་གནས་སུ་ཡུམ་དང་ཡུམ་གྱི་གནས་སུ་ཡབ་གཉིས་སུ་མེད་པར་གྱུར། རང་གི་སྙིང་ག་ནས་འོད་ཟེར་འཕྲོས་པས་རང་བཞིན་གྱི་གནས་ནས། སངས་རྒྱས་བྱང་སེམས་དཔའ་བོ་མཁའ་འགྲོ་ཐམས་ཅད་འཁོར་ལོ་སྡོམ་པ་ཡབ་ཡུམ་གྱི་རྣམ་པར་ཕཻཾ་བཛྲ་ས་མཱ་ཛཿ ཨོཾ་ཨརྒྷཾ་ནས། ཤཔྟ་ཨཿཧཱུྃ། ཛཿཧཱུྃ་བཾ་ཧོཿ གཉིས་སུ་མེད་པར་ཐིམ།
ཨོཾ་ཡོ་ག་ཤུདྡྷ་སརྦ་དྷརྨཱ་ཡོ་ག་ཤུདྡྷོ྅ཧཾ། ཡེ་ཤེས་ཀྱི་རྣལ་འབྱོར་གྱི་ངོ་བོ་བདག་དང་ཆོས་ཐམས་ཅད་རྣམ་པར་དག་གོ ། ཚར་གཅིག སླར་ཡང་རང་གི་སྙིང་ག་ནས་འོད་ཟེར་འཕྲོས་པས་དབང་གི་ལྷ་འཁོར་ལོ་བདེ་མཆོག་ལྷ་དྲུག་ཅུ་རྩ་གཉིས་ཀྱི་དཀྱིལ་འཁོར་ཕཻཾ་བཛྲ་ས་མཱ་ཛཿ ཨོཾ་ཨརྒྷཾ། སོགས་གོང་བཞིན། དེ་བཞིན་གཤེགས་པ་ཐམས་ཅད་ཀྱིས་འདི་ལ་མངོན་པར་དབང་བསྐུར་བ་སྩལ་དུ་གསོལ། ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མཱ་ཡ་ཤྲཱི་ཧཱུྃ། ཞེས་གསུང་ཞིང་བུམ་པའི་ཆུས་སྤྱི་བོ་ནས་དབང་བསྐུར། སྐུ་གང་།
དྲི་མ་དག་ཆུ་ལྷག་མ་ཡར་ལུད་པ་ལས་ཡབ་ལ་མི་བསྐྱོད་པ་དང་ཡུམ་ལ་རྣམ་པར་སྣང་མཛད་ཀྱིས་དབུ་བརྒྱན། མཆོད་པ། སུམྦྷ་ནིས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་ཨ་ལས་ཡེ་ཤེས་ཀྱི་ཀ་པཱ་ལ་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཧཱུྃ་ཞུ་བ་ལས་བྱུང་བའི་མཆོད་ཡོན། ཞབས་བསིལ། མེ་ཏོག བདུག་སྤོས། མར་མེ། དྲི་ཆབ།
ཞལ་ཟས། རོལ་མོ་རྣམས་དྭངས་ཤིང་ཐོགས་པ་མེད་པར་ནམ་མཁའི་མཐའ་ཀླས་པར་གྱུར། ཨོཾ་ཨརྒྷཾ། པཱ་དྱཾ། པུཥྤེ། དྷུཥྤེ། ཨཱ་ལོ་ཀེ གནྡྷེ། ནཻ་ཝི་དྱེ། ཤཔྟ་ཨཿཧཱུྃ།
ཨོཾ་སརྦ་ཏ་ཐཱ་ག་ཏ་ཤྲཱི་ཙཀྲ་སཾ་བ་ར་མཎྜ་ལ་ས་པ་རི་ཝཱ་ར་ཨརྒྷཾ་པྲ་ཏཱིཙྪ་སྭཱཧཱ། དེ་བཞིན། ཤཔྟའི་བར་འགྲེ་བས་ཕྱི་མཆོད་ཌཱ་དྲིལ། ཨོཾ་ཤྲཱི་བཛྲ་ཧེ་ཧེ་རུ་རུ་ཀཾ་ཧཱུྃ་ཧཱུྃ་ཕཊ། ཌཱ་ཀཱི་ནི་ཛ་ལ་སམྦྷ་རཾ་སྭཱཧཱ། ཨོཾ་བཛྲ་བཻ་རོ་ཙ་ནི་ཡེ་ཧཱུྃ་ཧཱུྃ་ཕཊ་སྭཱཧཱ། ཨོཾ་ཨཱཿཧཱུྃ། གིས་ནང་མཆོད། ཨོཾ་སརྦ་ཏ་ཐཱ་ག་ཏ་ཨ་ནུ་ར་ག་ཏ་བཛྲ་སྭཱ་བྷ་ཝ་ཨཱཏྨ་ཀོ྅ཧཾ། གིས་བསང་མཆོད།
རང་གི་སྙིང་ག་ནས་སྔགས་ཀྱི་ཕྲེང་བ་གཟུངས་ཐག་ལ་བརྟེན་ནས་སོང་བས། བཅོམ་ལྡན་འདས་ཀྱི་ཐུགས་རྒྱུད་བསྐུལ་སྐུ་ལུས་ལས་བདུད་རྩིའི་རྒྱུན་བབ་པས་བུམ་པ་སྐྱ་མེར་མེར་གང་བར་གྱུར། ཞེས་དང་གཟུངས་ཐག་བཟུང་ལ། ཨོཾ་ཤྲཱི་བཛྲ་ཧེ་རུ་ཀ་ས་མ་ཡ་མ་ནུ་པཱ་ལ་ཡ། བཛྲ་ཧེ་རུ་ཀ་ཏེ་ནོ་པ་ཏིཥྛ་ཌི་ཌྷོ་མེ་བྷ་ཝ། སུ་ཏོ་ཥྱོ་མ་བྷ་ཝ། ཨ་ནུ་རཀྟོ་མེ་བྷ་ཝ། སུ་པོ་ཥྱོ་མ་བྷ་ཝ། སརྦ་སིདྡྷི་མེ་པྲ་ཡཙྪ། སརྦ་ཀརྨ་སུ་ཙ་མེ།
ཙིཏྟཾ་ཤྲཱི་ཡཾ་ཀུ་རུ་ཧཱུྃ་ཧ་ཧ་ཧ་ཧ་ཧོཿ བྷ་ག་ཝན་བཛྲ་ཧེ་རུ་ཀ་མ་མེ་མུཉྩ་བཛྲ་ཧེ་རུ་ཀོ་བྷ་ཝ། མ་ཧཱ་ས་མཱ་ཡ་སཏྭ་ཨཱཿཧཱུྃ་ཕཊ། ཞེས་བརྒྱ་སྟོང་ལ་སོགས་ཅི་ནུས་བཟླས་མཐར། མཆོད་པ་གོང་བཞིན་ཡང་ཡིག་བརྒྱ་གསུམ། མ་འབྱོར་པ་དང་། སོགས་ཤླཽ་ཀ་གཅིག བཅོམ་ལྡན་འདས་བདག་དང་སེམས་ཅན་ཐམས་ཅད་ལ་མཆོག་དང་ཐུན་མོང་གི་དངོས་གྲུབ་མ་ལུས་པ་སྩལ་དུ་གསོལ། ཨོཾ་ཨཱཿཧཱུྃ། མཆོད་ཡོན་ཕུལ་བའི་རྐྱེན་གྱིས་བུམ་ནང་གི་ལྷ་འོད་དུ་ཞུ་བ་ལས་བྱུང་བའི་བུམ་པའི་ཆུ་བདུད་རྩིའི་རང་བཞིན་ཅན་དུ་གྱུར།
ཞེས་བརྗོད་ལ་དམ་ཚིག་ཉམས་སྐྱོན་གྱིས་མཚོན་ཉམས་ཆག་སྦྱང་བའི་རྟེན་ཁྲུས་ཞུ་ན། ཇི་ལྟར་བལྟམས་པ། སོགས་སྔགས་བཅས་སྤྱི་འགྲེ་བཞིན་དང་། ཡིག་བརྒྱ་བཟླས་ཞིང་སྐུ་ཁྲུས་གསོལ་ལ་སྐུ་ཕྱིས་སྔགས་བཅས་བརྗོད། ཡིག་བརྒྱ་བཟླས་ཞིང་སྐུ་དང་གནས་ཁང་མཆོད་གཏོར་སོགས་ལ་གཏོར། ཡང་རང་གི་སྒྲིབ་སྦྱང་ཡིན་ན་ཡིག་བརྒྱ་བཟླས་ཞིང་ཁྲུས་བྱ། གཞན་ལ་སྦྱངས་ཁྲུས་བྱེད་ན་ཞི་བ་དང་ཞི་དྲག་ཕྱེད་མ་དྲག་པོའི་སྦྱང་བ་རྣམས་སྤྱི་འགྲེ་ལྟར། དེང་འདིར་ཁྲུས་ཀྱི་མངའ་གསོལ་བ་ལ། ཞེས་སོགས་དང་། བཅོམ་ལྡན་འདས་འཁོར་ལོ་སྡོམ་པའི་ལྷ་ཚོགས་རྣམས་ཀྱི་བཀའ་བདེན་པ་དང་།
ཞེས་ཚིག་བསྒྱུར། སྐབས་ཐོབ་ཁྲུས་ནི། ཁྱེད་རང་དམིགས་པ་འདི་བཞིན་མཛོད། སློབ་དཔོན་འཁོར་ལོ་སྡོམ་པར་གསལ་བའི་ཕྱག་ན། དེ་བཞིན་གཤེགས་པ་ཐམས་ཅད་ཀྱི་ཐུགས་གཉིས་སུ་མེད་པའི་ཡེ་ཤེས་ཀྱི་བདུད་རྩི་འོ་མའི་རྒྱུན་ལྟ་བུའི་གང་བའི་བུམ་པ་ཐོགས་ཏེ་ཁྲུས་གསོལ་བ་ཙམ་གྱིས་ཁྱེད་རང་གི་གཙོ་བྱས་སེམས་ཅན་ཐམས་ཅད་ཚེ་འཁོར་བ་ཐོག་མ་མེད་པ་ནས་བསགས་པའི་ལས་ཉོན་སྡིག་སྒྲིབ་ནད་གདོན་བར་ཆད་ཐམས་ཅད་གཙང་སིང་གིས་དག་པའི་མོས་པ་མཛོད། བྱས་ལ། ཇི་ལྟར་སོགས། འདི་ནི་སོགས། དེ་བཞིན་སོགས། ཨ་བྷི་ཥེ་ཀ་ཏའི་སྔགས་བཅས།
དེ་བཞིན་ཕར་ཕྱིན་དྲུག་ཁྲུས་སྔགས་བཅས་དང་། ཆུ་བོ་དྲུག་གི་སོགས། དྲི་ཆུ་དྲུག་གི་སོགས། དྲི་མ་རྣམ་དྲུག་སོགས་ཀྱང་སྔགས་བཅས་བརྗོད་མཐར་ཡིག་བརྒྱ་ལན་གཅིག་བཟླས་ལ། དམིགས་ཡུལ་གྱིས་ཚེ་འཁོར་བ་ཐོག་མ་མེད་པ་ནས་བསགས་པའི་ལས་དང་ཉོན་མོངས་པ་ཐམས་ཅད་ཤཱནྟིཾ་ཀུ་རུ་སྭཱཧཱ། མི་དགེ་བ་བཅུ་བགྱིས་པ་ཐམས་ཅད༞ མཚམས་མེད་པ་ལྔ་བགྱིས་པ་ཐམས་ཅད༞ དེ་དང་ཉེ་བ་ལྔ་བགྱིས་པ་ཐམས་ཅད༞ སོ་སོར་ཐར་པའི་སྡོམ་པ་དང་འགལ་བ་བགྱིས་པ་ཐམས་ཅད༞ བྱང་ཆུབ་སེམས་དཔའི་བསླབ་བྱ་དང་འགལ་བ་ཐམས་ཅད༞ སྔགས་ཀྱི་རྩ་བའི་དམ་ཚིག་ཉམས་པ་ཐམས་ཅད༞ ཡན་ལག་གི་དམ་ཚིག་ཉམས་པ་ཐམས་ཅད༞ མཉམ་གཞག་གི་དམ་ཚིག་ཉམས་པ་ཐམས་ཅད༞ རྗེས་སྤྱོད་ཀྱི་དམ་ཚིག་ཉམས་པ་ཐམས་ཅད༞ ཟ་བའི་དམ་ཚིག་ཉམས་པ་ཐམས་ཅད༞ བསྲུང་བའི་དམ་ཚིག་ཉམས་པ་ཐམས་ཅད༞ མི་འབྲལ་བའི་དམ་ཚིག་ཉམས་ཐམས་ཅད༞ མཁའ་འགྲོ་ཆོས་སྐྱོང་གི་ཐུགས་དང་འགལ་བ་ཐམས་ཅད༞ མཆོད་གཏོར་དམན་ཞིང་འབགས་བཙོག་ཏུ་གྱུར་པ་ཐམས་ཅད༞ དམ་ཉམས་དང་འགྲོགས་པ་སོགས་མདོར་ན་དམ་ཚིག་ཉམས་ཆག་ཇི་སྙེད་མཆིས་པ་ཐམས་ཅད༞ ནད་ཐམས་ཅད༞ གདོན་ཐམས་ཅད༞ དུས་མིན་འཆི་བ་ཐམས་ཅད༞ མདོར་ན་འགལ་རྐྱེན་བར་ཆད་མི་མཐུན་པའི་ཕྱོགས་མཐོ་རིས་དང་ཐར་པ་བྱང་ཆུབ་སྒྲུབ་པའི་གེགས་སུ་གྱུར་པ་ཐམས་ཅད་ཤཱནྟིཾ་ཀུ་རུ་སྭཱཧཱ། ཞེས་བཀྲུ། བྱབས་པ་ནི་དེའི་ཁར་ཆུ་བཟུང་དུ་བཅུག་ལ་བུམ་པའི་ཁ་རྒྱན་རྡོ་རྗེ་བཅས་ཐོགས་ཏེ། དེ་ནས་བྱབས་པའི་སླད་དུ་དམིགས་པ་འདི་བཞིན་མཛོད། རྨ་བྱའི་སྒྲོ་མདངས་ཀུ་ཤ་བཅས་ཀྱི་དབུས་སུ་ཟླ་བའི་དཀྱིལ་འཁོར་གྱི་སྟེང་དུ་ཧཱུྃ་ཡིག་དཀར་པོ་ཡིག་བརྒྱའི་སྔགས་ཕྲེང་དཀར་པོས་བསྐོར་བ་དེས་བྱབས་པ་ལ་བརྟེན་ནས་ཉམས་ཆག་ནད་གདོན་སོགས་བཀྲུས་པའི་ལྷག་མ་ཅུང་ཟད་ཡོད་པ་རྣམས་ཀྱང་རྡོ་ཁབ་ལེན་གྱིས་ཁབ་ལེན་པའམ།
ཤེལ་སྦུར་ལེན་གྱིས་སྦུར་ལེན་པ་ལྟར་བླངས་ནས་ཕྱིའི་རྒྱ་མཚོ་ཆེན་པོ་ལ་དོར་བའི་མོས་པ་མཛོད། ཞེས་དང་། ཡིག་བརྒྱའི་མཐར། དམིགས་ཡུལ་གྱི་ཚེ་འཁོར་བ་ཐོག་མ་མེད་པ་ནས་བསགས་པའི་ལས་དང་ཉོན་མོངས་པ་ཐམས་ཅད་ཨ་པ་ན་ཡེ་སྭཱཧཱ། ཞེས་ནས། གྱུར་པ་ཐམས་ཅད་ཨ་པ་ན་ཡེ་སྭཱཧཱ། ཞེས་པའི་བར་སྦྱར་ལ་བྱབས། ཁའི་ཆུ་སྣོད་དུ་དོར། སློབ་དཔོན་འཁོར་ལོ་བདེ་མཆོག་ཏུ་གསལ་བའི་ཕྱག་གི་རྡོ་རྗེས་ལུས་ཀྱི་གནས་རྣམས་སུ་གཏུགས་པ་ལ་བརྟེན་ནས་གནས་དེ་དང་དེར་རྡོ་རྗེ་དམར་པོ་མཚལ་གྱིས་པར་བཏབ་པ་བཞིན་བྱུང་བས་ཕྱིན་ཆད་ཉམས་ཆག་ནད་གདོན་སོགས་ལས་བསྲུང་བར་བྱས་པའི་མོས་པ་མཛོད། ཅེས་དང་ཡིག་བརྒྱ་བཟླས་མཐར་སྤྱི་བོ་མདུན་རྒྱབ་དཔུང་གཉིས་སུ་གཉིས་རེ་གནས་བདུན་དང་མཐར་ལུས་ཐམས་ཅད་ལ་རྡོ་རྗེ་འཇོག་ཚུལ་བྱས་ལ།
དམིགས་ཡུལ་གྱི་ཚེ་འཁོར་བ་ཐོག་མ་མེད་པ་ནས་བསགས་པའི་ལས་དང་ཉོན་མོངས་པ་ཐམས་ཅད་རཀྵ་རཀྵ། ཞེས་པ་ནས། གྱུར་པ་ཐམས་ཅད་ལས་རཀྵ་རཀྵའི་བར་སྦྱར། སླར་ཡང་རྡོ་རྗེ་སྤྱི་བོར་བཟུང་སྟེ་ཡིག་བརྒྱའི་མཐར། རྒྱལ་བ་སྲས་བཅས་བདེན་པའི་བྱིན་རླབས་དང་། ། བཅོམ་ལྡན་རྡོ་རྗེ་སེམས་པའི་ནུས་མཐུ་ཡིས། ། འགྲོ་བ་འདི་ལ་བདག་གིས་བསྲུངས་ཟིན་གྱི། ། འདི་ལ་སུས་ཀྱང་གནོད་པ་མ་བྱེད་ཅིག ། ཨོཾ་བཛྲ་རཀྵ་རཀྵ་ཧཱུྃ་ཧཱུྃ་ཧཱུྃ་ཕཊ་སྭཱཧཱ། ཞེས་དང་།
བཀྲ་ཤིས་ཀྱི་ཚིག་བརྗོད། མཆོད་དཀྱིལ་དུ་བུམ་པ་བཞག་ལ་མཆོད་ཁ་གསོས། བསངས་སྦྱངས་བྱིན་རླབས་འབུལ་ཚུལ་གོང་བཞིན། ཡིད་བརྒྱ་ལན་གསུམ། མ་འབྱོར་པ་སོགས། ནོངས་པ་བཟོད་གསོལ་ཚིགས་བཅད་ལྷུག་རྒྱུན་བཞིན། བུམ་པའི་ཡེ་ཤེས་པ། ཨོཾ་ཁྱེད་ཀྱིས་སོགས་ནས། བཛྲ་མུ། ཡེ་ཤེས་པ་གཤེགས།
རང་གི་གནས་རྣམས་སུ་ཞེས་སོགས་ཡབ་ཡུམ་གྱི་གོ་ཆ་དང་། པཱུ་ཛ་ཨོཾ་ཨཱཿསོགས་གོ་ཆ་ཆེན་པོ་བཀོད། མཚམས་བརྔམ་སྔགས་བསྲུངས། ཧཱུྃ་བདག་དང་སྣང་བའི་དངོས་པོ་ཐམས་ཅད། ། སོགས། དག་པ་གསུམ་དྲན། དགེ་བ་འདི་ཡིས་སོགས་དང་། སྲིད་པ་གསུམ་བར་སོགས། ལྷ་མོ་ཚད་མ་སོགས། བསྔོ་སྨོན་བཀྲ་ཤིས།
གང་ཞིག་སོགས་བཀྲ་ཤིས་བྱའོ། ། ཞག་སྦྲེལ་ནས་བསྒྲུབ་ན་བཟོད་གསོལ་ཀྱི་རྗེས་སུ། བདག་དང་འགྲོ་ལ། སོགས་ཤླཽ་ཀ་གཅིག་དང་། ཨོཾ་སུ་པྲ་ཏིཥྛ་བཛྲ་ཡེ་སྭཱཧཱ། ཞེས་པས་བརྟན་བཞུགས་ཞག་གཞན་འདྲའོ། ༈ །གཉིས་པ་སྦྱིན་སྲེག་ནི། དམིགས་ཡུལ་དེའི་དྲུང་ངམ་གཞན་དུའང་རུང་། སྣོད་གཙང་མར་མེ་གཙང་དང་སྤྲོ་ན་དེའི་དྲུང་ཆུ་གཉིས་སྔོན་འགྲོའི་ཉེར་མཆོད་བཤམ། རང་ཐུན་མཚམས་ཧེ་རུ་ཀའི་ང་རྒྱལ་གྱིས།
སངས་རྒྱས་ཆོས་ཚོགས་མ་ཚར་གསུམ། ཚད་མེད་བཞི། སྣོད་མེ་བཅས། སུམྦྷ་ནིས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་པཾ་ལས་པདྨ་དང་རཾ་ལས་ཉི་མའི་དཀྱིལ་འཁོར་གྱི་སྟེང་དུ་ཧཱུྃ་ལས་ཞི་བའི་ཐབ་ཁུང་དཀར་པོ་ཟླུམ་པོ་རྒྱར་ཁྲུ་གང་ཟབས་སུ་ཁྲུ་ཕྱེད་ཁ་ཁྱེར་དང་མུ་རན་ལ་རྡོ་རྗེའི་ཕྲེང་བས་མཚན་པ་ཕྱི་རོལ་སྟེགས་བུ་གྲུ་བཞི་པ་གྲྭ་བཞིར་ཟླ་ཕྱེད་རྡོ་རྗེས་བརྒྱན་པ། དྭངས་ཤིང་ཐོགས་པ་མེད་པ་ཡེ་ཤེས་ཀྱི་མེ་འབར་བའི་དབུས་སུ་པདྨ་ཉི་མ་འཇིགས་བྱེད་དུས་མཚན་དང་བཅས་པའི་གདན་གྱི་སྟེང་དུ་ཧཱུྃ་དང་ཨྃ་ལས་རྡོ་རྗེ་དང་གྲི་གུག་ཧཱུྃ་དང་ཨྃ་གིས་མཚན་པ་ལས་བཅོམ་ལྡན་འདས་འཁོར་ལོ་བདེ་མཆོག ཅེས་པ་ནས་གསང་བའི་མཆོད་པའི་བར་གོང་བཞིན། དམིགས་ཡུལ་གྱི་ཚེ་འཁོར་བ་ཐོག་མ་མེད་པ་ནས་བསགས་པའི་སྡིག་པ་དང་སྒྲིབ་པ་ཐམས་ཅད་སྡིག་པའི་ས་བོན་སྙིང་གར་ཡི་གེ་ཀཾ་ནག་པོའི་རྣམ་པར་གནས་པ་སྣ་སྒོར་སྡིག་པ་རྭ་ཅན་གྱི་རྣམ་པར་གྱུར་ནས་མདུན་གྱི་ཏིལ་ལ་ཐིམ་པར་གྱུར། ཞེས་དང་།
གཡོན་པའི་མཐེབ་སྲིན་གྱིས་ཏིལ་མེར་བསྲེག་ཅིང་། བདེ་མཆོག་ཡབ་ཡུམ་གྱི་ཞལ་དུ་གསོལ་བས་དམིགས་ཡུལ་གྱི་སྡིག་པ་དག་པར་བསམ་ལ། ཨོཾ་བཛྲ་ཌཱ་ཀ་ཁ་ཁ་ཁཱ་ཧི་ཁཱ་ཧི་སརྦ་པཱ་པཾ་ད་ཧ་བྷསྨིན་ཀུ་རུ་སྭཱཧཱ། ཞེས་བརྒྱ་རྩའམ་ཉེར་གཅིག་སོགས་ཀྱིས་བསྲེགས་ལ། བཅོམ་ལྡན་འདས་དམིགས་ཡུལ་གྱི་སྡིག་པ་དང་སྒྲིབ་པ་ཐམས་ཅད་བྱང་ཞིང་དག་པར་མཛད་དུ་གསོལ། ཞེས་དང་མཆོད་པ་གོང་བཞིན་ཡིག་བརྒྱ་ལན་གསུམ། མ་འབྱོར་པ་ཤླཽ་ཀ་གཅིག ཨོཾ་ཁྱེད་ཀྱིས་སོགས་ནས། བཛྲ་མུཿཐབ་ཀྱི་ཡེ་ཤེས་པ་གཤེགས། དམ་ཚིག་པ་རང་ལ་ཐིམ།
དགེ་བ་འདི་ཡི་སོགས་གོང་བཞིན་ནོ། ། ཞེས་གསུང་ངག་པོད་དམར་མའི་གྲས་ཡིག་བརྒྱའི་ལས་ཚོགས་ལས་ཁྲུས་དང་སྦྱིན་སྲེག་གསལ་བྱེད་འདི་ཡང་ས་སྐྱ་པ་ཀུན་བློས་སྡིག་ཅན་ངེད་རང་དང་འདྲ་བ་རྣམས་ཀྱི་སྡིག་སྦྱོངས་སུ་བྲིས་པའི་དགེ་བས་སེམས་ཅན་ཀུན་གྱི་སྡིག་པ་དག་ནས་བདེ་བ་མཆོག་ལ་རེག་པར་གྱུར་ཅིག། །། PAGE * MERGEFORMAT 2 ཀུན་དགའ་བློ་གྲོས། བདེ་མཆོག་རྡོ་རྗེ་མཁའ་འགྲོ་ལས་གསུངས་པའི་ཡི་གེ་བརྒྱ་པའི་ཁྲུས་དང་སྦྱིན་སྲེག PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
