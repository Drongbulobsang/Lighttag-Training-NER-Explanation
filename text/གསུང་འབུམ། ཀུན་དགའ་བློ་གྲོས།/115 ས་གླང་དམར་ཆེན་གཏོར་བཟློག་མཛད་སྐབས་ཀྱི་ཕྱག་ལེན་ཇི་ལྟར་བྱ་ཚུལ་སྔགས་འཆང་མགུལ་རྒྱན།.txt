གསུང་འབུམ། ཀུན་དགའ་བློ་གྲོས།
པོད ༡༡༥
ས་གླང་དམར་ཆེན་གཏོར་བཟློག་མཛད་སྐབས་ཀྱི་ཕྱག་ལེན་ཇི་ལྟར་བྱ་ཚུལ་སྔགས་འཆང་མགུལ་རྒྱན།
༄༅། །ས་གླང་དམར་ཆེན་གཏོར་བཟློག་མཛད་སྐབས་ཀྱི་ཕྱག་ལེན་ཇི་ལྟར་བྱ་ཚུལ་སྔགས་འཆང་མགུལ་རྒྱན་ཞེས་བྱ་བ་བཞུགས་སོ།། ཨོཾ་སྭསྟི། རྡོ་རྗེ་ནག་པོ་ཆེན་པོ་གུར་གྱི་མགོན་པོའི་ཆོས་སྐོར་ལས། ངོར་ཆེན་རྡོ་རྗེ་འཆང་གིས་མཛད་པའི་མན་ངག་གཡུལ་རྒྱལ་གྱི་དགོངས་པ། དཔལ་ས་སྐྱར་མཛད་པའི་དམར་ཆེན་གཏོར་བཟློག་འདི་ལ་འདོན་པ་དབྱངས་རོལ་སོགས་མི་འདྲ་བ་དུ་མས་ཐེ་ཚོམ་ཡོད་འདུག་པས། སླན་ཆད་འདི་སོར་བཞག་བྱེད་རྒྱུར། ཟོར་ལས་པ་གཅིག་གམ་ལྔ་གང་བདེ་ཡིན། བསྙེན་པ་ཁ་གསོ་སོགས་ངེད་རང་གི་བརྩམས་པའི་དུས་མདོས་ཟོར་ལས་པ་ཉེར་མཁོའི་ཡི་གེ་བཞིན་ལ། བསྟོད་པའི་སྐབས་བཟླས་པ་དང་དྲིལ་གསིལ་མི་དགོས། ཚུལ་ཉིན་ཉི་རྩེ་དང་བསྟུན།
འཕགས་པ་དང་། མཁས་བཙུན་པ་གྲགས་བློ་བའི་ཐུགས་དམ་འཆམས་སྐུ་ལྔ། སྤྱན་འདྲེན་དུས་མདོས་རྒྱལ་ཐོ་སྒང་དུ་བྱེད་པ་སོར་བཞག་ལ་ལས་མཁས་དང་འཐོན་རིམ་རྣམས་ལྡེ་ཕྱུང་བར་ཐོ་ཟུར་ཡོད། གཞི་ཐོག་ཚོམས་ཆེན་དུ་ཚུགས་ན། བྱོན་སྐྱེམས་གསུམ་བརྡེག་ལེན་ཅན་མཇུག་གི་རོལ་བསྐོར་ཆིག་བརྡུང་དང་བསྟུན་རྔ་རོལ་རྣམས་ཚོམས་ཆེན་འགག་གི་སྐྲས་བྱང་བརྒྱུད་གཞོལ་གྱི་ཤག་སྟེང་སྒྲིགས་པ་དུས་མདོས་བཞིན། ལྷ་ཆེན་ཕུན་ཚོགས་གླིང་ལྟ་བུར་ཚུགས་པ་ཡིན་ན། རོལ་བསྐོར་ཆིག་བརྡུང་གི་མདུན་ནས། ཇོ་མོ་ཐར་ར་བར་དེར་གསེར་སྐྱེམས་གཏོར་ལ་རོལ་མོ་བཞི་བརྡུང་དུ་བསྒྱུར། སྐུ་འཆམས་ཅི་རིགས་མཛད་ནས་རིམ་གྱིས་བདེ་ཡངས་སུ་རྔ་རོལ་ནུབ་ནས་ཤར་ལྟར་ལྷོ་གཟིགས་སུ་སྒྲིགས། འཆམས་སྐུའི་འཆམས་ཅི་རིགས་གྲུབ་པ་དང་།
འདུས་ནས་གནས་ཁང་གང་ཡིན་འདིར་འཚོག་རྒྱུ་ཡིན་པས། གང་ལྟར་ཆོས་དུང་བྱུང་བ་དང་བསྟུན་ཚོགས་ལ་སྔོན་འགྲོ་གཏོར་མ་དྲུག་ཅུ་པ་བཞིན། གནས་ཡོ་བྱིན་བརླབ་ཀྱཻ་རྡོར་བཞིན་དཀར་ཆབ་བདག་བསྐྱེད་ལམ་དུས། ཀྱཻ་རྡོར་མཎྜལ་སྒྲུབ་མཆོད་གཏོར་བསྔོ་རྒྱུན་བཞིན་ཉེར་གསུམ་ནས་ཚུགས་པ་ཡིན་ན། གསུམ་བཞི་ལྔ་རྣམས་ལ་བཟླས་པ་དྲུག་ཅུ་སོར་བཞག་ལ་བྲན་བདུད་མེད་པ། ཕུར་སྲུང་སྔགས་ཀྱི་རྗེས་སུ་བྷ་ཡ་ན་གསུམ། དམོད་པ་ཐལ་བརྡེབ་རྣམ་ཤེས་ཆོས་ཀྱི་དབྱིངས་སུ་བསྒྲལ་བར། ཕྱི་ནང་གི་མཆོད་པ། ཕྲིན་བཅོལ་བཤགས་པ་གསུམ། གསོལ་བ།
དགངས་དུང་བྱུང་བ་དང་བསྟུན་ནས་བསྐང་རྫས་བྱིན་རླབས། བསྐང་བ་ཐུགས་དམ་མ་མགོ་དབྱངས་སོར་བཞག་ལ། གཏུམ་ཆེན་མ། སྐུ་དང་གསུང་ཐུགས་མ། བཤགས་བཟློག་རྣམས་བདུན་རེ། དཔང་གཟུགས་དྲག་བསྐུལ་མི་དགོས། བསྟོད་པ་སངས་རྒྱས་བསྟན་སྲུང་མ་རྒྱས་པ། རྡོར་གླུ་ནས་དེང་འདིར་སྩོལ་བར་རྒྱུན་བསྐང་བཞིན་མཇུག་ཆོག་མདོས་ཆེན་བཞིན། ཉེར་དྲུག་ནས་ཚུགས་པ་ཡིན་ན། སྔོན་གཏོར་ནས་གཞི་བདག་གཏོར་བསྔོའི་བར་གོང་བཞིན་ལ་ཡིག་བརྒྱ་བདུན།
དེ་ཝ་པི་ཙུ་ཉེར་གཅིག གུར་མགོན་ཡི་གེ་བདུན་མ་ནས། ཞལ་གྱི་བར་འཕྲེང་འཁོར་རེ། གྲི་ཧ་རཱ་ཛ་བདུན། རོ་རུ་དང་ཨ་ལི་གཉིས་ལྔ་བཅུ་རེ། དཀར་བདུད་ཕུར་སྲུང་གི་སྔགས་གཉིས་བདུན་རེ། འདི་ཐམས་ཅད་ཤིབ་བུ་ཡིན། ཕྱི་ནང་གི་མཆོད་པ། ཕྲིན་བཅོལ་བཤགས་པ་གསུམ། བསྐང་བ་དགུ་ལུགས་དབྱངས་ཚེས་ཐོགས་གཞུང་བསྲང་།
སྤྱན་འདྲེན་ལ་བཞུགས་ནས་དགྲ་བགེགས་བསྒྲལ་དུ་གསོལ་གྱི་རྗེས་སུ། བསྐང་གསར་སྤྱན་འདྲེན་དབྱངས། གང་གི་རང་བཞིན་དང་། བྱང་ཤར་ཧ་ཧ་གཉིས་ཤུར་མ། དུར་ཁྲོད་བདག་པོའི་མཐར་ཆེམས་བརྡུང་། བྱོན་སྐྱེམས་འབུལ་སྔགས་སོགས་རྒྱུན་བཞིན། ནག་པོ་མཆོད་རྟེན་གྱི་རྗེས་སུ་བསྟན་སྲུང་རྒྱ་མཚོ་ནས་སྡིག་སྒྲིབ་ཉེས་ལྟུང་དག་པར་བྱིན་གྱིས་རློབས་བར། ལྷ་མོའི་སྒོས་བསྐང་རྫོགས་ནས། གསོལ་བ། པུ་ཏྲའི་སྒོས་བསྐང་དང་རྗེས་འབྲེལ་མགོ་དབྱངས་སྔོན་འགྲོའི་ནག་པོ་གནོད་སྦྱིན་མ་གསུམ།
དཀར་ཆེན་ལ་དམ་ཚིག་ཆེན་པོ་དང་། མ་བྷྱོ་མའི་དབྱངས་མེད་པ། ནག་པོ་མི་ཟད་ཀྱི་མཐར་ཆེམས་བརྡུང་མི་དགོས། མགོ་དབྱངས་སྔོན་འགྲོའི་དཀར་ཆུང་གཅིག གཏུམ་ཆེན་མ་དང་། སྐུ་དང་གསུང་ཐུགས་མ་དབྱངས་རོལ་བཅས་གསུམ་རེ། ནག་པོ་མཆོད་རྟེན་གྱི་ཕྲིན་བཅོལ་རྫོགས་ནས་བསྐང་གསར་ཕྲིན་ལས་བཅོལ། བསྐང་གསར་བཟློག་པ། དོ་ནུབ་བཟློག་བསྒྱུར་ལ་དྲུག་པ་ལ་རོལ་མོ། བཀའ་བསྒོའི་རྗེས་སུ་དཔང་གཟུགས།
བསེ་མགོན་དྲག་བསྐུལ། དུས་གསུམ་རྒྱལ་བ། ཞལ་པུ་ཏྲ་རྣམས་ཀྱི་དྲག་བསྐུལ། བསྟོད་པ་ཉེར་དྲུག་དུས་གཏོར་བཞིན། གཞན་གོང་བཞིན། ཞེས་གསུངས་པས་བཤགས་བཟློག་སྤེལ་མ་བདུན་རེ་གསོག་དགོས། ཉེར་བདུན་ལ་སྔོན་གཏོར་ནས་བཤགས་པའི་བར་གོང་བཞིན་ལ། ཕྱག་འཚལ་སྔོན་འགྲོའི་བཤགས་པ་གསུམ། ཁྱེད་ཐུགས་མ་གདངས་རིང་། བསྐང་རྫས་བྱིན་བརླབས་ནས།
དུར་ཁྲོད་བདག་པོ་སོགས་ཀྱི་སྤྱན་འདྲེན་བར་ཉེར་བདུན་བཞིན་ལ་ཆེམས་བརྡུང་། དཀར་མོའི་སྤྱན་འདྲེན་མི་དགོས། བྱོན་སྐྱེམས་ཆེམས་བརྡུང་གསུམ་བརྡེག་ལེན་ཅན་རོལ་བསྐོར་འབེབས་བཅས། འབུལ་སྔགས་སོགས་རྒྱུན་བཞིན། བདུད་རྩི་ལྔ་མཆོད། རྡོ་རྗེ་བྲག་ཆེན་ནས་ཀྱཻ་བོས་སོ་མ་རྫོགས་པའི་བར་ཉེར་བདུན་དུས་གཏོར་བཞིན། ནག་པོ་མཆོད་རྟེན་རྫོགས་ནས་གསོལ་བ། ལྷ་མོའི་སྤྱན་འདྲེན་ཡོངས་རྫོགས། དཔལ་ལྡན་ལྷ་མོ་འདོད་ཁམས་དབང་ཕྱུག་མ་ཞེས་སོགས། ལྷ་མོའི་སྒོས་བསྐང་ལ་གཞན་ཡང་མ་རིང་མོ་སྦྱར་བ།
ཞལ་གྱི་སྤྱན་འདྲེན་ཡོངས་རྫོགས། ལྷ་མཆོག་མ་དབྱངས་རིང་གང་ཡིན་རཀྟ་དམ་རྫས་གདོང་བཞི་རྣམས་ལ་དབྱངས། དམག་ཟོར་དུར་བདག དད་པ་དང་ནི་སོགས་པུ་ཏྲའི་སྒོས་བསྐང་ཉེར་དྲུག་བཞིན། རྣམ་དག་ཚོགས་གཏོར་མ་དབྱངས་རེས་གང་ཡིན་བདུད་དཔུང་ཀུན་འཇོམས་མ། ཆེ་ཞེས་ཆེ་མོ་སོགས་དཀར་མོའི་སྒོས་བསྐང་། དམ་ཚིག་ཆེན་པོ་དང་མ་བྷྱོ་མ་དབྱངས། དཀར་ཆུང་ནས་ནག་པོ་མཆོད་རྟེན་འཕྲིན་བཅོལ་རྫོགས་པའི་བར་གོང་བཞིན། བཟློག་པ་བཤགས་པ་བཀའ་བསྒོ། དེའི་གྲས་དཔལ་ལྡན་མགོན་པོ་ལ་དགུ་བརྡུང་ལེན་དགོས་གང་ཡོད་རྫོགས་མཐར་དཔང་གཟུགས་དྲག་བསྐུལ་རྔ་ཤོན།
བསྟོད་པ་ཉེར་བདུན་བཞིན་ནོ། ། ཉེར་བརྒྱད་ལ་སྔོན་གཏོར་ནས་བཤགས་པ་རྫོགས་པའི་བར་ཉེར་བདུན་བཞིན། བསྐང་བ་ཆོས་ཉིད་མའི་བཅོམ་རོལ་ལ་ཆེམས་བརྡུང་རྗེས་མ་རྫོགས་ནས་གཉིས་བརྡེག་ལེན་མེད། དད་པ་དང་ནི་སྲིན་ཐུང་། མ་ཧཱ་ཀཱ་ལ་གཤེགས་སུ་གསོལ་ལ་ཚིག་རོལ། ཆོས་ཉིད་མའི་སྤྱན་འདྲེན། བྱོན་སྐྱེམས་འབུལ་སྔགས་བཅས་རྒྱུན་བཞིན། བདུད་རྩི་ལྔ་མཆོད། རྡོ་རྗེ་བྲག་ཆེན་ནས་ཀྱེ་བོས་མ་རྫོགས་པའི་བར་ཤུར་མ། ཆོས་ཉིད་མའི་བསྐང་བ་རྫོགས་ནས་གསོལ་བ།
ཆོས་དབྱིངས་སྤྲོས་བྲལ་སོགས་ལྷ་མོའི་སྒོས་བསྐང་ལ་གཞན་ཡང་མ་ཤུར་མ། ཞལ་ལ་ཉེར་བརྒྱད་དུས་གཏོར་སོགས་བཞག་ལ་ལྷ་མཆོག་མ་དབྱངས་རེས་གང་ཡིན། དམག་ཟོར་མ་དུར་ཁྲོད་བདག་པོ་དང་པུ་ཏྲ་དང་དཀར་མོ་བ་ཉེར་བདུན་བཞིན་ལ། ནག་པོ་གནོད་སྦྱིན་མ་དང་། དཀར་ཆུང་དབྱངས་མེད་པ། གཏུམ་ཆེན་མ་དང་སྐུ་དང་གསུང་ཐུགས་མ་དབྱངས་རོལ་མེད་པ། བསེ་ཁྲབ་པ་རྫོགས་པ་དེ་བར་གོང་བཞིན། བཤགས་པ་མི་དགོས། ས་སྐྱའི་རྗེ་བཙུན་མ། ནག་པོ་མཆོད་རྟེན་འཕྲིན་བཅོལ་དགུ་བརྡུང་གཅིག
བཟློག་པ་ཐུགས་དམ་ཤུར་མ་བཞིན། བཤགས་པ་དང་བཀའ་བསྒོ་དབྱངས་མེད་པ། ཆོས་ཉིད་མའི་འཕྲིན་བཅོལ་བཟློག་པ། དཔང་གཟུགས་དྲག་བསྐུལ། ཆོས་ཉིད་མ་བཤགས་པ་བསྟོད་པ་ཉེར་བརྒྱད་བཞིན་ནོ། ། ཉེར་དགུ་ལ་སྔོན་གཏོར་ནས་ཁྱེད་ཐུགས་མའི་བར་གོང་བཞིན་ཁྱེད་ཐུགས་མ་གདངས་ཐུང་། བསྐང་བ་བསྟོད་པ་བཅས་ཉེར་དགུའི་དུས་གཏོར་སོར་བཞག་ལ། རྐྱེན་ངན་རྦོད་གཏོང་མེད་པར་མཛོད་ཀྱི་མཐར་དགུ་བརྡུང་གཅིག ནག་པོ་མཆོད་རྟེན་བཟློག་པ་ཤུར་མ་གཅིག དཔང་གཟུགས་དྲག་བསྐུལ་མི་དགོས།
ཕུར་སྲུང་བསྟོད་པའི་མཐར་གསུམ་བརྡེག་ལེན་ཅན། རྡོར་གླུ་བཀྲ་ཤིས་སྨོན་ལམ་རྫོགས་ནས་མཇུག་ཆོག་བཀྲ་ཤིས་འཇིགས་རུང་དུས་མཐའི་སོགས་མཛད་དུས་མདོས་སྔོན་འགྲོའི་སྐུ་རིམ་ཡིན་ན། རོལ་ཕོད་དང་གོས་བོར་དགོས་པས། རྔ་པ་བྱིངས་རང་རང་ལྕམ་ཙེ་དང་། གནས་སྐབས་གཞན་ལྕམ་ཙེ་ཕོད་ཁ་མི་དགོས། ཕྱིར་རྔ་རོལ་གྲལ་བསྒྲིགས་གྲུབ་པ་དང་བཅོམ་དུང་བཅོམ་རོལ་འཕར་མ་གསུམ་བརྡེག་ལེན་ཅན་ལུགས། ཤཱ་ས་ནའི་སྔགས་དབྱངས་གཉིས་བརྡེག་ལེན་མེད་འཕར་མ་ཇ་མཆོད། རྣམ་ཀུན་མཆོག་ལྡན་སྐབས་བདུད་རྩི་རིལ་བུ་བསྐྱེད། མགོན་པོའི་བཀའ་ཉན་གིང་ཆེན་གདུག་པ་འདུལ་ལ་བསྟོད་གྱི་བར་དུས་མདོས་བཞིན་ལ་དབྱངས་རེས་མེད་པ། འཇིགས་བྱེད་དབྱིངས་ལས།
སྔོན་ཚེ་གསང་སྔགས། བསད་པའི་ཤ་དང་རྣམས་ཤླཽ་ཀ་རེ་འདུར་མའི་མཐར། གསུམ་བརྡེག་ལེན་ཅན་འཆམས་ཐོན་ཚུལ་ལྡེ་ཕུང་པར་ཐོ་ཟུར་ཡོད། དེ་ནས་རོལ་སྐོར་ཆིག་བརྡུང་གི་ཕྱིར་བྱོན་ལ། ཇི་ལྟར་རིགས་པར་བཞི་འགྲོས་སུ་བསྒྱུར་བ་ནས་བཅོམ་ལེན་བཅུ་བཞི་བརྡེག གཉིས་བརྡེག་རོལ་སྐོར་འབེབས་བཅས་བར་དུས་མདོས་བཞིན་ལ་རྔ་གྲོས་མི་དགོས། གུང་གསེང་། ཇ་མཆོད་བསྐལ་བཟང་མ། བཅོམ་དུང་བཅོམ་རོལ་གཉིས་བརྡེག་འཕར་མ། ནམ་མཁའ་འབྲུག་སྒྲ།
སྒར་དབྱངས་ལྕམ་དྲལ་ཁྱེད་ཀྱི་ནས་ཤུར་མ་སོགས། པུ་ཏྲའི་དྲག་བསྐུལ་རྫོགས་པའི་བར་དྲུག་ཅུ་པ་བཞིན། བཞི་འགྲོས་ཀྱིས་ཅི་རིགས་སུ་འཆམས་དང་གསུམ་བརྡེག་ལེན་ཅན། དུས་གསུམ་རྒྱལ་བ་དྲུག་ཅུ་པ་བཞིན་ཡང་ཅི་རིགས་སུ་བཞི་འགྲོས་གོང་བཞིན་རྫོགས་པ་སུམ་བརྡེག་ལེན་ཅན། གསེར་སྐྱེམས་དཔང་གཟུགས་ཟོར་ལམ་དབྱེ་བ་ཕོ་ཉ་བསྐུལ་རྣམས་དྲུག་ཅུ་པ་བཞིན་ལ། མི་ནག་གི་གཉིས་བརྡེག་ལེན་ཅན་རྫོགས་པ་དང་འཐེན་རྐང་གསུམ་ཆེམས་བརྡུང་གི་གཏོར་མ་འཕང་། སྦྲཾ་སྦྲཾ་གཅིག་གཉིས་ཞེས་རྔ་རོལ་བཞག་ནས་ལོག ཅི་རིགས་སུ་འཆམས། སྐུའི་ཟོམས་འགྲེས་གྲུབ་པ་དང་། ཇ་མཆོད་ཕུན་ཚོགས་གཙུག་ནོར་སྲིད་ཞི་དཔལ་འབྱོར་མས་བཅོམ་དུང་བཟུང་།
སྒྲུབ་ཁང་གི་མདོར་འཆམས་སྐུའི་སྐུ་འཆམས་རྫོགས་པའི་བར་དུས་མདོས་བཞིན། གནམ་གང་ལ་དཀར་ཆག་ཕུར་ཆུང་གཏོར་བསྔོ་ནས་བཟུང་གནས་མཆོག་འདིར་ཡང་བཀྲ་ཤིས་དེང་འདིར་སྩོལ་བར། གནམ་གང་དུས་གཏོར་སོར་བཞག་ལ་འཆམས་སྐུ་མགོན་ཁང་སོ་སོར་ཕེབས་ཚུལ་རྒྱལ་ཟླའི་ཚེས་གཅིག་བཞིན་ནོ།། །། ཞེས་པ་འདི་ཡང་ས་གླང་ལོར་དམར་ཆེན་གཏོར་བཟློག་བགྱིས་སྐབས་ས་སྐྱ་པ་ངག་དབང་ཀུན་དགའ་བློ་གྲོས་ཀྱིས་བྲིས།། །། PAGE * MERGEFORMAT 2 ཀུན་དགའ་བློ་གྲོས། ས་གླང་དམར་ཆེན་གཏོར་བཟློག་མཛད་སྐབས་ཀྱི་ཕྱག་ལེན། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
