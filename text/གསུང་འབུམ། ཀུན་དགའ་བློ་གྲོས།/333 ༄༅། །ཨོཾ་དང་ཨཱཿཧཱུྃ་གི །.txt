གསུང་འབུམ། ཀུན་དགའ་བློ་གྲོས།
པོད ༣༣༣
༄༅། །ཨོཾ་དང་ཨཱཿཧཱུྃ་གི །
༄༅། །ཨོཾ་དང་ཨཱཿཧཱུྃ་གི ། བདུད་རྩིའི་མཆོད་ཚིག་འགའ། ། ཉམས་ལྡན་ལྟ་བུ་ཡི། ། དོན་ལྡན་བདུད་རྩི་བཞུགས།། ན་མོ་གུ་རུ་དེ་བ་མཎྜ་ལཱ་ཡ། གསུམ་ལ་སྐྱབས་སུ་མཆི། ། སྨོན་འཇུག་སེམས་བསྐྱེད་དོ། ། བདག་གཞན་སྟོང་པའི་ངང་། ། རང་ཉིད་རྟ་མགྲིན་དམར། ། དབྱུག་ཐོ་སྡིགས་མཛུབ་མཛད། །
ཁྲོ་བོའི་རྒྱན་ཆས་རྫོགས། ། དཔའ་བོའི་གར་སྟབས་ཀྱིས། ། པདྨ་ཉི་མར་བཞུགས། ། ཨོཾ་ཧྲཱིཿཔདྨ་ཏ་ཀྲྀཏ་བཛྲ་ཀྲོ་དྷ་ཧ་ཡ་གྲི་བ་ཧུ་ལུ་ཧུ་ལུ་ཧཱུྃ་ཕཊ། ཚར་གསུམ་སོགས། གསེར་སྐྱེམས་སྣོད་བཅུད་ཀུན། ། སྟོང་པའི་ངང་ཉིད་ལས། ། རིན་ཆེན་སྣོད་བཟང་དུ། ། ཕུན་ཚོགས་བཅུད་ཀྱིས་ཁེངས། ། འཁོར་འདས་དགེས་བསྐྱེད་གྱུར། །
ཨོཾ་ཨཱཿཧཱུྃ་ལན་གསུམ། སྐྱབས་གཅིག་དཔལ་ལྡན་བླ་མ་དང་། ། འཆི་མེད་འཁོན་སྟོན་ས་སྐྱ་པ། ། གདུང་རབས་ངོར་རྫོང་གོང་ཚར་དང་། ། གཡག་རོང་གོ་ཤཱཀ་འབུམ་ལ་སོགས། ། བསྟན་འཛིན་ཇི་སྙེད་བྱོན་ཀུན་མཆོད། ། གེགས་སྲུངས་འདོད་ཀུན་སྩལ་དུ་གསོལ། ། ཡང་ཕུར་བདེ་ཀྱེ་གསང་བ་འདུས། ། བཀའ་བབས་ཡི་དམ་ལྷ་ཚོགས་སོགས། ། སྐྱབས་གནས་དཀོན་མཆོག་རྣམ་གསུམ་མཆོད། །
གུར་མགོན་རལ་གཅིག་འདོད་ཁམས་དབང་། ། ཙ་ཏུརྨུ་ཁ་ཡུམ་བཞི་མཆོད། ། གེགས་སྲུང་འདོད་ཀུན་སྩལ་དུ་གསོལ། ། གནོད་སྦྱིན་ཡབ་ཡུམ་པུ་ཏྲ་དང་། ། བྷ་ཊ་སྲིང་མོ་ཙེའུ་དམར། ། རྒྱལ་པོ་བསེ་ཡི་ཁྲབ་ཅན་དང་། ། ནོར་ལྷ་འགོ་བའི་ལྷ་ཀུན་མཆོད། ། གེགས་སྲུང་འདོད་ཀུན་སྩལ་དུ་གསོལ། ༈ །ཨ་ཧོ་འཁོར་འདས་ཀུན། ། བདག་གི་གསེར་སྐྱེམས་ཀྱིས། །
མཉེས་ནས་ཕྲིན་འདི་གསོན། ། ཐུབ་བསྟན་ཡོངས་རྫོགས་བདག ། ས་སྐྱའི་བསྟན་པ་སྤེལ། ། གདུང་ཀུན་ཞབས་བརྟན་མཛོད། ། དེར་བརྟེན་སྐྱེ་འགྲོ་ཡི། ། བསམ་དོན་མཐར་ཕྱིན་དང་། ། ཁྱད་པར་དབུས་ཀྱི་ལྗོངས། ། སའི་ཆ་རྣམ་རབ་ཀྱི། ། མཐོང་སྨོན་གྲྭ་ཚང་གི ། སྲིད་ཞིའི་དཔལ་འབྱོར་སྤེལ། །
དེ་ཡི་འགལ་རྐྱེན་ཀུན། ། སྲུང་པའི་མེལ་ཚེ་ཞུ། ། ཕར་ཚད་འདུལ་མངོན་དང་། ། དབུ་སྡོམ་རིག་གཞུང་ལ། ། གཡག་རོང་གོ་རམས་རྗེའི། ། རྣམ་ཐར་ཟིན་ཉིད་མཛོད། ། དབང་ལུང་མན་ངག་ཀུན། ། འཇམ་མགོན་ས་སྐྱ་པའི། ། བཀའ་སྲོལ་བཟང་པོའི་རྒྱུན། ། སྨིན་གྲོལ་བདུད་རྩི་ཡི། །
གྲུབ་གཉིས་དགའ་སྟོན་གྱིས། ། སྣོད་ལྡན་རེ་སྐོང་ཤོག ། བཀྲ་ཤིས་ཕྱོགས་ཀུན་ནས། ། སྤྲིན་ཕུང་ལྟར་འཁྲིགས་པས། ། གྲུབ་གཉིས་ཟིམ་ཆར་གྱིས། ། དགེ་ལེགས་ལོ་ཏོག་གི ། གཡུར་ཟ་ལྡེམ་ལྡེམ་དང་། ། འབྲས་བུ་ཕུང་ཕུང་ཤོག ། ཨོཾ་ཨཱཿཧཱུྃ་བཛྲ་མུཿ ། དགེ་འདིས་འགྲོ་ཀུན་ལ། །
གནས་སྐབས་བདེ་སྐྱིད་དང་། ། ཕྱི་མའི་དོན་ཆེན་ཀུན། ། མྱུར་ཤོག་བླ་མ་མཁྱེན། ། ཧ་འདི་ཧི་ཞེས་སུ། ། ཧུ་ལྡན་ཀུན་བློ་ཡིས། ། ཧེ་ཞེས་དྭགས་་་་་་ཀུན་དགའ་རྣམ་རྒྱལ་གྲྭ་བླར། ། ཧོ་ཀུན་འབྱུང་ཕྱིར་བྲིས།། །། PAGE * MERGEFORMAT 2 ཀུན་དགའ་བློ་གྲོས། ཨོཾ་དང་ཨཱཿཧཱུྂ་གི་བདུད་རྩིའི་མཆོད་ཚིག་འགའ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
