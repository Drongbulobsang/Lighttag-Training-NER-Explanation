གསུང་འབུམ། ཀུན་དགའ་བློ་གྲོས།
པོད ༡༩
དཔལ་རྡོ་རྗེ་འཇིགས་བྱེད་བཅུ་གསུམ་མའི་བཤམས་དང་ཐིག་རྩ།
༄༅། །དཔལ་རྡོ་རྗེ་འཇིགས་བྱེད་བཅུ་གསུམ་མའི་བཤམས་དང་ཐིག་རྩ་བཞུགས་སོ།། འཇིགས་བྱེད་བཅུ་གསུམ་མའི་སྟ་གོན་དང་དངོས་གཞིའི་བཤོམ་ཟུར་དུ་བཀོད་པར། ས་ཆོག་མ་བྱས་པའི་ས་ཡིན་ན་དེའི་ཆས་ངེད་རང་གི་དཀྱིལ་ཆོག་ཏུ་བཀོད་པ་བཞིན། སྟ་གོན། གང་དུ་དཀྱིལ་འཁོར་བྲི་བའི་གནས་སུ་ཆག་ཆག་དང་རྐྱང་ནུལ་ལ་སོགས་པ་ལེགས་པར་བྱས་གནམ་ས་བར་གསུམ་གྱི་རྒྱན་རྣམས་བཀྲམ། དཀྱིལ་འཁོར་འབྲི་བའི་གཞིར་དྲི་བཟང་དང་བདུད་རྩི་རིལ་བུ་ལ་སོགས་པ་བྱུག ཐིག་ཆེན་བརྒྱད་དམ། ལས་ཐིག་ཡོངས་སུ་རྫོགས་པར་བཏབ་སྟེ། ཆ་ཆེན་བཞི་པ་ཕན་ཆད་ཀྱཻ་རྡོར་བཞིན་ལ། ཆ་ཆེན་གསུམ་པ་གྲུ་བཞི་བཏབ་པས་ལྷ་སྣམ།
དེ་ལ་ཐུག་པར་གཅིག་དང་དེའི་ནང་དུ་ཆ་ཕྲན་ཕྱེད་དང་གཉིས་སྤངས་པར་ཟླུམ་སྐོར་ཉིས་ཧྲེག་ནི་གདུང་ཟླུམ། ཚངས་ཐིག་ལས་གཡས་གཡོན་དུ་ཆ་ཕྲན་གསུམ་དང་། དེ་ནས་ཕྱེད་དང་གཉིས་ཡངས་པར་ཐིག་བརྒྱད་བསྣོལ་མར་བཏབ་པ་གདུང་བཞིས་མིག་མང་རིས་ཀྱི་ཐིག་གོ ། ལྷ་གནས་རྣམས་སུ་དབུས་སུ་དྲི་བཟང་པོའི་ཐིག་ལེ་གྲུ་བཞི། འཁོར་རྣམས་ཀྱི་གནས་སུ་ཟླུམ་པོ་བྱ། དེ་དག་གི་སྟེང་དུ་འབྲས་སམ་ནས་ལ་སོགས་པའི་འབྲུ་དྲི་བཟང་གིས་སྦགས་པའི་མེ་ཏོག་གི་ཚོམ་བུ་དགོད། གཙོ་བོའི་སྟེང་ངམ་དཀྱིལ་འཁོར་གྱི་བྱང་ཤར་དུ། མཉྫིའི་སྟེང་དུ་ས་ལྷའི་ཚོམ་བུའང་བཀོད། འདོད་སྣམ་ལ་ཤར་དུ་གཙོ་བོ་དང་། གཏི་མུག་གཤིན་རྗེ་གཤེད་ཙརྩི་ཀ་ཐོ་བ་གཤིན་རྗེ་གཤེད་རྣམས་ཀྱི་སྒོས་མཆོད་སྤོས་མེ་ཟན།
དེ་བཞིན་ཤར་ལྷོར་ལྷོའི་ལྷ་གཉིས་དང་ལྷོ་ནུབ་ཀྱི་སྒོས་མཆོད། ནུབ་ཏུ་ནུབ་ལྷ་གཉིས་དང་ནུབ་བྱང་གི་སྒོས་མཆོད། བྱང་དུ་བྱང་ལྷ་གཉིས་དང་བྱང་ཤར་གྱི་སྒོས་མཆོད། རྡོ་རྭ་མེ་རིས་ཀྱི་ཕྱིའི་བྱང་ཤར་དུ་མཚམས་འཛིན། ཤར་དུ་ཁྲག་གི་མཆོད་ཡོན། ཤར་ལྷོར་ཞབས་གསིལ། ལྷོར་དབང་ལྔའི་མེ་ཏོག ལྷོ་ནུབ་ཏུ་སྤོས། ནུབ་ཏུ་མར་མེ། ནུབ་བྱང་དུ་དྲི་ཆབ།
བྱང་དུ་དྲག་པོའི་བཤོས་བུ། ནང་གི་བྱང་ཤར་དུ་ས་ལྷའི་གཏོར་མ་དང་མཆོད་པ་སུམ་ཚན་ཀྱང་བཤམས། དཀྱིལ་འཁོར་གྱི་བྱང་ཤར་དུ་འདས་གཏོར། ཤར་ལྷོར་འཇིག་རྟེན་པའི་གཏོར་མ། དེ་གཉིས་ཀྱི་བར་དུ་ལས་ཀྱི་གཤིན་རྗེ་དང་། སྒོས་ཀྱི་ཆོས་སྐྱོང་གང་བྱེད་ཀྱི་གཏོར་མ་སོགས་སྐབས་དང་སྦྱར་ལ་བཤམས། དེའི་མདུན་དུ་ཆུ་གཉིས་སྔོན་དུ་འགྲོ་བའི་ཉེར་མཆོད་ལྔའམ་སྦྲེང་ཚར་དུ་བཤམས། ཡང་ན་གཏོར་མ་མཆོད་པ་བཅས་པ་འདི་དཀྱིལ་འཁོར་གྱི་རྒྱབ་ཕྱོགས་སོགས་གང་བདེར་བཤམ་པའི་ཕྱག་ལེན་ཀྱང་མཛད། སྔོན་འགྲོའི་ཟླུམ་གཏོར། ཕྱི་རོལ་གཏོར་མ་འོག་ནས་འབྱུང་བ་བཞིན།
རྡོར་དྲིལ་ནང་མཆོད། ཌཱ་མ་རུ། འཐོར་ནས། བུམ་སྨན་སོ་ལྔ་ཆུ་གཙང་དང་སྦྱར་བས་བཀང་བའི་བུམ་པ་གཉིས་ཁ་དོག་གང་རུང་གི་མགུལ་འཆིང་པྲོག་ལྔའམ་བདུན་ཀུ་ཤ་སོགས་ཀྱིས་ཁ་རྒྱན་མ་འབྱོར་ན་ཞལ་ཕྱག་ཡོངས་རྫོགས་དང་། ཞལ་གཅིག་ཕྱག་གཉིས་པའི་ཙཀླི། དུང་ཆོས་རྡོར་གཟུངས། གོས་ཟུང་། ཞུ་འབུལ་དགོས་ན་མཎྜལ་ནས་བཅས། ཚོགས་པ་མང་ན་རྔ་རོལ་དུང་རྐང་གླིང་། རྡུལ་ཚོན་ལྔ་སོ་སོའི་མདང་འདོན་དང་།
ཐིག་སྐུད་སྣ་ལྔ། སོ་སོའི་གྲུ་གུ། དེ་དཀྲི་བའི་རྡོ་རྗེ་སློབ་མ། དབང་བསྐུར་དགོས་ན་མཚམས་སྦྱོར་ནས་བྱུང་བའི་ཡོ་བྱད་རྣམས། ཚོན་གྱིས་འབྲི་བ་ནི་དཀྱིལ་འཁོར་གྱི་དབུས་སུ་ཐོད་རྭ་སྒོ་གཅིག་པའི་ནང་ཁྲག་མཚོ་རླུང་དཀྱིལ་མཚོན་པའི་ལྗང་ནག་དང་། དེའི་སྟེང་རོ་མགོ་མེད་ལག་མེད་མཇིང་པ་ཤར་དུ་བསྟན་ཏེ་པད་ཉིའི་སྟེང་དུ་ཕྱག་མཚན་འབྲི་ན་རྡོ་རྗེ་རྩེ་དགུ་ནག་པོ་དང་། མང་ན་ཚོམ་ནག་གདུང་བཞི་དང་གདུང་ཟླུམ་ནག་པོ་ལ་རྡོ་རྗེ་སེར་པོ་དགུའི་ནང་ཁྲག་མཚོ། ཤར་དུ་མི་མགོའི་སྟེང་པད་ཟླ་ལ་འཁོར་ལོ། དཀར་པོའི་ཚོམ་དཀར། ལྷོ་ལག་གཉིས་སྟེང་པད་ཉི་ལ་ནོར་བུ་སེར་པོའམ་ཚོམ་སེར།
ནུབ་ཏུ་རྒྱུ་མ་པད་ཉི་ལ་པདྨ་དམར་རམ་ཚོམ་དམར། བྱང་དུ་རྐང་པ་གཉིས་དང་པདྨའི་སྟེང་དུ་རླུང་མཚོན་པའི་ལྗང་ཁུ་ལ་རལ་གྲི་ལྗང་ཁུའི་ཚོམ་ལྗང་། ཤར་ལྷོར་ཐོད་པ་པད་ཟླ་ལ་འཁོར་ཚོམ་དཀར་པོ་གང་རུང་། ལྷོ་ནུབ་ཏུ་ཐོད་ཚལ་པད་ཟླ་ལ་རྡོར་སྔོན་ཚོན་སྔོན་གང་རུང་། ནུབ་བྱང་དུ་རོ་རས་པད་ཟླ་ལ་པད་དམར་རམ་ཚོམ་དམར། བྱང་ཤར་དུ་མི་རོ་གསལ་ཤིང་རྩེར་བསྐྱོན་པད་ཟླ་ལ་རལ་གྲི་ལྗང་ཁུའམ་ཚོམ་ལྗང་། དེའི་ཕྱི་ཁྱམས་ཤར་སྒོའི་གཡས་ནས་གྲི་གུག་འཕང་མདུང་གཏུན་ཤིང་། གཡོན་ནས་ཆུ་གྲི་རྡོ་རྗེ་རྩེ་གཅིག་ལྕགས་ཀྱུ། ལྷོ་སྒོའི་གཡས་ནས་དགྲ་སཏྭ་མདའ་ཁ་ཊྭཱཾ། གཡོན་ནས་དབྱུག་ཐོ་འཁོར་ལོ་རྡོ་རྗེ་ཞགས་པ།
ནུབ་སྒོའི་གཡས་ནས་རྡོ་རྗེ་རྩེ་ལྔ་པ། ཌཱ་མ་རུ་ཕུབ། གཡོན་ནས་གཞུ་དྲིལ་བུ་ཇོ་དར། བྱང་སྒོའི་གཡས་ནས་སྡིག་མཛུབ་འཕན་རྐང་གསུམ་གླང་ལྤགས། གཡོན་ནས་ཐོ་བ་མདུང་མེ་ཐབ། སྒོ་བཞིའི་གདན་གྱི་འོག་ན་ཐོད་དབྱུག་པདྨ་རལ་གྲི་རྣམས་ཡོད་ཀྱང་འབྲི་མི་ཐུབ། སྒོ་བཞིར་པད་ཉི་ལ་གདན་གྱི་འོག་ཏུ་བཤད་པའི་ཕྱག་མཚན་དེ་རྣམས་སམ་ཡང་ན་ཤར་སྒོར་ཚོམ་སྔོན། ལྷོ་སེར། ནུབ་དམར། བྱང་ལྗང་།
ལྷ་སྣམ་དེའི་གྲྭ་བཞིར་རོ་ལངས་མདོག་དམར་སེར་ནག་པོ་གང་རུང་མགོ་གསུམ་ལག་གསུམ་རྐང་གསུམ་ཡོད་པ་གར་སྟབས་ཅན་ཕྱོགས་མདོག་ཤར་དཀར། ལྷོ་སེར། ནུབ་དམར། བྱང་ལྗང་། རྩིག་པ་ཕྱི་ནས་རིམ་པ་བཞིན་དཀར་ལྗང་དམར་སེར་སྔོ། འདོད་སྣམ་ནས་བཟུང་རྡོ་རྭ་མེ་རིས་ཀྱི་བར་རྟ་བབས་སྣམ་བུ་བཞི་པ་ཡོད་པའི་དཀྱིལ་འཁོར་སྤྱི་འགྲེ། ཤིང་རིས་མི་གཅིག་པ་དུ་མ་ཡོད་ཀྱང་སོ་སོའི་དབྱིབས་འབྲི་མི་ཐུབ། ཤར་གྱི་ཤིང་སྡོང་གི་རྩ་བར་ཚོམ་བུ་སེར་པོ། ལྷོར་སྔོ། ནུབ་དཀར།
བྱང་སེར། ཤར་ལྷོ་དམར། ལྷོ་ནུབ་ནག ནུབ་བྱང་སྔོ་སྐྱ། བྱང་ཤར་དཀར། ཡལ་གའི་གསེབ་ཏུ་ཚོམ་བུ་ཤར་དཀར། ལྷོ་སྔོ། ནུབ་ནག བྱང་སེར། ཤར་ལྷོ་དམར།
ལྷོ་ནུབ་སྔོ། ནུབ་བྱང་ལྗང་། བྱང་ཤར་སྔོ་སྐྱ། སྤྲིན་ཤར་སེར། ལྷོ་སྔོ། ནུབ་དཀར། བྱང་སེར། ཤར་ལྷོ་དམར། ལྷོ་ནུབ་སྔོ། ནུབ་བྱང་ནག
བྱང་ཤར་དཀར། སྤྲིན་དེ་རྣམས་ཀྱི་ཆུ་བརྒྱད་ཀྱི་དཀྱིལ་དུ་ཚོམ་བུ། ཤར་སེར། ལྷོ་དཀར། ནུབ་དམར། བྱང་ནག ཤར་ལྷོར་སེར་སྐྱ། ལྷོ་ནུབ་དཀར། ནུབ་བྱང་སེར། བྱང་ཤར་ལྗང་།
གྲུབ་ཆེན་བརྒྱད་མཚོན་པའི་ཚོམ་བུ་ཁ་དོག་གང་རུང་། མེ་ཆུ་མཆོད་རྟེན་སོགས་སྤྱི་འགྲེ། དེ་ནས་སྤྱི་མཆོད་སྒོས་མཆོད་རྣམས་གང་རུང་སྟ་གོན་གྱི་སྐབས་སུ་བཤད་པ་ལྟར། དཀྱིལ་འཁོར་གྱི་མཐའ་བསྐོར་དུ་ཟླུམ་པོ་ཁོར་ཡུག་གམ་རས་བྲིས་ལྟར་ན་གྲུ་བཞིར་བཤམས། དེའི་མཐར་ཕྱོགས་མཚམས་བརྒྱད་དུ་མདའ་དམ། བཅུ་ལ་བརྟེན་པའི་ཚོན་སྐུད་ཀྱི་དྲྭ་རིས་དང་། གྲངས་དེ་སྙེད་ཀྱི་རལ་གྲི་མེ་ལོང་དར་ཚོན་ལ་སོགས་པས་ཀྱང་བསྐོར་བར་བཤད་པས་སྤྲོས་པ་ལ་དགའ་ན་བྱའོ། ། ཞེས་གསུངས་པས་མདའ་དྲྭ་ཕྱེད་ཚུལ་ལ་རྩིབས་བཅུ་མ་དང་བརྒྱད་མ་གཉིས་ལས། དང་པོ་ནི། དཀྱིལ་འཁོར་གྱི་ཕྱོགས་མཚམས་བརྒྱད་དང་ཤར་ནུབ་གཉིས་སུ་ལྷག་མ་རེ་དང་བཅས་པའི་མདའ་འཇུག་བསྟན་འཇིམ་པ་སོགས་ལས་གྲུབ་པ་བཅུ་ཆ་སྙོམས་པར་བཞག་ལ།
དེ་དག་ལ་མདའ་ཞེ་འགྲོ་རིང་ཐུང་མེད་པར་བཙུགས་པ་ལ་ཕྱོགས་སྐྱོང་བཅུའི་ཁ་དོག་དང་མཐུན་པའི་དར་དང་མེ་ལོང་རེ་བཏགས་ལ། ཚོན་སྐུད་སྣ་ལྔའི་གྲུ་གུའི་སྣེ་བྱང་ཤར་གྱི་མདའ་རྩར་དཀྲིས་ལ། དེ་ཤར་གྱི་མདའ་གཡས་པའི་རྩེ་མོར་ཁྱེར་གཡོན་པའི་རྩ་བ་དང་། ཤར་ལྷོའི་རྩེ་དང་། ལྷོའི་རྩ་བ་དང་། ལྷོ་ནུབ་ཀྱི་རྩེ་དང་། ནུབ་གཡས་མའི་རྩ་བ་དང་། གཡོན་མའི་རྩེ་དང་། ནུབ་བྱང་གི་རྩ་བ་དང་། བྱང་གི་རྩེ་དང་།
བྱང་ཤར་གྱི་རྩ་བར་ཕྱིན་ལ་ཡར་དཀྲི། ཤར་གྱི་མདའ་གཡས་ཀྱི་རྩ་བ་དང་། གཡོན་མའི་རྩེ་དང་། ཤར་ལྷོའི་རྩ་བ་དང་། ལྷོའི་རྩེ་དང་། ལྷོ་ནུབ་ཀྱི་རྩ་བ་དང་། ནུབ་གཡས་མའི་རྩེ་དང་། གཡོན་མའི་རྩ་བ་དང་། ནུབ་བྱང་གི་རྩེ་དང་། བྱང་གི་རྩ་བ་དང་།
བྱང་ཤར་གྱི་རྩེ་དང་། ཤར་ལྷོའི་རྩེ་དང་། ནུབ་གཡས་ཀྱི་རྩེ་དང་། བྱང་གི་རྩེ་དང་། ཤར་གཡོན་མའི་རྩེ་དང་། ལྷོ་ནུབ་ཀྱི་རྩེ་དང་། ནུབ་བྱང་གི་རྩེ་དང་། ཤར་གཡས་མའི་རྩེ་དང་། ལྷོའི་རྩེ་དང་། ནུབ་གཡོན་མའི་རྩེ་དང་།
བྱང་ཤར་གྱི་རྩེ་རྣམས་སུ་ཕྱིན་པའི་སྐུད་ལྷག་མདའ་དེའི་རྩ་བར་དྲངས་ནས་བཞག་པར་སྟེང་འོག་ཕྱོགས་མཚམས་ཀུན་ཏུ་འཁོར་ལོ་རྩིབས་བཅུའི་རྣམ་པ་འབྱུང་། རྩིབས་བརྒྱད་བྱེད་ན་མདའ་བརྒྱད་བཙུགས་ལ། ཤར་གྱི་མདའ་ལ་དར་དཀར་པོ་དང་དམར་སྐྱ་བཏགས། ནུབ་ཀྱི་མདའ་ལ་དཀར་པོ་དང་སེར་སྐྱ་བཏགས། གཞན་རྣམས་ལ་གོང་བཞིན་བཏགས། དང་པོར་དབང་ལྡན་གྱི་མདའི་རྩ་བ་ལ་ཚོན་སྐུད་ཀྱི་སྣེ་མོ་བཏགས་ལ། དེ་ནས་ཤར་གྱི་མདའི་རྩེ་མོར་ཁྱེར་ནས་དཀྲིས། དེ་བཞིན་དུ་ཤར་ལྷོའི་མདའི་རྩ་བ་དང་། ལྷོའི་རྩེ་མོ་དང་། ལྷོ་ནུབ་ཀྱི་རྩ་བ་དང་།
ནུབ་ཀྱི་རྩེ་མོ་དང་། ནུབ་བྱང་གི་རྩ་བ་དང་། བྱང་གི་རྩེ་མོ་དང་། དེ་ཀ་ནས་བྱང་ཤར་གྱི་རྩེ་མོ་དང་། ཤར་གྱི་རྩ་བ་དང་། ཤར་ལྷོའི་རྩེ་མོ་དང་། ལྷོའི་རྩ་བ་དང་། ལྷོ་ནུབ་ཀྱི་རྩེ་མོ་དང་། ནུབ་ཀྱི་རྩ་བ་དང་། ནུབ་བྱང་གི་རྩེ་མོ་དང་།
བྱང་གི་རྩ་བ་དང་། བྱང་ཤར་གྱི་རྩེ་མོ་དང་། དེ་ནས་ཤར་གྱི་རྩེ་མོ། དེ་ནས་མདའ་གཉིས་གཉིས་བོར་ཏེ། ལྷོ་ནུབ་ཀྱི་རྩེ་མོ་ལ་དཀྲིས། དེ་བཞིན་དུ་བྱང་གི་རྩེ་མོ་དང་། ཤར་ལྷོའི་རྩེ་མོ་དང་། ནུབ་ཀྱི་རྩེ་དང་། བྱང་ཤར་གྱི་རྩེ་དང་། ལྷོའི་རྩེ་དང་།
ནུབ་བྱང་གི་རྩེ་དང་། ཤར་གྱི་རྩེ་དང་། དེ་ནས་རེ་རེ་བཞིན་དུ། ཤར། ཤར་ལྷོ། ལྷོ། ལྷོ་ནུབ། ནུབ། ནུབ་བྱང་། བྱང་།
བྱང་ཤར་གྱི་རྩེ་མོ་རྣམས་ལ་དཀྲིས་རེ་བྱས་ནས་འཁོར་མོར་བསྐོར་བའི་ལྷག་མ་བྱང་ཤར་གྱི་མདའི་རྩ་བར་དྲངས་ནས་བཞག་པས། ཕྱོགས་མཚམས་སྟེང་འོག་ཀུན་ཏུ་འཁོར་ལོ་རྩིབས་བརྒྱད་པའི་རྣམ་པར་འབྱུང་ངོ་། ། ཕྱི་རོལ་གཏོར་མ་ལ། ལྕོག་ཙེ་ལ་སོགས་པའི་སྟེང་དུ། ཆོས་འབྱུང་གྲུ་གསུམ་པའི་ནང་དུ་པད་མ་འདབ་མ་བཅུ་པ་ལ་ཕྱོགས་སྐྱོང་སོ་སོའི་མཚན་མ་བཀོད་པའམ། དྲི་བཟང་གི་ཆུས་གྲུ་གསུམ་དུ་བྱུགས་པའི། དབུས་སུ་མེ་ཏོག་གི་ཚོམ་བུ་བཅུ་བཀོད་པ་གང་རུང་གི་སྟེང་དུ། མཉྫི་ལ་སོགས་པའི་ཁར་ལྕགས་སྡེར་སོགས་ཀྱི་སྣོད་དུ་ཟན་གྲས་དྲུག་ཅུ་རྩ་བཞི་ལག་ལེན་ལྟར་རྩིག་པའམ། བསྡུ་ན་གཏོར་མ་ཟླུམ་པོ་གཅིག་ལ་མཐེབ་སྐྱུ་དྲུག་ཅུ་རྩ་བཞིས་བསྐོར་བ་རྒྱན་དང་བཅས་པ་བཤམས། དེའི་མདུན་དུ་ཆུ་གཉིས་སྔོན་དུ་འགྲོ་བའི་ཉེར་སྤྱོད་ལྔ་སྦྲེང་ཚར་དུ་བཤམས།
གཏོར་མ་ནང་མཆོད་ཆུ་ཆང་གིས་སྦྱངས། སློབ་མ་དབང་བསྐུར་བྱེད་ན་དེའི་ཆས་མཚམས་སྦྱོར་ནས་འབྱུང་བ་བཞིན་ནོ།། །། PAGE * MERGEFORMAT 4 ཀུན་དགའ་བློ་གྲོས། འཇིགས་བྱེད་བཅུ་གསུམ་མའི་བཤམས་དང་ཐིག་རྩ། PAGE * MERGEFORMAT 3
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
