གསུང་འབུམ། ཀུན་དགའ་བློ་གྲོས།
པོད ༡༨༨
གུ་རུ་པདྨ་ཐོད་ཕྲེང་གི་སྦྱིན་སྲེག་སྒྲིབ་སེལ་ཉི་འོད་བཞུགས་པའི་དབུའོ།
༄༅། །གུ་རུ་པདྨ་ཐོད་ཕྲེང་གི་སྦྱིན་སྲེག་སྒྲིབ་སེལ་ཉི་འོད་བཞུགས་པའི་དབུའོ།། ན་མོ་གུ་རུ་པདྨཱ་ཀཱ་རཱ་ཡ། བླ་མ་པདྨ་ཐོད་ཕྲེང་ལ། ། གུས་བཏུད་དེ་ཡི་སྦྱིན་སྲེག་བཤད། ། འདི་ལ་སྦྱོར་དངོས་རྗེས་གསུམ་གྱི། ། དང་པོ་སྦྱོར་བར་དོན་དྲུག་ལས། ། དང་པོ་ཐབ་ནི་ཉམས་དགའི་སར། །་་་་་ སྒྲུབ་གནས་རྙིང་པའམ་ས་ཆོག་བྱས་པའི་སར། ཐིག་ཆེན་བརྒྱད་བཏབ་དེ་དབུས་ནས། ། ཁྲུ་ཕྱེད་ཟླུམ་བསྐོར་ཐབ་དངོས་དང་། །
དེ་ཕྱིར་སོར་བཞི་ཟླུམ་བསྐོར་གཉིས། ། ཁ་ཁྱེར་དང་ནི་མུ་རན་ཏེ། ། དེ་གཉིས་གང་རུང་རྡོ་རྗེས་བསྐོར། ། དེ་ཕྱིར་སོར་བཞི་གྲུ་བཞི་གཉིས། ། སྟེགས་བུ་དང་ནི་དེ་དཔངས་ཚད། ། སྟེགས་བུའི་གྲྭ་བཞིར་ཟླ་ཕྱེད་ལ། ། རྡོ་རྗེའི་རྩེ་མོ་ནང་བསྟན་འདྲི། ། ཐབ་དབུས་སུམ་གཉིས་ཕྱིར་བཞག་པའི། ། སུམ་ཆ་ཟླུམ་པོར་བསྐོར་ནང་དུ། ། འཁོར་ལོའི་ལྟེ་བར་སུམ་ཆ་གཅིག །
རྩིབས་བཞིའི་ས་ལ་སུམ་གཉིས་བྱ། ། དབུས་སུ་གྲུ་གསུམ་རྩེ་མདུན་བསྟན། ། ཐབ་གཞི་ཐམས་ཅད་དཀར་པོ་ལ། ། བཅད་རྣམས་དམར་སྐྱའམ་དཀར་པོས་བྱ། ། འཁོར་ལོ་ཆོས་འབྱུང་བཅས་པ་སྔོ། ། གཉིས་ཀའི་མུ་ཁྱུད་ལྗང་གུས་བྱ། ། དབུས་སུ་པདྨ་ཉི་ཟླའི་སྟེང་། ། རྡོ་རྗེ་རྩེ་མོ་དམར་པོ་དང་། ། ཤར་དུ་བྱང་ཆུབ་མཆོད་རྟེན་ནང་། ། པད་ཉིའི་སྟེང་དུ་རྡོ་རྗེ་སྔོ། །
ལྷོ་ཕྱོགས་འཁོར་ལོ་རྩིབས་བཞི་སེར། ། ལྟེ་བར་པད་ཟླ་རལ་གྲི་དང་། ། ནུབ་ཏུ་པད་དམར་འདབ་བཞིའི་སྟེང་། ། པདྨས་མཚན་པའི་དབྱུག་ཐོ་དང་། ། བྱང་དུ་རྡོ་རྗེ་སྔོན་པོའི་ལྟེར། ། པད་ཉིར་ཐོ་བ་འདྲི་བའམ། ། ཡང་ན་དབུས་སུ་ཚོན་སྤུང་དམར། ། ཤར་སྔོ་ལྷོ་སེར་ནུབ་དམར་དང་། ། བྱང་དུ་སྔོན་པོའམ་ཡང་ན་ནི། ། ནས་དང་འབྲས་སོགས་གང་རུང་གི །
འཁོར་ལོའི་དབུས་དང་ཕྱོགས་བཞི་དང་། ། ཐབ་ཀྱི་ཤར་ལྷོར་ཚོམ་བུ་བཀོད། ། གཉིས་པ་ཞི་བའི་བུད་ཤིང་གི ། ཁ་ཁྱེར་སྟེང་ནས་ཟླུམ་བརྩིགས་ནང་། ། ཤར་ལྷོའི་མཚམས་སུ་ཏིང་ལོ་བཞག ། གསུམ་པ་རྡོ་ལྕགས་དྲག་ཤིང་སོགས། ། གཙུབས་ལས་མ་ཡིན་རྒྱུན་བཞག་གམ། ། ཞི་ཞིང་རྩུབ་པའི་མེ་ལས་བྱ། ། བཞི་པ་སྲེག་རྫས་མཆོད་རྫས་དང་། ། སྨན་རཀ་་་་་་གཏོར་བསྔོ་བསྐང་བ་སོགས་ཀྱི་གཏོར་མ་གང་དགོས་བཤམས།
གཏོར་མ་ཀུ་ཤ་བརྒྱད། ། འོག་ཏུ་གང་དགོས་སྟ་གོན་བྱ། ། ལྔ་པ་ཐབ་ཀྱི་མཐའ་བསྐོར་རྣམས། ། བྱི་དོར་བྱས་ལ་དྲི་བཟང་བྱུགས། ། ཐབ་མདུན་རང་སྟན་ནང་ཚང་ཅན། ། རང་གཡོན་ཐབ་ཀྱི་གཡས་ངོས་ནས། ། སྨན་རཀ་གཏོར་གསུམ་ཆུ་གཉིས་དང་། ། ཉེར་སྤྱོད་ལྔ་བཤམས་རང་གི་གཡས། ། ཐབ་ཀྱི་གཡོན་ནས་རིམ་པ་བཞིན། ། ཡམ་ཤིང་མར་ཏིལ་ཟས་མཆོག་དང་། །
སོ་བ་འབྲས་ནས་གྲོ་དང་ནི། ། སྲན་མ་དུར་བ་ཀུ་ཤ་རྣམས། ། ལེགས་བཤམས་རང་མདུན་སྟེགས་ཀྱི་ཁར། ། དྲི་དུང་འཐོར་ཡབ་རྡོར་དྲིལ་དང་། ། དེ་བར་དགང་བླུགས་ཌཱ་མ་རུ། ། ནང་མཆོད་འཐོར་ནས་ལེགས་བཤམས་ལ། ། རྫས་ཀུན་ནང་མཆོད་བསང་གཏོར་བྱ། ། ཐབ་དང་སྒྲུབ་པ་པོ་ཡི་བར། ། མེ་ཡོལ་གངས་རི་ཆུ་ཝཾ་འདྲི། ། དྲུག་པ་ཉི་མའི་དགོང་གི་ཆར། །
རང་ཉིད་ཁྲུས་བྱས་གོས་རྒྱན་དཀར། ། སྡིག་སོགས་ཞི་སེམས་ཁ་ཤར་བལྟ། ། སྐྱིལ་ཀྲུང་པུས་འཁྱུད་ཙོག་པུའོ། ། དངོས་གཞི་ལ་ཡང་དོན་དྲུག་ལས། ། དང་པོ་བདག་གི་རྣལ་འབྱོར་ནི། ། འཕྲིན་གཞུང་དྲེགས་པ་ཟིལ་གནོན་ལྟར། ། སྔོན་འགྲོ་གཏོར་མ་ནས་བརྩམས་ཏེ། ། བཟླས་པ་བསྡུ་བའི་བར་བྱའོ།་་་་་ སྤྲོ་ན་བརྒྱུད་འདེབས་ཀྱང་བྱ། ། གཉིས་པ་མེ་བཙལ་སྒྲུབ་པ་ནི། །
སྤོར་ལྡེ་སྦར་ལ་ཐལ་མོས་བཟུང་། ། རྩ་སྔགས་བཟླ་ཞིང་ཐབ་ཁུང་ལ། ། གཡས་བསྐོར་ལན་གསུམ་བྱས་པའི་མཐར། ། ཨོཾ་བཛྲ་ཛྭ་ལ་རཾ། ཞེས་བརྗོད་ཐབ་ནང་ཏིང་ལོ་སྦར། ། ཕུར་པའི་སྦྱིན་སྲེག་ལས་འོག་ཏུ་སྦར་བར་གསུངས་ཀྱང་འདིར་སྦར་བར་སྟབས་བདེ། རྩྭ་ཤིང་བཟང་པོས་མེ་ཁ་གསོས། ། དགང་བླུགས་མར་དང་བཅས་པ་ནི། ། ཛྭ་ལའི་སྔགས་བརྗོད་ལན་གསུམ་ཕུལ། ། གསུམ་པ་ཐབ་ཡོ་བསང་བ་ནི། །
བསངས་ཆུར་རྡོ་རྗེས་ནང་མཆོད་གཏོར། ། བཛྲ་ཡཀྵས་བསངས་བྱ་ཞིང་། ། སྭ་བྷཱའི་སྔགས་ཀྱིས་སྟོང་པར་སྦྱངས། ། སྟོང་པའི་ངང་ལས་ཤཾ་ཡིག་ལས། ། མཚན་ཉིད་ལྡན་པའི་དུང་ཕོར་ནང་། ། ཧཱུྃ་ལས་བསང་བར་བྱེད་པའི་ཆུ། ། ཐབ་དང་ཡོ་བྱད་ཐམས་ཅད་ཀྱི། ། མ་དག་སེལ་བའི་ནུས་ལྡན་གྱུར། ། བཛྲ་ཡཀྵ་ཅི་མང་བརྗོད། ། སྔགས་དེ་བརྗོད་ཅིང་འཐོར་ཡབ་ཀྱི། །
མཆོད་རྫས་བསྲེག་རྫས་བསང་གཏོར་བྱ། ། སྭ་བྷཱའི་སྔགས་ཀྱིས་སྟོང་པར་སྦྱངས། ། སྟོང་པའི་ངང་ལས་བྷནྡྷ་ཆེར། ། སྨན་རཀ་གཏོར་སོགས་མཆོད་རྫས་དང་། ། བསྲེགས་རྫས་དྭངས་ཤིང་ཐོགས་པ་མེད། ། ཀུན་བཟང་རྣམ་ཐར་བཞིན་གྱུར་ནས། ། ཞི་བའི་ལས་ཀུན་འགྲུབ་པར་གྱུར། ། སྨན་རཀ་གཏོར་གསུམ་སྔགས་རྒྱ་རྣམས། ། ལན་གསུམ་བྱ་བ་ནས་བརྩམས་ཏེ། ། གུ་ཧྱ་མ་ཧཱ་པུ་ཙ་ཧོཿ
འདི་བར་འཕྲིན་གཞུང་བཞིན་དུ་བྱ། ། མཆོད་ཡོན་ཕྱག་རྒྱ་དང་བཅས་པས། ། ཨོཾ་ཨཱཿཧཱུྃ་སྭ་ཧཱས་ཡམས་ཤིང་དང་། ། ཨོཾ་ཤྲཱི་སྭཱཧཱས་མར། ཨོཾ་ཛྲིཾ་སྭཱཧཱས་འབྲུ། ཨོཾ་ཨོཾ་སྭཱཧཱས་རྫས་རྣམས་བཀྲུ། ཨོཾ་ཀུ་རུ་ཀུ་རུ་སྭཱཧཱས་རྫས་རྣམས་སྦྱངས། ། བཞི་པ་ཐབ་མངོན་འདུ་བྱ་བ་ནི། ། གོང་བཞིན་བསངས་ཆུ་སྔགས་བཅས་དང་། ། སྭ་བྷཱས་ཐབ་ལ་བསངས་སྦྱངས་བྱ། །
པཾ་པད་རཾ་ཉིའི་གདན་སྟེང་དུ། ། ཧཱུྃ་ལས་ཞི་ཐབ་ཟླུམ་ཞིང་དཀར། ། རྒྱ་དང་ཟབ་ཀྱི་ཚད་དག་ཏུ། ། ཁྲུ་གང་ཁྲུ་བྱེད་ཁ་ཁྱེར་དང་། ། མུ་རན་ལ་ནི་རྡོ་རྗེས་མཚན། ། ཕྱི་རོལ་སྟེགས་བུ་གྲུ་བཞིའི་གྲྭར། ། ཟླ་ཕྱེད་རྡོ་རྗེས་ལེགས་སྤྲས་ཤིང་། ། དྭངས་ཤིང་ཐོགས་པ་མེད་པར་གྱུར། ། ལྔ་པ་འཇིག་རྟེན་མེ་མཆོད་ནི། ། དེ་དབུས་པདྨ་ཉི་མའི་སྟེང་། །
རཾ་ལས་བགྲང་ཕྲེང་རཾ་གྱིས་མཚན། ། འོད་ཟེར་འཕྲོས་འདུས་ཡོངས་གྱུར་ལས། ། ར་སྐྱེས་སྟེང་དུ་མེ་ལྷའི་སྐུ། ། དམར་པོ་འོད་དཀར་འཕྲོ་ཞིང་འདུ། ། ཞལ་གཅིག་ཕྱག་གཉིས་བགྲང་ཕྲེང་དང་། ། སྤྱི་བླུགས་འཛིན་ཞིང་གསུས་ཁྱིམ་ཆེ། ། ཐོར་ཚུགས་སྨ་ར་ཨག་ཚོམ་འཕྱང་། ། དྲང་སྲོང་ཚོགས་ཀྱིས་བསྐོར་བར་གྱུར། ། དཔྲལ་མགྲིན་སྙིང་ཁར་ཨོཾ་ཨཱཿཧཱུྃ། ། རང་གི་སྙིང་གའི་འོད་ཟེར་གྱིས། །
ཤར་ལྷོའི་མཚམས་ནས་དྲང་སྲོང་ཆེ། ། མེ་ལྷ་འཁོར་བཅས་སྤྱན་དྲངས་གྱུར། ། ལག་གཉིས་མཐེ་བོང་གུང་རྩ་དང་། ། མཛུབ་མོ་གུང་རྒྱབ་བཀབ་བྱས་ནས། ། རྣ་བ་གཡས་གཡོན་དྲུང་ནས་གཡབ། ། ཨོཾ་ཚུར་བྱོན་ཚུར་བྱོན་འབྱུང་པོ་ཆེ། ། མེ་ལྷའི་རྒྱལ་པོ་དྲང་སྲོང་མཆོག ། བསྲེགས་བླུགས་ཞལ་ཟས་བཞེས་སླད་དུ། ། འདི་ཉིད་དུ་ནི་གཤེགས་སུ་གསོལ། ། གཟི་བརྗིད་ཆེན་པོ་མེ་ཡི་ལྷ། །
འདོད་པ་ཐམས་ཅད་སྒྲུབ་པ་པོ། ། ཐུགས་རྗེས་སེམས་ཅན་དོན་མཛད་པ། ། འདི་ཉིད་དུ་ནི་བཞུགས་སུ་གསོལ། ། ཨོཾ་ཨགྣེ་ཡེ་མ་ཧཱ་ཏེ་ཛ་སརྦ་ཀརྨ་པྲ་ས་དྷ་ཀ་མ་ཧཱ་བྷུ་ཏ། དེ་ཝི་ཛ་ཡ་སཏྭཾ། མ་གྲྀ་ཧི་ཏྭ། སརྦ་སཏྟཱརྠ་ཀྲི་ཏྭ་ཨཱཿཧཱུྃ་ཏི་ཨསྨིན་སནྟི་ཧི་ཏྭ་བྷ་ཝ་པདྨ་ཀ་མ་ལ་ཡ་སཏྭཾ། ཨོཾ་ཨགྣ་ཡེ་ས་པ་རི་ཝཱ་ར། ཨོཾ་ཨཱཿཧཱུྃ་ཨི་དཾ་ཞེས་པ་ནས། གུ་ཧྱ་མ་ཧཱ་པུ་ཛ་ཧོཿ
འདི་བར་འཕྲིན་གཞུང་བཞིན་བརྗོད་མཐར། ། རྡོ་རྗེ་བསྡམས་པའི་གུང་མོ་བསྒྲེངས། ། དེ་རྒྱབ་མཛུབ་མོ་གཉིས་ཀྱིས་མནན། ། མཐེབ་ཆེན་མཐེབ་ཆུང་སོ་སོར་སྦྱར། ། བསྒྲེང་བ་རྡོ་རྗེའི་ཕྱག་རྒྱ་དང་། ། ཨོཾ་བཛྲ་ཨ་ན་ལ་མ་ཧཱ་བྷཱུ་ཏ་ཛྭ་ལ་ཡ་སརྦ་དུཥྚན་བྷསྨིན་ཀུ་རུ་ཧཱུྃ་ཕཊ། ཏྲི་ཤྱ་ཧོཿ ཛཿཧཱུྃ་བཾ་ཧོཿ ས་མ་ཡ་སཏྭཾ། ཞེས་བརྗོད་མེ་ལྷ་དམ་ལ་བཞག
ཛཿཧཱུྃ་བཾ་ཧོཿདབྱེར་མེད་གྱུར། ། རང་གི་སྙིང་གའི་འོད་ཟེར་གྱིས། ། དབང་ལྷ་བཛྲ་ས་མཱ་ཛཿ ། དེ་བཞིན་གཤེགས་པ་ཐམས་ཅད་ཀྱིས། ། འདི་ལ་དབང་བསྐུར་སྩལ་དུ་གསོལ། ། ཨོཾ་བཛྲི་བྷ་ཝ་ཨ་བྷི་ཥིཉྩ་ཧཱུྃ། དབང་བསྐུར་ལུས་གང་དྲི་མ་དག ། ཆུ་ཞབས་སྤྱི་བོར་འཁྱིལ་བ་ལས། ། རྣམ་སྣང་ཆེན་པོས་རྒྱས་བཏབ་གྱུར། ། ཀུ་ཤ་བརྒྱད་པོ་བསངས་ཆུ་དང་། །
ཡཀྵ་སྭ་བྷཱས་བསངས་སྦྱང་བྱ། ། ཧཱུྃ་ལས་བྱུང་བའི་ཀུ་ཤ་སྔོ། ། རྩ་རྩེ་མ་ཉམས་ཐབ་ཡོ་ཡི། ། མ་དག་སེལ་བའི་ནུས་ལྡན་གྱུར། ། ཐལ་མོའི་བར་བཟུང་འདི་སྐད་བརྗོད། ། ཨོཾ་ཀུ་ཤ་འདི་ནི་བཟང་ཞིང་དགེ ། ས་ལས་སྐྱེས་པའི་སྙིང་པོ་མཆོག ། དཀོན་མཆོག་གསུམ་གྱི་དག་བྱེད་དེ། ། ཚངས་པ་ཡི་ནི་དག་བྱེད་ཡིན། ། བདག་ཅག་དཔོན་སློབ་འཁོར་བཅས་ཀྱི། །
བགེགས་དང་མི་མཐུན་ཕྱོགས་ཞི་ཞིང་། ། ལས་ཀྱི་དངོས་གྲུབ་སྩལ་དུ་གསོལ། ། ཨོཾ་བཛྲ་སཏྭ་ཨཱཿ ཞེས་བརྗོད་ཕྱོགས་བཞི་མཚམས་བཞི་རུ། ། གཡས་སྐོར་དག་ཏུ་བཀྲམ་པར་བྱ། ། བྱང་ཆུབ་མཆོག་གི་ཕྱག་རྒྱ་ཡིས། ། དགང་གཟར་བླུག་གཟར་བཟུང་ནས་སུ། ། དྲང་སྲོང་ཆེན་པོ་མེ་ལྷའི་ལྗགས། ། ཧཱུྃ་ལས་རྡོ་རྗེ་རྩེ་ལྔ་དང་། ། དགང་བླུགས་ཁ་ལ་རཾ་གྱིས་མཚན། །
ཨོཾ་ཨགྣ་ཡེ་ཨོཾ་ཨགྣ་དཱི་བྱ་བི་ཤུདྡྷེ་མ་ཧཱ་ཤྲཱི་ཡེ་བྱ་ཀ་བྱ་བ་ཧཱ་ན་ཡ། བདག་དང་སེམས་ཅན་ཐམས་ཅད་ཀྱི། ། སྡིག་སྒྲིབ་དམ་ཚིག་ཉམས་ཆག་དང་། ། སྔགས་ཀྱི་ལྷག་ཆད་ལ་སོགས་པ། ། ཉེས་ཀུན་ཤནྟིཾ་ཀུ་རུ་ཡེ་སྭཱཧཱ། ། དེ་འདྲ་ལན་གསུམ་བྱོན་ཟན་ཕུལ། ། མཚན་སྔགས་སྔོན་འགྲོའི་ཨོཾ་ཨཱཿཧཱུྃ། ། ཨི་དཾ་ནས་བཟུང་མ་ཧཱ་པུ་ཛ༔ ཧོ་ཞེས་གསང་བའི་མཆོད་པའི་བར། ། ཕྲིན་གཞུང་བཞིན་བརྗོད་ཌཱ་དྲིལ་གསིལ། །
རྡོར་དྲིལ་འཛིན་པས་འདི་སྐད་བརྗོད། ། འཇིག་རྟེན་དབང་ཕྱུག་ཚངས་དབང་མགོན་གྱི་སྲས། ། མེ་ལྷའི་རྒྱལ་པོ་ཌཱ་ཀིས་དབང་བསྐུར་བ། ། ཤེས་རབ་མཆོག་གི་ཉོན་མོངས་ཐམས་ཅད་བསྲེགས། ། འཇིགས་བྱེད་མེ་ལྷ་ཉིད་ལ་རྣམ་པར་འདུད། ། སྐབས་འདིར་མེ་པྲ་བརྟག་པ་ནི། ། སཾ་བུ་ཊར་གསུངས་གོ་རིམ་ཆེའི། ། ཚིགས་བཅད་མཛད་ལས་འདི་སྐད་དུ། ། གདུགས་དང་རྒྱལ་མཚན་རྡོ་རྗེ་དང་། ། ཞེས་པ་ནས་བཟུང་ཁྲོ་བོ་ཡིས། །
བགེགས་རྣམས་ཞི་བར་བྱ་ཞེས་པར། ། དེ་ནང་བཞིན་དུ་བརྟགས་པའམ། ། མདོར་བསྡུས་ཁ་དོག་དཀར་པོ་ལ། ། སྣུམ་ཞིང་སྙན་པའི་སྒྲ་སྐད་དང་། ། དུ་བ་ཆུང་བ་ཞི་ལས་ཤིས། ། དུ་བ་ཆེ་ཞིང་མེ་སྟག་འཕྲོ། ། ཞི་ལ་ངན་པས་བསངས་ཆུ་གཏོར། ། ཧཱུྃ་ཞེས་བགེགས་རྣམས་བསྐྲད་པར་བྱ། ། དེ་ནས་བསྲེག་རྫས་འབུལ་བ་ནི། ། ཡམ་ཤིང་བྱང་ཆུབ་ཤིང་མོས་ལ། །
ཨོཾ་བོ་དྷི་བྲྀཀྵ་ཡེ་སྭཱཧཱ། ། དེ་སྐད་ལན་བདུན་ཕུལ་བའི་མཐར། ། ཨོཾ་བོ་དྷི་བྲྀཀྵ་ཡེ་སྭཱཧཱ། བདག་དང་སེམས་ཅན་ཐམས་ཅད་སོགས། ། སྤེལ་ཚིག་གོང་བཞིན་བརྗོད་པར་བྱ། ། དེ་བཞིན་འོག་མ་ཀུན་ལ་སྦྱར། ། ཨོཾ་ཨགྣ་ཡེ་སྭཱཧཱ། ཞེས་པས་མར་དང་ཏིལ་ལ་ནི། ། ཨོཾ་སརྦ་པཱ་པཾ་ད་ཧ་ན་བཛྲ་ཡེ་སྭཱཧཱ། ། ཞོ་དང་སྦྱར་བའི་ཟས་མཆོག་ལ། །
ཨོཾ་སརྦ་སཾ་པ་དེ་སྭཱཧཱ། སོ་བའི་འབྲས་ལ། ཨོཾ་བཛྲ་བི་ཛ་ཡེ་སྭཱཧཱ། དཀར་མོའི་འབྲས་ལ། ཨོཾ་བཛྲ་པུཥྚ་ཡེ་སྭཱཧཱ། ནས་ལ། ཨོཾ་མ་ཧཱ་བེ་གཱ་ཡ་སྭཱཧཱ། གྲོ་ལ། ཨོཾ་བཛྲ་གྷསྨ་རཱ་ཡ་སྭཱཧཱ། སྲན་མ་ལ།
ཨོཾ་མ་ཧཱ་བ་ལཱ་ཡ་སྭཱཧཱ། དུར་ཝ་ལ། ཨོཾ་བཛྲ་ཨ་ཡུ་ཥེ་སྭཱཧཱ། ཀུ་ཤ་ལ། ཨོཾ་ཨ་པྲ་ཏི་བཛྲཱ་ཡ་སྭཱཧཱ། དེ་ལྟར་རྫས་རྣམས་ཕུལ་བའི་མཐར། ། བསང་ཆུ་མེ་ནང་ཅུང་ཟད་བླུགས། ། ཨོཾ་པྲོཀྵ་ཎཾ་ཨཉྩ་མ་ནཾ་པྲ་ཏཱིཙྪ་སྭཱཧཱ། ཞེས་པས་བསང་གཏོར་ཞབས་བསིལ་ཕུལ། ། དགང་བླུགས་མར་གང་འབུལ་བ་དང་། །
ཨོཾ་བཛྲ་ཛྭ་ལ་རཾ། མེ་ལྷ་འབར་བའི་རྣམ་པར་གྱུར། ། འཇིག་རྟེན་མེ་ལྷ་མཆོད་པའོ། ། དྲུག་པ་འདས་པའི་མེ་ལྷ་ནི། ། བུད་ཤིང་བསྲེག་རྫས་མཆོད་རྫས་རྣམས། ། ཅུང་ཟད་ཁ་གསོས་བསངས་ཆུ་དང་། ། ཡཀྵའི་སྔགས་དང་སྭ་བྷཱ་ཝས། ། བསངས་སྦྱང་བྱས་ལ་བསྐྱེད་པ་ནི། ། ཆོས་སྐུ་མི་འགྱུར་རྡོ་རྗེ་ཡི། ། ཞེས་པ་ནས་བཟུང་བརྟན་བཞུགས་བར། །
འཕྲིན་གཞུང་ལས་འབྱུང་ཇི་བཞིན་ལ། ། ཚུར་འདུས་ཧཱུྃ་ལ་ཐིམ་པ་ལས། ། དེ་ཉིད་ཟིལ་གནོན་པདྨའི་སྐུ། ། ཞེས་དང་གཞན་ཡང་མི་འདྲ་བ། ། དེ་ཡི་སྤྱི་བོར་ཡི་གེ་ཨོཾ། ། སེར་པོ་འོད་དང་ལྡན་པར་གྱུར། ། ཞེས་དང་གསུང་ཐུགས་གཉིས་ལ་ཡང་། ། དམར་པོ་འོད་དང་ལྡན་པར་གྱུར། ། མཐིང་ནག་འོད་དང་ལྡན་པར་གྱུར། ། ཞེས་དང་ཡཀྵ་མེ་དབལ་ལ། །
དེ་ནས་དེ་ཡི་ཐུགས་ཀ་ནས། ། ཞེས་སོགས་བདག་མདུན་ཁྱད་པར་སྦྱར། ། རྩ་སྔགས་ལན་གསུམ་གྱིས་བསྔགས་པའི། ། མར་སྔགས་སྤེལ་ཚིག་དང་བཅས་པ། ། བདུན་གསུམ་བྱོན་ཟན་འབུལ་ཚུལ་ནི། ། གོང་བཀོད་འཇིག་རྟེན་མེ་ལྷ་བཞིན། ། དེ་ནས་མཆོད་པ་ནས་བརྩམས་ཏེ། ། བསྟོད་པ་རྫོགས་བར་ཕྲིན་གཞུང་བཞིན། ། བསྲེག་རྫས་འབུལ་རིམ་གོང་བཞིན་ལ། ། རྩ་སྔགས་ཁོ་ནས་འབུལ་བའམ། །
སྔོན་དུ་རྩ་སྔགས་ལན་གསུམ་བཟླས། ། རྫས་སྔགས་རྣམས་ཀྱིས་ཕུལ་ཀྱང་ཆོག ། རྩ་སྔགས་རྫས་སྔགས་གང་ཡིན་ཀྱང་། ། མཇུག་ཏུ་གོང་གི་སྤེལ་ཚིག་སྦྱར། ། དེ་ནས་བཅུ་ཆའི་སྦྱིན་སྲེག་ནི། ། ཏིལ་དང་ཕྲེང་བར་གྲངས་བཟུང་ལ།་་་་་ པང་དུ་སྣོད་བཞག་ལ་བསགས། ། བཟླས་པ་འབུམ་ཕྲག་བཞི་ལ་ནི། ། ཁྲི་ཕྲག་བཞི་ཡི་སྦྱིན་སྲེག་སྟེ། ། སྦྱིན་བསྲེགས་ཚུགས་ཉིན་ཆིག་ཁྲི་དང་། །
བར་ཉིན་ཉི་ཁྲི་གྲོལ་ཆོག་ལ། ། ཆིག་ཁྲི་བཟླ་བས་ཆོ་ག་བཞི། ། སྟོང་རེའི་མཚམས་སུ་འབུལ་ཚན་རེ། ། ཡོངས་རྫོགས་གྲུབ་ནས་བྱོན་ཟན་ལྟར། ། གང་བའི་སྦྱིན་སྲེག་ལན་བདུན་ཕུལ། ། གུ་རུ་དེ་ཝ་ཌཱ་ཀི་ནི། ། ལན་གཅིག སྔོན་འགྲོའི་ཕྱི་ནང་གསང་མཆོད་སོགས། ། འཇིག་རྟེན་པ་ཡི་མེ་ལྷ་བཞིན། ། རང་བྱུང་པདྨ་ཐོད་ཕྲེང་སོགས། །
བསྟོད་པ་བྱས་་་་་་གཏོར་བསྔོ་བསྐང་བ་སོགས་བྱེད་ཀྱང་འདིར་བྱ་ལ་ཚོགས་ནས་བརྩམས། ། བསྟན་མ་སྐྱོང་བར་འཕྲིན་གཞུང་བཞིན། ། འོན་ཀྱང་ཐ་མ་བསྒྲལ་མཆོད་ནི། ། སྦྱིན་སྲེག་གྲོལ་ཉིན་བྱས་ཀྱང་ཆོག ། བླ་མ་ཡི་དམ་མཁའ་འགྲོ་དགོངས། ། ཞེས་སོགས་དངོས་གྲུབ་བླང་བ་ནས། ། གཤེགས་བསྡུའི་་་་་་དཀྱིལ་འཁོར་བསྡུ་བ་འདི་ས་སྐྱ་ན་འདོན་ཆ་ལ་མི་མཛད་ཀྱང་བརྗོད་ན་ལེགས་པར་སེམས་བར་རྣམས་འཕྲིན་གཞུང་བཞིན། ། ལག་གཡོན་མཐེབ་སྲིན་ཐབ་ཐལ་བླངས། ། དཔྲལ་བར་རེག་པ་དངོས་གཞིའོ། ། རྗེས་ཆོག་ལའང་དོན་དྲུག་ལས། །
འཇིག་རྟེན་མེ་ལྷ་ལྷག་མཆོད་ནི། ། དགང་བླུགས་མར་བཀང་ཐབ་ནང་བླུག ། ཨོཾ་བཛྲ་ཛྭ་ལ་རཾ། མེ་ལྷ་ཞལ་གཅིག་ཕྱག་གཉིས་པ། ། དྭངས་ཤིང་ཐོགས་མེད་སྐུ་ཅན་གྱུར། ། བསྲེགས་རྫས་འབུལ་ཚུལ་གོང་བཀོད་བཞིན། ། གང་བའི་སྦྱིན་སྲེག་བྱོན་ཟན་བཞིན། ། མཆོད་བསྟོད་རྣམས་ཀྱང་གོང་བཞིན་བྱ། ། གཉིས་པ་གཏོར་མ་བཏང་བ་ནི། ། ཟླུམ་གཏོར་ནང་མཆོད་ཆུ་ཆང་སྦྱངས། །
ཡཀྵའི་སྔགས་དང་སྭ་བྷཱ་ཝས། ། བསངས་སྦྱངས་བྱས་ལ་སྟོང་པར་བསྒོམ། ། སྟོང་པའི་ངང་ལས་རིན་ཆེན་སྣོད། ། ཡངས་ཤིང་རྒྱ་ཆེར་གཏོར་མ་མཆོག ། ཁ་དོག་དྲི་རོ་ནུས་ལྡན་པའི། ། བདུད་རྩིའི་རྒྱ་མཚོ་ཆེན་པོར་གྱུར། ། ཞེས་དང་འབྲུ་གསུམ་ལན་གསུམ་བརྗོད། ། ནམ་མཁའ་མཛོད་ཀྱི་ཕྱག་རྒྱ་དང་། ། དྲང་སྲོང་མེ་ལྷའི་མཚན་སྔགས་ལ། ། ཨ་ཀཱ་རོ་བཏགས་གཏོར་མ་ཕུལ། །
མཆོད་བསྟོད་ཐམས་ཅད་གོང་བཞིན་ལ། ། བསྟོད་པ་རིང་བ་འདི་ཡང་བརྗོད། ། ཚངས་པ་འཇིག་རྟེན་མགོན་གྱི་སྲས། ། མེ་ལྷའི་རྒྱལ་པོ་དྲང་སྲོང་མཆོག ། འབྱུང་པོ་ཡོངས་སུ་བསྐྱབས་པའི་ཕྱིར། ། ཐུགས་རྗེའི་དབང་གིས་སྐུར་སྟོན་པ། ། རིག་སྔགས་གྲུབ་པའི་དྲང་སྲོང་ཚུལ། ། ཉོན་མོངས་བསྲེགས་པའི་ཤེས་རབ་འོད། ། བསྐལ་པའི་མེ་ལྟར་གཟི་བརྗིད་འབར། ། མངོན་ཤེས་རྫུ་འཕྲུལ་ཞབས་དང་ལྡན། །
ཐབས་ཀྱིས་སྤྲུལ་པའི་ཐེག་པ་ཆིབས། ། རིག་སྔགས་གསུང་གི་བགྲང་ཕྲེང་འཛིན། ། བདུད་རྩིའི་བཅུད་ལྡན་གྷུནྡྷེ་བསྣམས། ། ཆོས་ཀྱི་བདུད་རྩི་ཡོངས་ལ་སིམ། ། ཉེས་པའི་སྐྱོན་བྲལ་ཚངས་པར་སྤྱོད། ། འཇིག་རྟེན་གནས་ཀྱང་མྱ་ངན་འདས། ། ཞི་བ་བརྙེས་ཀྱང་ཐུགས་རྗེ་ཆེ། ། དེ་བས་བསྟོད་དེ་ཕྱག་ཀྱང་འཚལ། ། གསུམ་པ་འདོད་དོན་ཞུ་བ་ནི། ། དྲང་སྲོང་ཆེན་པོ་འཁོར་བཅས་རྣམས། །
མཆོད་སྦྱིན་གཏོར་མ་འདི་བསྣམས་ལ། ། རྣལ་འབྱོར་བདག་ཅག་འཁོར་བཅས་ལ། ། ཞེས་པ་ནས་བཟུང་ཡོངས་རྫོགས་བྱ། ཡིད་ལ་འདོད་པ་ཀུན་འགྲུབ་ཤོག་གི་བར། ། བཞི་པ་གཤེགས་སུ་གསོལ་བ་ནི། ། ཨོཾ་པྲོཀྵ་ནཾ་ཨཉྩ་མ་ནཾ་པཱ་དྱཾ་པྲ་ཏཱིཙྪ་སྭཱཧཱ། ཞེས་པས་བསང་གཏོར་ཞབས་བསིལ་ཕུལ།་་་་་ བསངས་ཆུ་ནས་ཐབ་ནང་དུ་གཏོར། ། སྤྱན་འདྲེན་ཕྱག་རྒྱ་ཕྱིར་བསྐྱེད་ལ། ། བདག་གི་དོན་དང་གཞན་གྱི་དོན། །
བྱིན་ཟ་ཁྱོད་ཀྱིས་སྒྲུབ་ཀྱིན་གཤེགས། ། ཇི་བཞིན་དུས་སུ་སླར་གཤེགས་ཏེ། ། བདག་གི་དངོས་གྲུབ་ཐམས་ཅད་སྒྲུབས། ། ཨོཾ་ཨགྣ་ཡེ་ཡ་ཧི་གཙྪ། ། མེ་ལྷ་རང་བཞིན་གནས་སུ་གཤེགས། ། དམ་ཚིག་སེམས་དཔའ་རང་ལ་ཐིམ། ། ལྔ་པ་ལྷག་ཆད་ཁ་བསྐང་ནི། ། ཡི་གེ་བརྒྱ་པ་ཁ་ཡར་བཟླ།་་་་་ རྡོ་རྗེ་སེམས་དཔའ་ཧེ་རུ་ཀ་གང་རུང་། ཕྱོགས་བཅུར་བཞུགས་པའི་སངས་རྒྱས་སོགས། །
བསྔོ་སྨོན་ཤིས་བརྗོད་འཕྲིན་གཞུང་བཞིན།་་་་་ ཚོགས་ལ་ལོངས་སྤྱད་ནུབ་རྗེས་མར་ལྷག་གཏོར་བཏང་། ། དྲུག་པ་ལས་རྗེས་བསྡུ་བ་ནི། ། དེ་ལྟ་བུ་ཡི་སྦྱིན་སྲེག་སྐབས། ། མེ་དཀྱིལ་མི་དཀྲུགས་ཕུས་མི་གདབས། ། མ་ཤི་བར་དུ་བསྒུལ་མི་བྱ། ། བུད་ཤིང་ཡམ་ཤིང་ལ་སོགས་པ། ། རྫས་ཡོད་ཀུན་ལ་འབགས་བཙོག་གི ། དྲི་ནོག་ནམ་ཡང་མི་བྱ་སྟེ། ། མེ་ལྷ་དྲང་སྲོང་ཡིན་ཕྱིར་རོ། །
དེ་ལྟར་པདྨ་ཐོད་ཕྲེང་གི ། སྦྱིན་སྲེག་སྒྲིབ་སེལ་ཉི་འོད་འདི། ། སློབ་བུ་བཀྲ་ཤིས་རིན་ཆེན་གྱིས། ། བསྐུལ་ངོར་འཁོན་རིགས་ས་སྐྱ་པ། ། ངག་དབང་ཀུན་དགའ་བློ་གྲོས་ཀྱིས། ། ཐམས་ཅད་མཁྱེན་པ་ཨ་མེས་ཞབས། ། གང་དེས་མཛད་པའི་ཕུར་པ་ཡི། ། ཞི་བའི་སྦྱིན་སྲེག་ཕྲིན་ལས་ནི། ། ལྷུན་གྱིས་གྲུབ་པ་གཞིར་བཞག་ནས། ། གུ་རུ་དྲག་པོའི་ཁྱད་ཆོས་རྣམས། །
རྒྱ་གར་ཤེར་བཟང་གིས་མཛད་པའི། ། འཕྲིན་གཞུང་དྲེགས་པ་ཟིལ་གནོན་དང་། ། སྙིགས་དུས་བསྟན་པའི་གསལ་བྱེད་མཆོག ། ཀུན་དགའ་རིན་ཆེན་གྱིས་མཛད་པའི། ། དབང་ཆོག་མཐོང་བ་རང་གྲོལ་དང་། ། ལས་མཐའ་གསལ་བྱེད་ཡི་གེ་བཞིན། ། བཀོད་པས་འདི་ལ་རང་བཟོ་མེད། ། འོན་ཀྱང་བདག་བློ་གཏི་མུག་པས། ། ཉེས་པ་མཆིས་ན་འགྲོ་ཀུན་གྱིས། ། བསགས་པའི་སྡིག་དང་ལྷན་ཅིག་ཏུ། །
རྩ་གསུམ་ལྷ་ཚོགས་སྤྱན་སྔར་བཤགས། ། དགེ་དེས་སེམས་ཅན་ཐམས་ཅད་ཀྱི། ཀུན་བཟང་གོ་འཕང་ཐོབ་གྱུར་ཅིག། །། སརྦ་མངྒ་ལཾ།། །། PAGE * MERGEFORMAT 2 ཀུན་དགའ་བློ་གྲོས། གུ་རུ་པདྨ་ཐོད་ཕྲེང་གི་སྦྱིན་སྲེག་སྒྲིབ་སེལ་ཉི་འོད། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
