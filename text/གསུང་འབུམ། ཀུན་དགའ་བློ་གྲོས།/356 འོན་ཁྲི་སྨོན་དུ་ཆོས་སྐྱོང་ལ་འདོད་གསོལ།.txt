གསུང་འབུམ། ཀུན་དགའ་བློ་གྲོས།
པོད ༣༥༦
འོན་ཁྲི་སྨོན་དུ་ཆོས་སྐྱོང་ལ་འདོད་གསོལ།
༄༅། །འོན་ཁྲི་སྨོན་དུ་ཆོས་སྐྱོང་ལ་འདོད་གསོལ་བཞུགས་སོ།། ཀྱེ་བསྟན་དང་དེ་འཛིན་སྐྱོང་དང་འཇིག་རྟེན་གྱི། ། རྒུད་སྐྱོབས་ལེགས་སྤེལ་སྤྱི་དང་དེ་རྣམས་ལ། ། གནོད་བྱེད་ལོག་འདྲེན་འདུལ་ཕྱིར་དབང་མཆོག་རྟ། ། གཏུམ་དྲག་སྐུར་བཞེངས་ཙེའུ་དམར་འཁོར་བཅས་གསོན། ། ཉེས་ཚོགས་ཁྲི་སེལ་ལེགས་ཚོགས་ཁྲི་སྨོན་པའི། ། དབང་དྲག་རོལ་པའི་གནས་འདིར་འགོ་ཞིང་འཆེས། ། འཁོར་འདས་དྲེགས་བྱེད་དེད་དཔོན་འཁོར་བཅས་རྣམས། ། གནས་ཁང་རྟེན་མཆོད་མི་ནོར་ཁ་རྗེར་བཅས། ། ཕྱོགས་དུས་ཀུན་ཏུ་དར་ཞིང་རྒྱས་པ་དང་། །
པེ་ཧར་ལྷ་ལྕོག་སྐུ་གཡར་འདི་སོགས་ལ། ། ལོག་ལྟའི་དགྲ་བགེགས་མྱུར་སྒྲོལ་འདོད་དོན་རྣམས། ། ད་ལྟ་མཛོད་ཅིག་སྲུང་མ་མཐུ་རྩལ་ཅན། ། ཞེས་འདི་ཁྲི་སྨོན་སྒེར་གཞིས་ཀྱི། ། ཆོས་སྐྱོང་ཆེན་པོའི་མགོན་ཁང་དུ། ། དར་ཚོན་ཞལ་བྱང་ཅན་ཉིད་དུ། ། ས་སྐྱ་པ་ཡི་བརྒྱུད་འཛིན་པ། ། ངག་དབང་ཀུན་བློས་དེ་འཕྲལ་སྦྱར། ། སྦྱར་བ་བཞིན་དུ་ཕྲིན་ལས་ཀུན། ། ཀུན་ནས་མྱུར་བའི་རྒྱུར་གྱུར་ཅིག།
༈ །སྤོས་དཀར་བླ་མས་དགོན་དེའི་བླ་མ་བཟང་པོའི་མཆོག་སྤྲུལ་མྱུར་འབྱོན་འདོད་གསོལ་དུ་ཞུས་གནང་དགེ། སྭསྟི། བློ་ཆེན་དཔལ་སྩོལ་ཡང་དག་རྫོགས་སངས་རྒྱས། ། བཟང་པོ་ཀུན་འབྱུང་ལུང་རྟོགས་དམ་པའི་ཆོས། ། བསྟན་པ་འཛིན་མཛད་འཕགས་མཆོག་འདུས་ཚོགས་ཀྱི། ། དགེ་ལེགས་ཡར་འཕེལ་མཆོག་སྤྲུལ་མྱུར་སྟོན་གསོལ། ། ཅེས་འདི་ས་རྒན་ཀུན་བློ་ལ། ། འཕགས་ཡུལ་སྤོས་དཀར་རི་ཁྲོད་པའི། ། དགོན་དེའི་བླ་མ་བཟང་པོ་ཡི། ། མཆོག་སྤྲུལ་ཕེབས་བསྐུལ་དོན་དུ་སྨྲས།། །།
PAGE * MERGEFORMAT 4 ཀུན་དགའ་བློ་གྲོས། འོན་ཁྲི་སྨོན་དུ་ཆོས་སྐྱོང་ལ་འདོད་གསོལ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
