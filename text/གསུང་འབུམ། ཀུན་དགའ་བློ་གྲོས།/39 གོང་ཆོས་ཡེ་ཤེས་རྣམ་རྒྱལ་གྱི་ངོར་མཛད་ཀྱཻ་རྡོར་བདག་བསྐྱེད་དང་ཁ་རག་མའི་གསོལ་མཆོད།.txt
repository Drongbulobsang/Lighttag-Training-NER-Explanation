གསུང་འབུམ། ཀུན་དགའ་བློ་གྲོས།
པོད ༣༩
གོང་ཆོས་ཡེ་ཤེས་རྣམ་རྒྱལ་གྱི་ངོར་མཛད་ཀྱཻ་རྡོར་བདག་བསྐྱེད་དང་ཁ་རག་མའི་གསོལ་མཆོད།
༄༅། །གོང་ཆོས་ཡེ་ཤེས་རྣམ་རྒྱལ་གྱི་ངོར་མཛད་ཀྱཻ་རྡོར་བདག་བསྐྱེད་དང་ཁ་རག་མའི་གསོལ་མཆོད་བཞུགས་སོ།། ན་མོ་གུ་རུ་ཧེ་བཛྲ་ཡ། འགྲོ་རྣམས་སྒྲོལ་འདོད་བསམ་པ་ཡིས། ། སངས་རྒྱས་ཆོས་དང་དགེ་འདུན་ལ། ། བྱང་ཆུབ་སྙིང་པོར་མཆིས་ཀྱི་བར། ། རྟག་པར་བདག་ནི་སྐྱབས་སུ་མཆི། ། ཤེས་རབ་སྙིང་བརྩེ་དང་བཅས་པས། ། བརྩོན་པས་སེམས་ཅན་དོན་དུ་བདག ། སངས་རྒྱས་མདུན་དུ་གནས་བྱས་ཏེ། ། རྫོགས་པའི་བྱང་ཆུབ་སེམས་བསྐྱེད་བགྱི། །
ལན་གསུམ། ཨོཾ་ཤུ་ནྱ་ཏཱ་ཛྙཱ་ན་བཛྲ་སྭ་བྷཱ་ཝ་ཨཏྨ་ཀོ྅ཧཾ། སྟོང་པའི་ངང་ལས་པད་ཉིའི་སྟེང་། ། སྣ་ཚོགས་རྡོ་རྗེ་ཧཱུྃ་མཚན་ལས། ། རབ་འཕྲོས་རྡོ་རྗེ་ས་གཞི་དང་། ། རྭ་དྲྭ་གུར་དང་བླ་བྲེ་མེ། ། སྲུང་འཁོར་དབུས་སུ་པད་ཉི་དང་། ། བདུད་བཞིའི་གདན་སྟེང་སངས་རྒྱས་མཚན། ། ཨ་ཨཱ་ཨི་ཨཱི་ཨུ་ཨཱུ་རྀ་རཱྀ་ལྀ་ལཱྀ་ཨེ་ཨཻ་ཨོ་ཨཽ་ཨཾ་ཨ། ཚར་གཉིས་བརྗོད།
ཡོངས་གྱུར་ཟླ་བ་མེ་ལོང་ཡེ། ། དཔེ་བྱད་བརྒྱད་ཅུའི་རང་བཞིན་གྱི། ། ཀ་ཁ་ག་གྷ་ང་། ཙ་ཚ་ཛ་ཛྷ་ཉ། ཊ་ཋ་ཌ་ཌྷ་ཎ། ཏ་ཐ་ད་དྷ་ཎ། པ་ཕ་བ་བྷ་མ། ཡ་ར་ལ་ཝ། ཤ་ཥ་ས་ཧ་ཀྵ། ཡ་ར་ལ་བ་ཌ་དྷ།
ཡོངས་གྱུར་ཉི་མ་མཉམ་ཉིད་ཡེ། ། ཟླ་ཉིའི་བར་དུ་ཐོད་པའི་དཔྲལ། ། སྣ་ཚོགས་རྡོ་རྗེ་ཧཱུྃ་མཚན་གཡོན། ། གྲི་གུག་ཨཾ་མཚན་སོར་རྟོག་ཡེ། ། དེ་ཀུན་གཅིག་གྱུར་བྱ་གྲུབ་ཡེ། ། དེ་ལས་ཆོས་ཡེ་རང་ཉིད་ནི། ། དགེས་རྡོར་སྔོན་པོ་ཞལ་བརྒྱད་པ། ། དབུས་སྔོ་གཡས་དཀར་གཡོན་དམར་དང་། ། སྟེང་དུ་ལྷག་ཞལ་གཉིས་གཉིས་ནག ། སྤྱན་གསུམ་མཆེ་གཙིགས་སྨར་སྨིན་སྐྲ། །
དམར་སེར་གྱེན་བརྫེས་ཕྱག་བཅུ་དྲུག ། ཐོད་ནང་གཡས་དང་གླང་ཆེན་དཀར། ། གཡོན་དང་ས་ལྷ་སེར་པོ་དང་། ། གཡས་གཉིས་ནས་བཟུང་བདུན་པའི་བར། ། རྟ་སྔོ་བོང་ག་གླང་སེར་དང་། ། རྔ་མོང་ཐལ་ཁ་མི་དམར་དང་། ། ཤ་ར་བྷ་སྔོ་བྱི་བླ་གྭ ། གཡོན་གཉིས་ནས་བཟུང་བདུན་པའི་བར། ། ཆུ་ལྷ་དཀར་དང་མེ་ལྷ་དམར། ། རླུང་ལྷ་ལྗང་དང་ཟླ་བ་དཀར། །
ཉི་དམར་གཤིན་རྗེ་སྔོན་པོ་དང་། ། ནོར་འཛིན་སེར་པོའི་ཕྱག་མཚན་ཅན། ། ཐོད་པ་སྐམ་ཐོད་རློན་དོ་ཤལ། ། ཕྱག་རྒྱ་དྲུག་ཅན་ཞབས་བཞི་པ། ། གཡས་གཉིས་བརྐྱང་བརླར་གཡོན་བསྐུམ་གྱི། ། སོར་མོ་གཏོད་པའི་གར་སྟབས་ཅན། ། གར་དགུའི་ཉམས་ལྡན་པང་ན་ཡུམ། ། བདག་མེད་སྔོན་མོ་ཞལ་གཅིག་མ། ། སྤྱན་གསུམ་ཕྱག་གཉིས་གཡས་གྲི་གུག ། མཁར་འཕྱར་གཡོན་ན་ཐོད་ཁྲག་གིས། །
ཡབ་འཁྱུད་སྐྲ་སེར་གྱེན་བརྫེས་ཤིང་། ། ཐོད་སྐམ་ཐོད་དང་དོ་ཤལ་ཅན། ། ཕྱག་རྒྱ་ལྔས་སྤྲས་གཡོན་བརྐྱང་དང་། ། གཡས་བསྐུམ་ཡབ་དང་མཉམ་སྦྱོར་སྐུ། ། མེ་དཔུང་དབུས་བཞུགས་སྐྱེ་མཆེད་དྲུག ། གཏི་མུག་ཞེ་སྡང་སེར་སྣ་འདོད། ། ཕྲག་དོག་བདག་མེད་ལྷ་མོས་མཚན། ། གནས་གསུམ་སྐུ་གསུང་ཐུགས་རྡོ་རྗེ། ། ལྷ་མོས་མཚན་པའི་ཐུགས་འོད་ཀྱིས། ། ཡེ་ཤེས་སྤྱན་དྲངས་དགུག་གཞུག་བཅིང་། །
དབང་གྱུར་གཽ་རཱི་སོགས་ཀྱིས་མཛད། ། དབང་ལྷ་སྤྱན་དྲངས་བསྐུར་གསོལ་གྱིས། ། དབང་བསྐུར་མི་བསྐྱོད་རྒྱས་བཏབ་ཐུགས། ། པད་ཉིར་ཡབ་ཧཱུྃ་ཡུམ་ཨཾ་མཐར། ། སོ་སོའི་སྔགས་བསྐོར་དམིགས་བཟླས་བྱ། ། ཨོཾ་ཨཥྚཱ་ན་ནཱ་ཡ་པིངྒ་ལོདྡྷཱ་ཀེ་ཤ བདྡྷཱ་མཱ་ནེ། ཙ་ཏུརྦིངྴ་ཏི་ནེ་ཏྲཱ་ཡ། ཥོ་ཌ་ཤ་བྷུ་ཛཱ་ཡ། ཀྲྀཥྞ་ཛཱི་མཱུ་ཏ་བ་པུ་ཥེ།
ཀ་པཱ་ལ་མཱ་ལ་ཨ་ནེ་ཀཱན་དྷ་རི་ཎེ། ཨཏྨཱ་ཏ། ཀྲཱུ་ར་ཙིཏྟྲ་ཡ། ཨརྡྷེནྟུ་དཾཥྚི་ཎེ། ཨོཾ་མཱ་ར་ཡ། མཱ་ར་ཡ། ཀཱ་ར་ཡ། ཀཱ་ར་ཡ། གརྫ་ཡ་གརྫ་ཡ། ཏརྫ་ཡ་ཏ་རྫ་ཡ།
ཤོ་ཥ་ཡ་ཤོ་ཥ་ཡ། སཔྟ་སཱ་ག་རན། བནྡྷ་བནྡྷ་ནཱ་ག་ཨཥྚ་ཀཱན། གྲྀཧྞ་གྲྀཧྞ། ཤ་ཏྲཱུན། ཧ་ཧཱ་ཧི་ཧཱི་ཧུ་ཧཱུ་ཧེ་ཧཻ་ཧོ་ཧཽ་ཧཾ་ཧཿཕཊ་སྭཱཧཱ། ཞེས་ཉེར་གཅིག་སོགས། ཨོཾ་དེ་བ་པི་ཙུ་བཛྲ་ཧཱུྃ་ཧཱུྃ་ཧཱུྃ་ཕཊ་སྭཱཧཱ། ཨོཾ་བཛྲ་ཀཏྟྲ་རི་ཧེ་བཛྲ་ཡ་ཧཱུྃ་ཧཱུྃ་ཧཱུྃ་ཕཊ་སྭཱཧཱ། ཞེས་སྔགས་ཚན་གཉིས་གསུམ་སོགས།
ཨོཾ་ཨ་ཨཱ་ཨི་ཨཱི་ཨུ་ཨཱུ་རྀ་རཱྀ་ལྀ་ལཱྀ་ཨེ་ཨཻ་ཨོ་ཨཽ་ཨཾ་ཨཱཿཧཱུྃ་ཕཊ་སྭཱཧཱ། ཨོཾ་ཨཱཿཨཾ་ཧཱུྃ་ཕཊ་སྭཱཧཱ། ཨོཾ་ཨཱཿནཾ་བཛྲ་ནཻ་རཱརྨ་ཡ་ཧཱུྃ་ཕཊ་སྭཱཧཱ། ཞེས་ཅི་རིགས་བཟླས་མཐར་ཕྲེང་བ་ཐལ་མོའི་བར་དུ་བཟུང་ལ། བདེ་གཤེགས་སྐུ་གསུང་ཐུགས་ཡོན་ཏན་ཕྲིན་ལས་བྱིན་གྱིས་བརླབ་ཏུ་གསོལ། ། ཕྱག་ཆེན་ཀྱཻ་ཡི་རྡོ་རྗེའི་སྐུ། ། མྱུར་དུ་འགྲུབ་པར་བྱིན་རླབས་གསོལ། ། ཞེས་སྤྱི་བོར་ཕྲེང་བ་བཞག རང་གི་ཞལ་ཕྱག་ཞབས་ལྷག་ཡུམ། ། རྩ་བའི་ཞལ་ཕྱག་ཞབས་ཐིམ་པས། །
རང་ཉིད་ཧེ་རུ་ཀ་ཞལ་གཅིག ། ཕྱག་གཉིས་སྐུ་ཅན་ཉིད་དུ་གྱུར། ། སྐྱེ་མཆེད་གནས་གསུམ་ལྷ་རྣམས་གསལ། ། སྣོད་བཅུད་ཀྱཻ་ཡི་རྡོ་རྗེ་ཡི། ། རྟེན་དང་བརྟེན་གྱུར་ལོངས་སྤྱོད་ཀུན། ། མཆོད་པའི་ངོ་བོ་རྣམ་པར་དག ། དགེ་འདིའི་གནས་སྐབས་སྔགས་སྤྱོད་དང་། ། མྱུར་དུ་སྤང་གཉེན་རོ་གཅིག་གྱུར། ། བཀྲ་ཤིས་དོན་ཀུན་གྲུབ་གྱུར་ཅིག ། ཅེས་འདི་ས་སྐྱ་ཀུན་བློ་ལ། །
གོང་ཆོས་ཡེ་ཤེས་རྣམ་རྒྱལ་གྱིས། ། བསྐུར་ངོར་རང་བཞེད་ཇི་བཞིན་བྲིས། ། དགེ་དེས་འགྲོ་ཀུན་དགེས་རྡོར་གྱུར། ། ཡང་གཅིག་ཁ་རག་ཁྱུང་བཙུན་མར། ། སྒེར་གསོལ་ཤ་ཆང་ཆོས་སྨན་རྣམས། ། ལྷན་སྦྱར་གཏོར་མ་མཁར་ཐབས་སྟེང་། ། དམར་གཏོར་གྲུ་གསུམ་རྒྱན་མཛེས་མཐར། ། སྨན་རག་ཕུད་སྐྱེམས་གསེར་གཡུ་སྦྲན། ། དཀར་དམར་སྐྱེམས་དང་ཉེར་མཆོད་ལྔ། ། སྤོས་དུད་མདའ་དར་སྣ་ལྔ་བཤམས། །
སྐྱབས་གསུམ་རྩ་གསུམ་བདག་སྐྱབས་མཆི། ། སེམས་ཅན་དོན་དུ་རྟ་མགྲིན་གྱུར། ། ཆོས་ཉིད་ངང་ལས་རང་རྟ་མཆོག ། ཞལ་གསུམ་ཕྱག་དྲུག་དམར་ལྗང་དཀར། ། གཡས་གསུམ་རྡོ་རྗེ་ཁ་ཊྭཱཾ་གྲི། ། གཡོན་གསུམ་སྡིགས་མཛུབ་མདུང་རྒྱུ་ཞགས། ། དུར་ཁྲོད་དཔལ་ཆས་ཀུན་རྫོགས་ཤིང་། ། ཞབས་བརྒྱད་གཡས་བསྐུམ་གཡོན་བརྐྱང་གིས། ། ཀླུ་བརྒྱད་སྦྲུལ་གྱི་རྣམ་པར་བརྫིས། ། ཞལ་གདངས་མཆེ་གཙིགས་སྤྱན་གསུམ་བགྲད། །
སྐྲ་བརྫེས་རྟ་མགོ་གསུམ་སྐད་ཀྱིས། ། སྣང་སྲིད་དབང་སྡུད་མེ་ཕུང་གི ། ས་གཞི་རྭ་བ་བླ་བྲེ་གུར། ། ལུས་ཀུན་རང་འདྲའི་ཁྲོ་གཏམས་ཀྱིས། ། ཞལ་ནས་སྔགས་སྒྲས་གནོད་ཀུན་བསྲེགས། ། ཨོཾ་ཧྲཱིཿཔདྨ་ཏ་ཀྲྀཏ་བཛྲ་ཀྲོ་དྷ་ཧ་ཡ་གྲྀ་བ་ཧུ་ལུ་ཧུ་ལུ་ཧཱུྃ་ཕཊ། ཅི་འགྲུབ་བཟླས་མཐར། ཁ་རག་མའི་མཆོད་གཏོར་ལ་དམིགས། ཨོཾ་ཨཱཿཧཱུྃ་ཏྲྀ་སྥ་ར་ཎ་ཕཊ། སཾ་ཧ་ར་ཎ་ཧཱུྃ།
ཏྲྀ་རཏྣ་ཏྲཻ་ལོ་ཀྱ་ཕཊ། ཅེས་པས་བྱིན་གྱིས་བརླབས། ཨོཾ་བཛྲ་ཀྲོ་དྷ་མ་ཧཱ་ཤྲཱི་ཧེ་རུ་ཀ་ཧཱུཾ་ཕཊ། ཧོཿ དམར་མོ་ཁྲོ་གཉེར་ཅན་བུ་མོ། ། མཆེད་བཞི་ཁྱད་པར་ཁ་རག་མ། ། ཕམ་ཕབ་བཞིས་དང་ཕྲིན་ལས་ཕྱིར། ། ད་ལྟ་གཤེགས་ཤིག་བརྩེ་གདུང་ཅན། ། ཛཿཧཱུྃ་བཾ་ཧོཿབཛྲ་ཌཱ་ཀི་ནི། ཨེ་ཨ་ར་ལི་ཧྲིཾ་ཧྲིཾ་ཧྲིཾ།
ཁ་རག་མའི་ཞལ་དུ། མ་ཧཱ་པཉྩ་ཨ་མྲྀ་ཏ་ཁཱ་ཧི། མ་ཧཱ་རཀྟ་ཁཱ་ཧི། མ་ཧཱ་བ་ལིནྟ་ཁཱ་ཧི། བོད་སྐྱོང་བསྟན་མ་བཅུ་གཉིས་ལས། ། གནོད་སྦྱིན་མོ་མཆེད་ཁ་རག་མར། ། སློབ་དཔོན་པདྨ་འབྱུང་གནས་ཀྱིས། ། གསང་མཚན་རྒྱན་ཆ་ཞོན་བཅས་གནང་། ། སྔོན་དམ་བཞིན་དུ་བསྐུལ་བ་ནི། ། བྲན་གོས་རྒྱན་བཅས་ཐུགས་དམ་བསྐུལ། །
འདིར་བྱོན་མཆོད་གཏོར་བཞེས་ནས་ཀྱང་། ། བསྟན་འགྲོ་བདག་བཅས་སྤྱི་བྱེ་ཡི། ། ཕྲིན་ལས་མྱུར་མཛོད་ས་མཱ་ཡ། ། བདག་བསྐྱེད་ཀྱི་སྔགས་གསུམ་ཙམ་མཐར། ཨོཾ་བཛྲ་མ་ཏི་ཧཱུྃ། ཞེས་ཅི་ནུས་བཟླས་མཐར། མཆོད་གཏོར་རྣམས་གཙང་སར་འབུལ་བ་དང་ཆབ་ཅིག ཧོཿ བོད་སྐྱོང་ཆེན་མོ་བཅུ་གཉིས་ལས། ། གནོད་སྦྱིན་མཆེད་གྲས་ཁ་རག་མས། །
དཔལ་ཆེན་པོ་དང་པདྨའི་བཀའ། ། ཇི་ལྟར་བསྒོས་བཞིན་བསྒྲུབ་མཛོད་ལ། ། མཆོག་ཐུན་དངོས་གྲུབ་རང་སྐལ་བཞིན། ། མྱུར་དུ་སྩོལ་ཅིག་མ་གཅིག་ཀྱེ། ། ཞེས་གཏོར་མ་བཏང་ངོ་། ། རང་གི་གནས་གསུམ་འབྲུ་གསུམ་མཚན། ། དགེ་དེས་རྟ་མགྲིན་འགྲུབ་པ་དང་། ། འཕྲལ་ཡུན་བཀྲ་ཤིས་ཆར་ལྟར་ཕོབ། ། ཅེས་འདི་ས་སྐྱ་ཀུན་བློ་ཡིས། ། གོང་བསྐུལ་རྗེས་འབྲེལ་ཉིད་དུ་བྲིས། །
བསྟན་མས་རྗེས་བརྩེས་བསྐྱངས་ནས་སུ། ། བདེ་ཆེན་ཡེ་ཤེས་འགྲུབ་གྱུར་ཅིག། །། PAGE * MERGEFORMAT 2 ཀུན་དགའ་བློ་གྲོས། ཀྱེ་རྡོར་བདག་བསྐྱེད་དང་ཁ་རག་མའི་གསོལ་མཆོད PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
