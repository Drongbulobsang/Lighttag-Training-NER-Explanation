གསུང་འབུམ། ཀུན་དགའ་བློ་གྲོས།
པོད ༣༠༤
ལན་གཏོར་གཏོང་ཚུལ་དཔལ་ས་སྐྱ་པ་ངག་དབང་ཀུན་བློས་བརྩམས་པ།
༄༅། །ལན་གཏོར་གཏོང་ཚུལ་དཔལ་ས་སྐྱ་པ་ངག་དབང་ཀུན་བློས་བརྩམས་པ་བཞུགས་སོ།། ལན་གཏོར་གྲངས་གསོག་བྱེད་ཚེ་ཤོམ་རྒྱུན་གྱི་ཕྱག་ལེན་བཞིན་ལས། གཏོར་མ་ཨ་མྲྀ་ཏས་བསངས། སྭ་བྷ་ཝས་སྦྱངས། སྟོང་པའི་ངང་ལས་རིན་པོ་ཆེ་ལས་གྲུབ་པའི་སྣོད་ཡངས་ཤིང་རྒྱ་ཆེ་བའི་ནང་དུ་གཏོར་མ་ཁ་དོག་དྲི་རོ་ནུས་པ་ཕུན་སུམ་ཚོགས་པ་བདུད་རྩིའི་རྒྱ་མཚོ་ཆེན་པོར་གྱུར། ཨོཾ་ཨཱཿཧཱུྃ་ལན་གསུམ། མཆོག་སྦྱིན་བཅས། ན་མཿསརྦ་ཏ་ཐཱ་ག་ཏ་ཨ་ཝ་ལོ་ཀི་ཏེ་སོགས་གང་མང་། མཐར་དེ་བཞིན་གཤེགས་པ་བཞིའི་མཚན་བརྗོད། ཏིང་ཤག་དཀྲོལ་ལ།
ན་མོ་དཀོན་མཆོག་གསུམ་གྱི་བྱིན་རླབས་དང་། ། གསང་སྔགས་རིགས་སྔགས་མཐུ་སྟོབས་དང་། ། བདག་དང་ཡོན་གྱི་བདག་པོ་ཡི། ། ལྷག་བསམ་རྨད་བྱུང་བདེན་པའི་མཐུས། ། རཏྣ་ལས་གྲུབ་སྣོད་ཡངས་པར། ། མཆོད་སྦྱིན་གཏོར་མ་རྒྱ་ཆེན་འདི། ། འདོད་ཡོན་ལྔ་ཡི་རང་བཞིན་ལ། ། སྟོང་གསུམ་ཁྱབ་པར་བློས་སྤྲུལ་ཏེ། ། ཏིང་འཛིན་སྔགས་རྒྱས་བྱིན་རླབས་ནས། ། འབུལ་བའི་ཡུལ་དུ་གྱུར་པ་ནི། །
བདག་དང་སྦྱིན་བདག་འཁོར་བཅས་ལ། ། བསྐལ་མང་འདས་པའི་སྔོན་རོལ་ནས། ། ཤ་འཁོན་ལན་ཆགས་མགྲོན་གཉེར་བའི། ། མི་དང་མི་མིན་གདུག་པ་ཅན། ། བསད་པས་ཚེ་ལ་གནོད་པ་དང་། བརྒྱབ་པས་ནད་མང་སྐྱེད་བྱེད་ཅིང་། ། བརྐུས་འཕྲོགས་ལ་སོགས་ལས་ངན་གྱིས། ། ལོངས་སྤྱོད་དབུལ་བར་བྱེད་པའི་གདོན། ། ལྷ་སྲིན་སྡེ་བརྒྱད་འབྱུང་པོའི་ཚོགས། ། མི་དང་མི་མིན་ཐམས་ཅད་ལ། །
བདག་ཅག་འཁོར་དང་བཅས་རྣམས་ཀྱིས། ། སྐྱེ་བ་འདིར་ཡང་ནོངས་པའི་ཚོགས། ། ཅི་མཆིས་བྱང་ཞིང་དག་གྱུར་ནས། ། གནོད་བྱེད་ཀུན་མཉེས་མཆོད་རྫས་འདི། ། སྤྱན་གྱི་ཡུལ་དུ་མཛེས་པར་འབུལ། ། སྙན་གྱི་ཡུལ་དུ་སྙན་པར་འབུལ། ། ཤངས་ཀྱི་ཡུལ་དུ་ཞིམ་པར་འབུལ། ། ལྗགས་ཀྱི་ཡུལ་དུ་བྲོ་བར་འབུལ། ། ལུས་ཀྱི་ཡུལ་དུ་འཇམ་པར་འབུལ། ། ཡིད་ཀྱི་ཡུལ་དུ་ཚིམ་པར་འབུལ། །
མཆོད་སྦྱིན་གཏོར་མ་འདི་སྣོམས་ལ། ། བདག་སོགས་སྦྱིན་བདག་འཁོར་བཅས་ཀྱི། ། ཚེ་སྔོན་ལན་ཆགས་སྦྱངས་དུ་གསོལ། ། འདིར་ཡང་བདག་ཅག་གཏི་མུག་པས། ། ཁྱེད་རྣམས་ཐུགས་དང་ཅི་འགལ་བ། ། བྱང་ཞིང་དག་པར་མཛད་དུ་གསོལ། ། ཕྱིན་ཆད་ལན་ཆགས་མགྲོན་ཁྱེར་ནས། ། བདག་ཅག་དཔོན་སློབ་འཁོར་བཅས་རྣམས། ། བཟུང་པ་ཐོངས་ལ་བཅིངས་པ་ཁྲོལ། མནན་པ་ཐེག་ལ་བསྡམས་པ་ལྷོད།
གནོད་པའི་སེམས་ཀུན་བྲལ་གྱུར་ནས། ། བདག་ཅག་འཁོར་དང་བཅས་པ་རྣམས། ། ཚེ་རིང་ནད་མེད་བདེ་ཞིང་སྐྱིད། ། དཔལ་འབྱོར་རིགས་བརྒྱུད་འཁོར་རྣམས་དར། ། ལོ་ལེགས་ཕྱུགས་འཕེལ་སྙན་གྲགས་རྒྱས། ། བསམ་དོན་ཡིད་བཞིན་འགྲུབ་པར་མཛོད། ། དུས་གསུམ་རྒྱལ་བའི་བྱིན་རླབས་ཀྱིས། ། དེང་ནས་ཚེ་རབས་ཐམས་ཅད་དུ། ། གནོད་བྱ་གནོད་བྱེད་ཐམས་ཅད་ཀྱང་། ། བྱང་ཆུབ་སེམས་ཉིད་ཆེར་འཕེལ་ཏེ། །
དགེ་བཅུའི་དཔལ་ལ་སྤྱོད་གྱུར་ནས། ། བླ་མེད་བྱང་ཆུབ་འགྲུབ་པར་ཤོག ། ཨོཾ་ཧི་ཏ་སུ་ཥ་བྷ་ཝནྟུ་སྭཱ་ཧཱ། ། ཞེས་བརྗོད། ཡང་ནད་པ་ལྟ་བུའམ་གཞན་ཡང་དམིགས་བསལ་དགོས་ཚེ་བསྒྲུབ་བྱ་གང་ཡིན་པ་དེའི་གཟུགས་གླུད་ལ་ལོ་གྲངས་ཀྱི་ཁྲམ་ཤིང་བཙུགས་པ་དང་། མར་མེ། མཐེབ་སྐྱུ། རིལ་བུ། ཆང་བུ། བསྒྲུབ་བྱའི་དྲི་ཟན་རྣམས་ལྷན་ཅིག་ཏུ་བཞག་པ་གོང་གི་ཆོ་གས་བསྔོས་ནས་འདྲེ་ལྔ་བདུད་གཅོད་སོགས་གནོད་བྱེད་གར་གནས་ཀྱི་སར་བསྐྱལ་ལོ། །
ཞེས་པ་འདི་ཡང་གཉེར་ཐོག་ལས་འཛིན་བསོད་ནམས་མཆོག་ལྡན་གྱིས་བསྐུལ་བའི་ངོར་ས་སྐྱ་ཀུན་བློས་སྦྱར་བ་དགེ། །། ཞུས་སོ།། །། PAGE * MERGEFORMAT 2 ཀུན་དགའ་བློ་གྲོས། ལན་གཏོར་གཏོང་ཚུལ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
