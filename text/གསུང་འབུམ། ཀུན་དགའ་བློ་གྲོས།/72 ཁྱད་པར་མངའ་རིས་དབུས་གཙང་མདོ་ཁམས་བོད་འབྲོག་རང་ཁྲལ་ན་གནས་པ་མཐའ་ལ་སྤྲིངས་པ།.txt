གསུང་འབུམ། ཀུན་དགའ་བློ་གྲོས།
པོད ༧༢
ཁྱད་པར་མངའ་རིས་དབུས་གཙང་མདོ་ཁམས་བོད་འབྲོག་རང་ཁྲལ་ན་གནས་པ་མཐའ་ལ་སྤྲིངས་པ།
༄༅། །ཤྲཱི་ས་སྐྱ་པ་ངག་དབང་ཀུན་དགའ་བློ་གྲོས་སངས་རྒྱས་བསྟན་པའི་རྒྱལ་མཚན་དཔལ་བཟང་པོའི་ཡི་གེ། ཡངས་པའི་རྒྱལ་ཁམས་ན་འཁོད་པའི་སྐྱེ་འགྲོ་སྤྱི་དང་། ཁྱད་པར་མངའ་རིས་དབུས་གཙང་མདོ་ཁམས་བོད་འབྲོག་རང་ཁྲལ་ན་གནས་པ་མཐའ་ལ་སྤྲིངས་པ། ཆོས་གྲྭ་ཆེན་པོ་ཐུབ་བསྟན་རྣམ་རྒྱལ་འདི་ཉིད་སྔོན་དུས་སུ་རྒྱལ་བ་ཀུན་གྱིས་མཁྱེན་རབ་ཀྱི་ངོ་བོ་རྗེ་བཙུན་འཇམ་པའི་དབྱངས་ཉིད་གཞན་ངོར་ངུར་སྨྲིག་གི་བླ་གོས་འཆང་བ་ཡོངས་རྫོགས་གནས་ལྔ་མཁས་པའི་པཎྜི་ཏ་ཆེན་པོ་ཀུན་མཁྱེན་ཆོས་ཀྱི་རྗེ་བསོད་ནམས་སེང་གེ་ཕྱོགས་ཐམས་ཅད་ལས་རྣམ་པར་རྒྱལ་བའི་སྡེའི་ཞལ་སྔ་ནས་ཀྱི། སྤྱིར་མདོ་སྔགས་ཀྱི་བཤད་སྒྲུབ་རྣམ་དག་གི་རྒྱུན་དང་། ཁྱད་པར་དུ་རྗེ་བཙུན་ས་སྐྱ་པའི་བཤད་སྲོལ་དྲི་མ་མེད་པ་དར་རྒྱས་ཡུན་དུ་གནས་ནས་སྐྱེ་དགུ་ཐམས་ཅད་རྣམ་གྲོལ་ཐར་པའི་བདེ་བ་ལ་འགོད་པའི་ཉེར་འཚོར་བསྐྲུན་པར་མཛད་པ་ནས་བཟུང་མཁན་རབ་རིམ་ཅན་འཇམ་པའི་དབྱངས་དང་ཞལ་མི་གཉིས་པ་ཤ་སྟག་གིས་བཤད་སྒྲུབ་ཀྱི་དགའ་སྟོན་རྒྱ་ཆེར་སྤེལ་བའི་ཕྱག་རྗེས་བཟང་པོ་ལ་བརྟེན། དགེ་འདུན་རྣམས་ཀྱང་མཐུན་ཞིང་ཁྲིམས་གཙང་བ་མདོ་སྔགས་བཀའ་བཅུ་རབ་འབྱམས་པ་གྲགས་པ་དོན་ལྡན་དུ་མ་མཆིས་ཤིང་། སྐུ་གསུང་ཐུགས་རྟེན་བླ་མ་གོང་མའི་ཕྱག་རྒྱུན་སྤྱན་ལྟོས་བཟང་པོའི་ཆོས་ཐོབ་སོ་སོའི་འཆད་ཉན་དང་། དུས་ཆེན་གྱི་རྒྱུན་སོགས་རྣམ་དཀར་ལེགས་མཛད་བཟང་པོའི་རྒྱུན་རྣམས་ཀྱང་རང་གཞན་དད་པ་འཕེལ་བའི་རང་བཞིན་དུ་མཆིས་པས། དེས་ན་ཆོས་གྲྭ་ཆེན་པོ་འདི་ཉིད་མི་ནུབ་དབྱར་མཚོ་ལྟར་རྒྱས་ནས་རིས་མེད་འགྲོ་ལ་ཕན་བདེའི་གྲུ་ཆར་སྩོལ་ཕྱིར་བསོད་ནམས་བསགས་པའི་ཡུལ་མཆོག་དམ་པ་འདིར་རང་རང་གི་འབྱོར་པ་དང་བསྟུན་འབུལ་བའི་དངོས་པོ་རྒྱ་ཆེར་འབུལ་སྡུད་པ་སོ་སོའི་ལག་ཏུ་སྟོབས་པ་གལ་ཆེ་ཞིང་།
དེ་དག་གི་དགེ་འབྲས་ཆུད་མི་ཟ་བའི་ཕྱིར། ངེད་རང་དང་ཆོས་གྲྭ་ཆེན་པོ་འདི་ཉིད་དུ་བཞུགས་པའི་མཁན་སློབ་དགེ་འདུན་ཚང་མས་དཔལ་ས་སྐྱའི་བླ་མ་གོང་མ་ཡེ་ཤེས་སྤྱན་ལྡན་རྣམས་དང་། ཁྱད་པར་ཀུན་མཁྱེན་ཆོས་ཀྱི་རྒྱལ་པོ་ལ་གསོལ་འདེབས་རྩེ་གཅིག་ངོས། དངོས་པོ་ཐམས་ཅད་ཐུབ་བསྟན་རྣམ་རྒྱལ་གྱི་དགེ་རྒྱུན་མ་ཤིན་ཏུ་སྨིན་པའི་དོ་དམ་གང་ཆེ་དང་འཁོར་གསུམ་ཡོངས་དག་གིས་བསྔོ་སྨོན་གྱི་རྩིས་ཟིན་པ་ཅིས་ཀྱང་བགྱིད་པས། ཁྱེད་སྦྱིན་བདག་དད་ཅན་ཚང་མ་གོང་འཁོད་ཀྱི་འབྲུ་དོན་ལ་དང་འདོད་ལྷུར་བླངས་བགྱིད་པ་ཤིན་ཏུ་གལ་ཆེ་ཞེས་དཔལ་ས་སྐྱའི་བཞི་ཐོག་ཕོ་བྲང་ནས་བྲིས།། །། མངྒ་ལཾ།། །། PAGE * MERGEFORMAT 2 ཀུན་དགའ་བློ་གྲོས། ཤྲཱི་ས་སྐྱ་པ་ངག་དབང་ཀུན་དགའ་བློ་གྲོས་དཔལ་བཟང་པོའི་ཡི་གེ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
