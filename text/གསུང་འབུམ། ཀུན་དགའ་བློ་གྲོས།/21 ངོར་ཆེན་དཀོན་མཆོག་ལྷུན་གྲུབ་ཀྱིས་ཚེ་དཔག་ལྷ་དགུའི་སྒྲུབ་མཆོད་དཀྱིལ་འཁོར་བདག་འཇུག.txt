གསུང་འབུམ། ཀུན་དགའ་བློ་གྲོས།
པོད ༢༡
ངོར་ཆེན་དཀོན་མཆོག་ལྷུན་གྲུབ་ཀྱིས་ཚེ་དཔག་ལྷ་དགུའི་སྒྲུབ་མཆོད་དཀྱིལ་འཁོར་བདག་འཇུག་གསལ་བྱེད།
༄༅། །ངོར་ཆེན་དཀོན་མཆོག་ལྷུན་གྲུབ་ཀྱིས་ཚེ་དཔག་ལྷ་དགུའི་སྒྲུབ་མཆོད་དཀྱིལ་འཁོར་བདག་འཇུག་གསལ་བྱེད་བཞུགས་སོ།། ན་མོ་གུ་རུ་ཨཱ་ཡུརྫྙཱ་ན་ཡེ། འདིར་ངོར་ཆེན་དཀོན་མཆོག་ལྷུན་གྲུབ་ཀྱིས་མཛད་པའི་ཚེ་དཔག་ལྷ་དགུའི་སྒྲུབ་མཆོད་འཆི་མེད་གྲུབ་པའི་ལམ་བཟང་ལས། བདག་འཇུག་གི་སྐབས་སུ་འོག་ནས་འབྱུང་བའི་དབང་ཐམས་ཅད་རྫོགས་པར་བླང་ངོ་། ། ཞེས་གསུངས་པ་དེའི་གསལ་བྱེད་ངག་འདོན་ཕྲེང་ཆགས་སུ་བཀོད་ན། ལས་བུམ་གྱི་ཆུ་འཐུང་ཞིང་འཐོར་བ་དང་། ཇི་ལྟར་བལྟམས་པ་ནས་ཤྲཱི་ཧཱུྃ་བར་སྤྱི་འགྲེ་བཞིན། མཎྜལ་ཚོམ་བུ་བདུན་མའང་སྤྱི་འགྲེ་བཞིན་ལ་མ་ཚང་བ་མེད་པ་འདི་ཉིད་བླ་མ་དང་དཀྱིལ་འཁོར་གྱི་གཙོ་བོ་ཐ་མི་དད་པ་ལ་དབང་གི་འཇུག་པའི་ཆོས་རྣམས་ཞུ་བའི་ཡོན་དུ་སོགས། མེ་ཏོག་དང་བཅས་ཐལ་མོ་སྦྱར་ནས། དགའ་ཆེན་ཁྱོད་བདག་སོགས་ནས་བཞུགས་སུ་གསོལ་བར་གསུམ།
གདོང་འཆིང་ཚུལ་དང་ཨོཾ་ཙཀྵུ་བནྡྷ་ཝ་ར་མ་ན་ཧཱུྃ། མེ་ཏོག་ལེན་ཚུལ་དང་། ཨཱ་ཁཾ་ཝཱི་ར་ཧཱུྃ། མདུན་བསྐྱེད་ཀྱི་ཐུགས་ཀ་ནས་བདུད་རྩི་འཁྱིལ་བའི་ཚོགས་དཔག་ཏུ་མེད་པ་བྱོན་ནས་དབང་ལེན་པ་ལ་བར་དུ་གཅོད་པའི་བགེགས་དང་ལོག་འདྲེན་ཐམས་ཅད་རིང་དུ་བསྐྲད། ལས་བུམ་གྱི་ཆུ་འཐོར་ཞིང་ཨ་མྲྀ་ཏའི་སྔགས་ལན་ཁ་ཤས། བུ་ཁྱོད་སུ་ཡིན་ཅི་ལ་དགའ། ། སྐལ་བཟང་བདག་བདེ་བ་ཆེན་པོ་ལའོ། ། དེ་ཡིས་བུ་ལ་ཅི་ཞིག་བྱ། ། སངས་རྒྱས་མཆོག་གི་དམ་ཚིག་གོ ། རང་གི་སྙིང་ཁར་ཀུན་རྫོབ་བྱང་ཆུབ་སེམས་ཀྱི་ངོ་བོ་ཟླ་བའི་དཀྱིལ་འཁོར་གྱི་སྟེང་དུ་དོན་དམ་བྱང་ཆུབ་སེམས་ཀྱི་ངོ་བོ་རྡོ་རྗེ་དཀར་པོ་རྩེ་ལྔ་པ།
ཨོཾ་སརྦ་ཡོ་ག་ཙིཏྟ་ཨུཏྤ་ཏཱ་ཡཱ་མི། སྙིང་ཁར་རྡོ་རྗེ་བཞག་ལ། སུ་ར་ཏི་ས་མ་ཡ་སཏྭཾ་ཧོ། སིདྡྷ་བཛྲ་ཡ་ཐ་སུ་ཁཾ། ཞེས་བརྗོད། མགོར་རྡོ་རྗེ་བཞག་ལ། དེང་ཁྱོད་དེ་བཞིན་གཤེགས་པ་ཐམས་ཅད་ཀྱི་རིགས་སུ་ཞུགས་ཀྱི། དེ་བཞིན་གཤེགས་པ་ཐམས་ཅད་ཀྱི་གསང་ཆེན་དམ་པ་འདི། དེ་བཞིན་གཤེགས་པ་ཐམས་ཅད་ཀྱི་དཀྱིལ་འཁོར་དུ་མ་ཞུགས་པ་རྣམས་ཀྱི་མདུན་དུ་སྨྲ་བར་མི་བྱ་སྟེ། མ་དད་པ་རྣམས་ལ་ཡང་མ་ཡིན་ནོ། །
རྡོ་རྗེ་དང་བཅས་པས་དཀྱིལ་འཁོར་ལ་མགོ་དུད་ལ། ཧཱུྃ་ཛ་ཧཱུྃ། ཐལ་མོ་གནས་གསུམ་དུ་སྦྱར་ཏེ། ཨོཾ་ན་མ་སྟེ་ཧཱུྃ། ན་མཱ་མི་ཧཱུྃ། ན་མོ་ན་མ་ཧཱུྃ། མེ་ཏོག་དང་བཅས་པས་ཐལ་མོ། དཀོན་མཆོག་གསུམ་ལ་བདག་སྐྱབས་མཆི། ། ཞེས་སོགས་ལན་གསུམ་གྱིས་རྒྱུན་བཤགས་བྱ། འདི་གོང་གི་གསོལ་བཏབ་ཀྱི་རྗེས་སུ་བྱས་ཀྱང་རུང་ངོ་། །
མཎྜལ་གླིང་བཞི་རི་རབ་སོགས་དཀྱིལ་ཆོག་གཞན་ནས་འབྱུང་བ་བཞིན་ལ། འཆི་མེད་ཚེའི་དངོས་གྲུབ་ཞུ་བའི་ཡོན་དུ་སོགས་མེ་ཏོག་དང་བཅས་ཐལ་མོ་སྦྱར། དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་རློབས་ཤིག་བདག་ལ་འཆི་མེད་ཚེ་ཡི་དངོས་གྲུབ་མ་ལུས་པ་སྩལ་དུ་གསོལ། ལན་གསུམ། མདུན་བསྐྱེད་ཀྱི་ཐུགས་ཀ་ནས་འོད་ཟེར་འཕྲོས་རང་གི་ལུས་ལ་ཕོག་པས་རང་སྐད་ཅིག་ཙམ་གྱིས་ཚེ་དཔག་ཏུ་མེད་པར་གྱུར་པའི་སྙིང་ཁར་ཟླ་བ་ལ་གནས་པའི་ཧྲཱིཿཡིག་དམར་པོ་དེ་ཉིད་དང་མདུན་བསྐྱེད་ཀྱི་ཐུགས་ཀའི་ས་བོན་གཉིས་ཀ་ལས་འོད་ཟེར་གྱི་ཚོགས་བསམ་གྱིས་མི་ཁྱབ་པ་འཕྲོས་པས། ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་ཐུགས་ཀར་ཕོག་པས་དེ་ཐམས་ཅད་ཀྱི་ཐུགས་ཀ་ནས་ཐུགས་གཉིས་སུ་མེད་པའི་ཡེ་ཤེས་ཐམས་ཅད་འཆི་མེད་ཡེ་ཤེས་ཀྱི་བདུད་རྩིའི་ཆུ་རྒྱུན་དཀར་ལ་དམར་བའི་མདངས་ཆགས་པའི་རྣམ་པར་སྤྱན་དྲངས་ཏེ་རང་གི་སྤྱི་བོའི་གཙུག་བ་སྤུའི་བུ་ག་ནས་ཐིམ་པས་ཚེ་དང་བསོད་ནམས་ཐམས་ཅད་གོང་ནས་གོང་དུ་འཕེལ་ཞིང་རྒྱས་པར་བྱིན་གྱིས་བརླབས། སླར་ཡང་འོད་ཟེར་འཕྲོས་པས་འཕགས་པ་ཉན་ཐོས་དང་རང་སངས་རྒྱས་དང་སྟོང་འཁོར་ལོས་སྒྱུར་བའི་རྒྱལ་པོ་དང་། པཎྜི་ཏ་དང་། ཁམས་ཀྱི་རྒྱལ་ཕྲན་ལ་སོགས་པ་ཐམས་ཅད་ཀྱི་ལུང་དང་མངོན་པར་རྟོགས་པའི་ཡོན་ཏན་དང་། ཚེ་དང་བསོད་ནམས་དང་།
དཔལ་འབྱོར་དང་། གཟི་བརྗིད་ཐམས་ཅད་འཆི་མེད་བདུད་རྩིའི་ཆུ་རྒྱུན་གྱི་རྣམ་པར་སྤྱན་དྲངས་ཏེ་རང་གི་སྤྱི་བོའི་གཙུག་སོགས་གོང་བཞིན། དེ་བཞིན་དུ་འཆི་མེད་ཚེའི་དངོས་གྲུབ་བརྙེས་པའི་ལྷ་དང་ཀླུ་དང་དྲང་སྲོང་དང་། གྲུབ་པ་དང་རིག་པ་འཛིན་པ་ཐམས་ཅད་ཀྱི་ཚེ་འཛིན་ཅིང་ཚེ་གནས་པའི་ནུས་པ་ཐམས་ཅད་འཆི་མེད་བདུད་རྩིའི་ཆུ་རྒྱུན་གྱི་རྣམ་པར་བཀུག་སྟེ་རང་གི་སྤྱི་བོའི་སོགས། དེ་བཞིན་དུ་རིགས་དྲུག་གིས་བསྡུས་པའི་སེམས་ཅན་ཐམས་ཅད་ཀྱི་ཚེ་དང་བསོད་ནམས་དང་། དབང་ཐམས་ཅད་དང་། འབྱུང་བ་ས་རྡོ་དང་རི་བྲག་དང་། རྩི་ཤིང་དང་། ནགས་ཚལ་དང་། ཉི་མ་དང་།
ཟླ་བ་དང་། ནོར་བུ་དང་། སྨན་དང་། སྒྱུ་རྩལ་ལ་སོགས་པའི་བཅུད་ཐམས་ཅད་འཆི་མེད་བདུད་རྩིའི་ཆུ་རྒྱུན་གྱི་རྣམ་པར་བཀུག་སྟེ་རང་གི་སྤྱི་བོའི་སོགས། སླར་ཡང་ཐུགས་ཀའི་ས་བོན་ལས་འོད་ཟེར་འཕྲོས་པས་ཕྱོགས་བཅུའི་རྒྱལ་བ་སྲས་དང་སློབ་མར་བཅས་པ་ཐམས་ཅད་དང་། ཁྱད་པར་དུ་ཡང་འཇིག་རྟེན་གྱི་ཁམས་བདེ་བ་ཅན་དང་། ཡོན་ཏན་དཔག་ཏུ་མེད་པ་ལ་སོགས་པ་ན་བཞུགས་པའི་བཅོམ་ལྡན་འདས་འཁོར་དང་བཅས་པ་ཐམས་ཅད་ཀྱི་ཐུགས་ཀ་ནས་ཚེ་དཔག་ཏུ་མེད་པའི་དཀྱིལ་འཁོར་གྱི་ལྷ་ཚོགས་བསམ་གྱིས་མི་ཁྱབ་པ་སྤྱན་དྲངས་ཏེ་རང་གི་ལུས་ལ་ཐིམ། དེ་བཞིན་དུ་མདུན་བསྐྱེད་ཀྱི་དཀྱིལ་འཁོར་ལས་ཀྱང་དེ་འདྲ་བ་དཔག་ཏུ་མེད་པ་བྱོན་ཏེ་ཐིམ་པར་གྱུར། སྡེ་ཚན་རེ་རེ་བཞིན་ནམ་ཐམས་ཅད་རྫོགས་པའི་མཐར་སྔགས་ཐུང་གཉིས་ཀྱི་མཐར། ཨོཾ་བཛྲ་ཨ་བེ་ཤ་ཡ་ཨཿཨཿ
ཞེས་མང་དུ་བརྗོད་ཅིང་རོལ་མོ་དང་བཅས་པས་ཡེ་ཤེས་ཕབ་ལ། དེའི་རྒྱུན་བརྟན་པའི་སྤྱི་བོར་རྡོ་རྗེ་རྒྱ་གྲམ་དུ་བཞག་ཅིང་། ཏིཥྛ་བཛྲ་ཞེས་བརྗོད་མེ་ཏོག་འབུལ་ཚུལ་དང་། ཨོཾ་པྲ་ཏཱིཙྪ་བཛྲ་ཧོ། མེ་ཏོག་མགོར་བཞག་ཚུལ་དང་། པྲ་ཏི་གྲྀཧྞ་སཏྭཾ་ཨི་མཾ་སཏྭ་མ་ཧཱ་བ་ལས་གདོང་གཡོགས་ཕྱེ་ཚུལ་དང་། རྡོ་རྗེ་སེམས་དཔས་དེང་ཁྱོད་ཀྱི། ། མིག་འབྱེད་པར་ནི་བརྩོན་པར་མཛད། ། ཕྱེ་བས་ཐམས་ཅད་མཐོང་འགྱུར་བའི། ། རྡོ་རྗེའི་མིག་ནི་བླ་ན་མེད། །
ཛྙཱ་ན་ཙཀྵུ་ཧཱུྃ་ཨཱཿཧྱེ་བཛྲ་ཤྱ། བཅོམ་ལྡན་འདས་མགོན་པོ་ཚེ་དཔག་ཏུ་མེད་པ་ལྷ་དགུའི་སྤྲུལ་པའི་དཀྱིལ་འཁོར་དང་མངོན་སུམ་དུ་མཇལ་བ་ཡིན་ནོ། ། མཎྜལ་གླིང་བཞི་སོགས། དབང་གི་དངོས་གཞི་ཞུ་བའི་ཡོན་དུ་སོགས། མེ་ཏོག་དང་བཅས་པའི་ཐལ་སྦྱར། བྱང་ཆུབ་རྡོ་རྗེ་སངས་རྒྱས་ལ། ། མཆོད་ཆེན་ཇི་ལྟར་སྩལ་བ་ལྟར། ། བདག་ཀྱང་བསྐྱབ་པའི་དོན་གྱི་ཕྱིར། ། ནམ་མཁའི་རྡོ་རྗེ་དེང་བདག་སྩོལ། ། ཞེས་ལན་གསུམ་གྱིས་གསོལ་བ་གདབ།
དཀྱིལ་འཁོར་གྱི་ཤར་ཕྱོགས་སུ་དབང་སྟེགས་རིན་པོ་ཆེའི་ཁྲི་སྣ་ཚོགས་པདྨ་དང་ཟླ་བའི་དཀྱིལ་འཁོར་གྱི་སྟེང་དུ་བླ་བྲེ། གཡས་སུ་གདུགས། གཡོན་དུ་རྒྱལ་མཚན། མཐའ་བསྐོར་ཀུན་ཏུ་མཆོད་པའི་ཡོ་བྱད་བསམ་གྱིས་མི་ཁྱབ་པས་བསྐོར་བའི་ཁྲི་དེ་ཉིད་ཀྱི་སྟེང་དུ་རང་སྐད་ཅིག་ཙམ་གྱིས་ཧྲཱིཿདམར་པོ་ལས་ཚེ་དཔག་ཏུ་མེད་པ་སྐུ་མདོག་པདྨ་རཱ་གའི་སོགས་བདག་བསྐྱེད་བཞིན། སྐུ་གསུང་ཐུགས་བྱིན་གྱིས་བརླབ། ཐུགས་ཀའི་ས་བོན་ལས་འོད་ཟེར་འཕྲོས་པས་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཚེ་དཔག་མེད་ཀྱི་རྣམ་པར་ཨོཾ་བཛྲ་ས་མཱ་ཛཿ སྤྱན་དྲངས། ཛཿཧཱུྃ་བཾ་ཧོཿ མདུན་བསྐྱེད་ཀྱི་ཐུགས་ཀའི་ས་བོན་ལས་འོད་ཟེར་འཕྲོས་པས་རང་བཞིན་གྱི་གནས་ནས་དབང་གི་ལྷ་ཚེ་དཔག་ཏུ་མེད་པའི་དཀྱིལ་འཁོར་གྱི་རྣམ་པ་ཅན་ལ་སངས་རྒྱས་བྱང་ཆུབ་སེམས་དཔའ་ཚེའི་རིག་འཛིན་བརྙེས་པའི་ལྷ་དང་དྲང་སྲོང་གི་ཚོགས་བསམ་གྱིས་མི་ཁྱབ་པས་བསྐོར་བ་མདུན་གྱི་ནམ་མཁར་ཨོཾབཛྲ་ས་མཱ་ཛཿ ཐལ་མོ་སྦྱར་ལ།
དེ་བཞིན་གཤེགས་པ་ཐམས་ཅད་ཀྱིས་འདི་རྣམས་ལ་མངོན་པར་དབང་བསྐུར་བ་སྩལ་དུ་གསོལ། ལན་གཅིག རྣམ་རྒྱལ་བུམ་པ་སྤྱི་བོར་བཞག་ལ། ལུས་ལ་རྣམ་སྣང་ཚེ་དབང་བསྐུར། ། བུ་ཁྱོད་འཆི་བདག་ལས་གྲོལ་ཏེ། ། བསྐལ་པ་སྟོང་དུ་ཚེ་འཕེལ་ནས། ། སྲོག་གཅོད་སྡིག་པ་དག་གྱུར་ཅིག ། ཨོཾ་བཻ་རོ་ཙ་ན་ཨ་ཡུརྫྙཱ་ན་སིདྡྷི་ས་མཱ་ཡ་ཨ་བྷི་ཥཱིཉྩ་ཧཱུྃ། བུམ་ཆུ་འཐུང་། དྲིལ་གསིལ་མེ་ཏོག་འཐོར་ཞིང་གདངས་ཡོད་མེད་གང་རུང་གིས།
སྦྱིན་པའི་སྟོབས་ཀྱིས་སངས་རྒྱས་ཡང་དག་འཕགས། ། མི་ཡི་སེང་གེ་སྦྱིན་པའི་སྟོབས་རྟོགས་ཏེ། ། སྙིང་རྗེ་ཅན་གྱི་གྲོང་ཁྱེར་འཇུག་པ་ན། ། སྦྱིན་པའི་སྟོབས་ཀྱི་སྒྲ་ནི་གྲགས་པར་འགྱུར། ། སྦྱིན་པ་མཐར་ཕྱིན་ཚེ་ཡང་འཕེལ་བར་ཤོག ། དེ་བཞིན་དུ་སྦྱིན་པའི་གནས་སུ་ཚུལ་ཁྲིམས་དང་། བཟོད་པ་དང་། བརྩོན་འགྲུས་དང་། བསམ་གཏན་དང་། ཤེས་རབ་རྣམས་བཅུག་ལ་འདོན་པ་སྤོ།
མཐར། ཅེས་གསུང་ཞིང་བུམ་པའི་ཆུས་སྤྱི་བོ་ནས་དབང་བསྐུར་བས་ཡེ་ཤེས་ཀྱི་ཆུས་ལུས་ཀྱི་ནང་ཐམས་ཅད་གང་། དྲི་མ་ཐམས་ཅད་དག ཁྱད་པར་དུ་སྐྱེ་བ་སྔ་མ་རྣམས་སུ་ཉོན་མོངས་པ་གཏི་མུག་གིས་ཀུན་ནས་བསླངས་ཏེ་གཞན་གྱི་སྲོག་གཅོད་པ་ལ་བརྟེན་ནས་ཚེ་འདིར་ཚེ་ཐུང་བར་གྱུར་བའི་ལས་སྒྲིབ་ཅི་བསགས་པ་ཐམས་ཅད་རྣམ་སྣང་ཚེ་དཔག་ཏུ་མེད་པས་རྒྱུད་བྱིན་གྱིས་བརླབས། རྣམ་བུམ་དཔྲལ་བར་བཞག ལུས་ལ་རྡོ་རྗེ་ཚེ་དབང་བསྐུར། སོགས་དང་། ཨོཾ་བཛྲ་ཨ་ཡུརྫྙཱ་ན་སོགས་ཀྱི་མཐར། སྦྱིན་པའི་སོགས་འདྲ། ཉོན་མོངས་ལ་ཞེ་སྡང་གི་སོགས་དང་།
རྡོ་རྗེ་ཚེ་དཔག་ཏུ་མེད་པས་རྒྱུད་བྱིན་གྱིས་བརླབས། དེ་བཞིན་དུ་བུམ་པ་རྣ་ལྟག་གཡས། ལུས་ལ་རིན་ཆེན་སོགས་དང་། ཨོཾ་རཏྣ་ཨ་ཡུརྫྙཱ་ན་སོགས་ཀྱི་མཐར། སྦྱིན་པའི་སོགས་དང་། ཉོན་མོངས་པ་ང་རྒྱལ་དང་སེར་སྣས་སོགས་དང་། རིན་ཆེན་ཚེ་དཔག་ཏུ་མེད་པ་སོགས་འདྲ། ལྟག་པར་བུམ་པ། ལུས་ལ་སོགས་དང་། ཨོཾ་པདྨ་ཨཱ་ཡུརྫྙཱ་ན་སོགས་དང་།
ཉོན་མོངས་པ་འདོད་ཆགས་ཀྱི་སོགས་དང་། པདྨ་ཚེ་དཔག་ཏུ་མེད་པས་སོགས་འདྲ། རྣ་ལྟག་གཡོན་པར་བུམ་པ། ལུས་ལ་ལས་ཀྱི་སོགས་དང་། ཨོཾ་བཛྲ་ཀརྨ་ཨཱ་ཡུརྫྙཱ་ན་སོགས་དང་། ཉོན་མོངས་པ་ཕྲག་དོག་སོགས་དང་། ལས་ཀྱི་ཚེ་དཔག་ཏུ་མེད་པས་རྒྱུད་བྱིན་གྱིས་བརླབས། དེ་ལྟར་ན་དབང་གི་ཆུ་རྒྱུན་དེས་ལུས་ཀྱི་ནང་ཐམས་ཅད་གང་། དྲི་མ་ཐམས་ཅད་དག དབང་ཐམས་ཅད་ཐོབ།
ཆུ་ལྷག་མ་ཡར་ལུད་པ་ལས་འོད་དཔག་ཏུ་མེད་པ་གཙོ་བོར་གྱུར་པའི་དེ་བཞིན་གཤེགས་པ་རིགས་ལྔས་དབུ་བརྒྱན། ཐལ་མོ་གཉིས་ཀྱིས་མཐེ་བོང་གཉིས་དང་། མཐེའུ་ཆུང་གཉིས་སོ་སོར་གཤིབས་སོར་མོ་ལྷག་མ་རྣམས་བརྐྱངས་པ་པདྨའི་ཕྱག་རྒྱ་སློབ་མའི་སྤྱི་བོར་གཏུགས་ཏེ། ཨོཾ་པདྨོ་བྷ་ཝ་ཨ་བྷི་ཥཱིཉྩ་ཧཱུྃ། དབང་གི་དངོས་གཞིའོ། ། མཐའ་རྟེན་བཀྲུ་བྱབ་ལ་རྣམ་བུམ་ནས་ལས་བུམ་དུ་ཅུང་ཟད་བླུགས་ལ། དེ་ནས་འཐུང་ཞིང་། བུམ་པ་གཡོན་གྱིས་བཟུང་། གཡས་ཀྱི་ཀུ་ཤས་གཏོར་ལ། ཨོཾ་ན་མོ་བྷྲཱུཾ་ཞེས་སོགས་སྙིང་པོ་དང་།
ཨོཾ་བཛྲ་ཨ་མྲྀ་ཏ་ཀུཎྜ་ལི་སོགས་བདུད་རྩི་འཁྱིལ་པའི་སྔགས་ཀྱི་མཐར། བདག་གི་ཚེ་ཐོག་མ་མེད་པ་ནས་བསགས་པའི་སྡིག་པ་དང་སྒྲིབ་པ་ཐམས་ཅད་ཤཱནྟིཾ་ཀུ་རུ་སྭཱཧཱ། དེ་བཞིན་དུ་ཤཱནྟིཾ་མན་ཆད་འོག་མ་རྣམས་ལའང་སྦྱར་ཏེ། ནད་ཐམས་ཅད༞ གདོན་ཐམས་ཅད༞ རིམས་ཐམས་ཅད༞ ཉེ་བར་འཚེ་བ་ཐམས་ཅད༞ དུས་མ་ཡིན་པའི་འཆི་བ༞ འཁོན་དང་གྲིབ་དང་མི་གཙང་བ༞ བྱད་དང་བྱུར་དང་སྐལ་བ་ངན་པ༞ བཀྲ་མི་ཤིས་པ༞ མཚན་མོ་ནག་མོ་དང་། དུས་ཀྱི་ཞགས་པ་དང་། གཤིན་རྗེའི་ཕོ་ཉ༞ བགེགས་དང་ལོག་པར་འདྲེན་པ༞ རྒྱལ་པོ་དང་ཐེའུ་རང་གི་གནོད་པ༞ ཀླུ་དང་ས་བདག་གི་གནོད་པ༞ བཙན་དང་རྨུའི་གནོད་པ་ཐམས་ཅད་ཤཱནྟིཾ་ཀུ་རུ་སྭཱཧཱ། བུམ་པ་བཞག གཡས་རྡོ་རྗེ་དང་བཅས་པའི་ཀུ་ཤས་བྱབ་ཚུལ་དང་། གོང་གི་སྔགས་གཉིས་ཀྱི་མཐར། བདག་གིས་ཚེ་ཐོག་མ་མེད་པ་ནས་བསགས་པའི་སྡིག་པ་དང་སྒྲིབ་པ་ཐམས་ཅད་ཨ་པ་ནཱ་ཡ་སྭཱཧཱ།
དེ་བཞིན་དུ་གོང་གི་ཤཱནྟིཾ་ཀུ་རུ་ཐམས་ཅད་ཨ་པ་ན་ཡར་བསྒྱུར། སྤྱི་བོ། མདུན་རྒྱབ། དཔུང་གཉིས་པུས་གཉིས་རྣམས་སུ་རྡོ་རྗེ་རྒྱ་གྲམ་བྱ་ཚུལ་དང་། མཐར་ལུས་ཐམས་ཅད་ལ་བསྐོར་ཞིང་། བདག་གིས་ཚེ་ཐོག་མ་མེད་པ་ནས་བསགས་པའི་སྡིག་པ་དང་སྒྲིབ་པ་ཐམས་ཅད་རཀྵ་རཀྵཿ དེ་བཞིན་དུ་འོག་མ་རྣམས་ལའང་རིགས་འགྲེ། རང་གི་སྙིང་གའི་རྩ་བཞི་པད་འདབ་བཞིར་གྱེས་པའི་དབུས་སུ་རྣམ་སྣང་ཚེ་དཔག་མེད། ཤར་དུ་རྡོ་རྗེ། ལྷོར་རིན་ཆེན།
ནུབ་ཏུ་པདྨ། བྱང་དུ་ལས་ཀྱི་ཚེ་དཔག་མེད་གཙོ་འཁོར་ལྔ་དང་ཡེ་ཤེས་ཚེ་དཔག་མེད་རྣམས་བཞུགས། མདུན་བསྐྱེད་ཀྱི་ཐུགས་ཀ་ནས་ཡེ་ཤེས་ཚེ་དཔག་ཏུ་མེད་པ་མར་མེའི་ཕྲེང་བ་ལྟར་བསམ་གྱིས་མི་ཁྱབ་པ་བྱོན་ཏེ་རང་གི་སྤྱི་བོ་ན་བཞུགས་པའི་ཡེ་ཤེས་ཚེ་དཔག་མེད་ལ་ཐིམ་པས། དེ་འཆི་མེད་བདུད་རྩིའི་ཆུ་རྒྱུན་དུ་གྱུར་པ་སྤྱི་བོ་ཚངས་པའི་བུ་ག་ནས་ཞུགས་ཏེ་སྙིང་ཁའི་རིགས་ལྔ་ལ་ཐིམ་པས་རིགས་ལྔ་ཞུ་བའི་ཡེ་ཤེས་ཀྱི་བདུད་རྩིས་ལུས་ཐམས་ཅད་གང་སྟེ། དེ་ལུས་ཀྱི་ཟུངས་དང་སེམས་ཀྱི་རྟེན་དུ་གནས་པར་གྱུར། རྡོ་རྗེ་སྤྱི་བོ། སྔགས་གསུམ་པོ་བཟླ། དེ་ལྟར་ལན་གཉིས་གསུམ་མམ་ལན་གཅིག་མཐར། ང་ནི་ཡེ་ཤེས་ཚེ་དཔག་མེད། ། ཀུན་ཏུ་བརྙས་པ་སྤོང་བར་གྱིས། །
འཆི་བདག་ཆེན་པོ་ངས་བཅོམ་པས། ། བུ་ཁྱོད་ཚེ་ཡི་རིག་འཛིན་བརྙེས། ། ཨོཾ་ན་མོ་བྷྲཱུཾ་ནས་ཧཱུྃ་ཧྲཱིཿའི་བར་གསུམ། རྒྱལ་སྲིད་སྣ་བདུན་སོ་སོའི་ཕྱག་རྒྱ་བཅས་ལ་གདངས་ཡོད་མེད་གང་རུང་གིས། ལྷ་རྫས་ལས་གྲུབ་ལྟེ་བ་ཤིན་ཏུ་ཟླུམ། ། རྩིབས་སྟོང་ལྡན་ཞིང་མུ་ཁྱུད་རབ་མཉམ་བཟང་། ། སྡང་བའི་དགྲ་ལས་རྣམ་པར་རྒྱལ་གྱུར་པའི། ། འཁོར་ལོ་རིན་ཆེན་དམ་པའི་དབང་བསྐུར་རོ། ། ཨོཾ་ཙཀྲ་རཏྣ་ཨ་བྷི་ཥཱིཉྩ་མི། རིན་ཆེན་ངོ་བོ་ལྷ་རྫས་བཻཌཱུརྻ། །
ཀུན་ཏུ་དཔག་ཚད་ཙམ་དུ་སྣང་བྱེད་ཅིང་། ། དྲི་མེད་ཉིན་མོ་ཇི་བཞིན་མཚན་དེ་བཞིན། ། ནོར་བུ་རིན་ཆེན་དམ་པའི་དབང་བསྐུར་རོ། ། ཨོཾ་མ་ཎི་རཏྣ་ཨ་བྷི་ཥཱིཉྩ་མི། གཟུགས་མཛེས་བལྟ་ན་སྡུག་ཅིང་ཚུལ་བཟང་མ། ། པགས་པའི་མདོག་ལེགས་འཇམ་ཞིང་དྲི་མཆོག་ལྡན། ། ཡིད་འོང་འདོད་དགུའི་རེག་བྱ་དང་ལྡན་པའི། བཙུན་མོ་རིན་ཆེན་དམ་པའི་དབང་བསྐུར་རོ། ། ཨོཾ་ཝསྟི་རཏྣ་ཨ་བྷི་ཥཱིཉྩ་མི། གང་ཡང་རྒྱལ་ལ་གཏི་མུག་མདངས་ལྡན་པའི། །
གསེར་སོགས་མང་པོ་ཐུགས་ལ་ཕུལ་བ་ལྟར། ། བཟོད་ལྡན་མཚུངས་པའི་ཁྱིམ་བདག་ནོར་ལྡན་པའི། ། བློན་པོ་རིན་ཆེན་དམ་པའི་དབང་བསྐུར་རོ། ། ཨོཾ་མཱ་ཧཱ་ཏ་རཏྣ་ཨ་བྷི་ཥཱིཉྩ་མི། ཡན་ལག་ཐམས་ཅད་ལེགས་སྐྱེས་ས་ལ་ནི། ། རབ་གནས་གངས་ཅན་རི་འདྲ་གླང་པོ་ཆེ། རྒྱལ་པོ་ལ་འོས་མཁའ་ལ་རབ་འགྲོ་བའི། ། གླང་པོ་རིན་ཆེན་དམ་པའི་དབང་བསྐུར་རོ། ། ཨོཾ་ཧསྟི་རཏྣ་ཨ་བྷི་ཥཱིཉྩ་མི། ཐོ་རངས་དུས་སུ་ཕྱོགས་རྣམས་མ་ལུས་པའི། །
ས་རྣམས་བསྐོར་ཏེ་སླར་ཡང་ལྡོག་ནུས་པའི། ། རྨ་བྱའི་མགྲིན་པའི་སྤུ་ལྟར་ཡིད་འོང་བའི། ། རྟ་མཆོག་རིན་ཆེན་དམ་པའི་དབང་བསྐུར་རོ། ། ཨོཾ་ཨ་ཤྭ་རཏྣ་ཨ་བྷི་ཥཱིཉྩ་མི། འགྲོ་དང་ལྡོག་དང་ཀུན་ནས་འོང་གྱུར་པའི། ། མ་ལུས་བདུད་དཔུང་འཇིག་པར་བྱེད་པ་སྟེ། ། དཔའ་བརྟན་འབྱོར་བའི་དཔུང་དང་བཅས་པ་ཡི། ། དམག་མི་རིན་ཆེན་དམ་པའི་དབང་བསྐུར་རོ། ། ཨོཾ་ཁངྒ་རཏྣ་ཨ་བྷི་ཥཱིཉྩ་མི། བཀྲ་ཤིས་རྫས་བརྒྱད་ལ་ལས་བུམ་གྱི་ཆུ་འཐོར་ཚུལ་དང་།
ཨ་མྲྀ་ཏས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་མཾ་ལས་བྱུང་བའི་བཀྲ་ཤིས་ཀྱི་རྫས་བརྒྱད། བདག་གི་ཚེ་དང་བསོད་ནམས་དཔལ་འབྱོར་ཐམས་ཅད་རྒྱས་པར་བྱེད་པའི་ནུས་པ་དང་ལྡན་པར་གྱུར། ཨོཾ་མངྒ་ལ་ཨཥྚ་དྲ་བྱཿཧཱུྃ་ཕཊ། སྔོན་བཅོམ་ལྡན་འདས་ལ་གཟུགས་ཀྱི་ལྷ་མོ་འོད་འཆང་མས་མེ་ལོང་ཕྱག་ཏུ་ཕུལ་བ་ན། བཀྲ་ཤིས་པའི་རྫས་སུ་བྱིན་གྱིས་བརླབས་པ་དེ་བཞིན་དུ། དེང་འདིར་བདག་ཀྱང་མེ་ལོང་གི་རྫས་ལ་བརྟེན་ནས་ཤིན་ཏུ་བཀྲ་ཤིས་པར་གྱུར་ཅིག མེ་ལོང་ཡེ་ཤེས་རྒྱ་ཚོ་ཆེན་པོ་ཡི། ། ཡེ་ཤེས་རྒྱ་ཚོ་མཆོག་ཏུ་དག་གྱུར་ཅིག །
རྣམ་དག་ཆོས་ལ་ཐོགས་མེད་ལོངས་སྤྱོད་པའི། ། བཀྲ་ཤིས་དེས་ཀྱང་སྒྲིབ་པ་དག་གྱུར་ཅིག ། སྔོན་བཅོམ་ལྡན་འདས་ལ་གླང་པོ་ཆེ་ས་སྲུང་གིས་གི་ཝཾ་ཕྱག་ཏུ་ཕུལ་བ་ན་སོགས་དང་། གི་ཝཾ་དུག་གསུམ་འཇོམས་པ་ནད་ཀྱི་སྨན། ། སྨན་མཆོག་ཆོས་ཉིད་རབ་ཏུ་རྟོགས་གྱུར་ནས། ། ཉོན་མོངས་ཟུག་རྔུ་མེད་པར་གྱུར་པ་ཡི། ། བཀྲ་ཤིས་དེས་ཀྱང་དུག་གསུམ་ཞི་གྱུར་ཅིག ། སྔོན་བཅོམ་ལྡན་འདས་ལ་ཞིང་པའི་བུ་མོ་ལེགས་སྐྱེས་མས་ཞོ་ཕྱག་ཏུ་ཕུལ་བ་ན་སོགས་དང་། ཞོ་ནི་ཀུན་གྱི་སྙིང་པོར་གྱུར་པ་སྟེ། ། སྙིང་པོ་རྣམ་དག་ཡེ་ཤེས་རྣམས་རྟོགས་ནས། །
ཡོན་ཏན་ཀུན་གྱི་དབྱིངས་སུ་གྱུར་པ་ཡི། ། བཀྲ་ཤིས་དེས་ཀྱང་ནད་ཀུན་ཞི་གྱུར་ཅིག ། སྔོན་བཅོམ་ལྡན་འདས་ལ་རྩྭ་འཚོང་བཀྲ་ཤིས་ཀྱིས་རྩྭ་དུར་བ་ཕྱག་ཏུ་ཕུལ་བ་ན་ཞེས་སོགས་སྔར་གྱི་རིགས་འགྲེས་སྦྱར་ལ། དུར་ཝས་ཚེ་ནི་འཕེལ་བར་བྱེད་པ་སྟེ། ། རྡོ་རྗེ་སེམས་དཔའི་ཚེ་ནི་རབ་གྲུབ་ནས། ། ཉོན་མོངས་སྐྱེ་ཤི་རྒྱུན་ཆད་གྱུར་པ་ཡི། ། བཀྲ་ཤིས་དེས་ཀྱང་ཚེ་ཡང་འཕེལ་གྱུར་ཅིག ། སྔོན་བཅོམ་ལྡན་འདས་ལ་ལྷ་ཚངས་པས་ཤིང་ཏོག་བིལ་བ་ཕྱག་ཏུ་ཕུལ་བ་ན་ཞེས་སོགས་དང་། བིལ་བ་རྒྱུ་རྐྱེན་འབྲས་བུ་བཅས་པའི་ཆོས། ། འཇིག་རྟེན་འཇིག་རྟེན་འདས་པའི་སྤྱོད་པ་ཀུན། །
བྱང་ཆུབ་སྙིང་པོ་མཆོག་ཏུ་གྱུར་པ་ཡི། ། བཀྲ་ཤིས་དེང་ཀྱང་དོན་ཀུན་འགྲུབ་གྱུར་ཅིག ། སྔོན་བཅོམ་ལྡན་འདས་ལ་ལྷའི་དབང་པོ་བརྒྱ་བྱིན་གྱིས་དུང་དཀར་པོ་གཡས་སུ་འཁྱིལ་བ་ཕྱག་ཏུ་ཕུལ་བ་ན་སོགས་དང་། དུང་ནི་ཆོས་ཀྱི་སྒྲ་རྣམས་སྒྲོག་པའི་ཚུལ། ། ཡེ་ཤེས་རྒྱ་མཚོ་ཉིད་དུ་དག་གྱུར་ཏེ། ། ཆོས་རྣམས་མ་ནོར་ཡོངས་སུ་སྟོན་པ་ཡི། ། བཀྲ་ཤིས་དེས་ཀྱང་ཚིག་ལ་དབང་ཐོབ་ཤོག ། སྔོན་བཅོམ་ལྡན་འདས་ལ་བྲམ་ཟེ་སྐལ་རྒྱལ་གྱི་བུས་ལི་ཁྲི་ཕྱག་ཏུ་ཕུལ་བ་ན་སོགས་དང་། ལི་ཁྲི་དམར་པོ་དབང་གི་རང་བཞིན་ཏེ། ། ཆོས་རྣམས་མ་ནོར་དབང་དུ་བསྡུས་ནས་ཀྱང་། །
ཆོས་ཀྱི་རྒྱས་སྲིད་རབ་ཏུ་བརྟན་གྱུར་པས། ། བཀྲ་ཤིས་དེས་ཀྱང་ཁྱོད་སྲིད་བརྟན་གྱུར་ཅིག ། སྔོན་བཅོམ་ལྡན་འདས་ལ་གསང་བའི་བདག་པོ་ཕྱག་ན་རྡོ་རྗེས་གྲུབ་པའི་རྫས་ཡུངས་ཀར་ཕྱག་ཏུ་ཕུལ་བ་ན་སོགས་དང་། ཡུངས་ཀར་རྡོ་རྗེའི་རིགས་ཏེ་ཐམས་ཅད་དུ། ། བགེགས་རྣམས་མ་ལུས་འཇོམས་པར་བྱེད་པ་སྟེ། ། མཐུ་སྟོབས་ཡོན་ཏན་ཕུན་སུམ་ཚོགས་གྱུར་པའི། ། བཀྲ་ཤིས་དེས་ཀྱང་བགེགས་ཀུན་ཞི་བྱེད་ཤོག ། མེ་ཏོག་དང་བཅས་པས་ཐལ་སྦྱར། གཙོ་བོས་ཇི་ལྟར་བཀའ་སྩལ་པ། ། དེ་དག་ཐམས་ཅད་བདག་གིས་བགྱི། །
ཞེས་ལན་གསུམ་གཏང་རག་གི་མཎྜལ་དང་། དེང་ནས་སོགས་སྤྱི་འགྲེ་བཞིན་ནོ། ། ཞེས་པ་འདི་ཡང་ས་སྐྱ་པ་ངག་དབང་ཀུན་དགའ་བློ་གྲོས་ཀྱིས་རང་གི་རེ་སྐོང་དང་གཞན་ལ་ཕན་པའི་སེམས་ཀྱིས་སྦྱར།། །། PAGE * MERGEFORMAT 2 ཀུན་དགའ་བློ་གྲོས། ངོར་ཆེན་དཀོན་ལྷུན་གྱི་ཚེ་དཔག་ལྷ་དགུའི་སྒྲུབ་མཆོད་དཀྱིལ་འཁོར་བདག་འཇུག PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
