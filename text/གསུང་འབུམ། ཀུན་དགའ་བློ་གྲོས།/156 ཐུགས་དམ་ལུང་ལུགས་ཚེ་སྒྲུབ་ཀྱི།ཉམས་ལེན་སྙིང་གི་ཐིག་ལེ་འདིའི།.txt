གསུང་འབུམ། ཀུན་དགའ་བློ་གྲོས།
པོད ༡༥༦
ཐུགས་དམ་ལུང་ལུགས་ཚེ་སྒྲུབ་ཀྱི།ཉམས་ལེན་སྙིང་གི་ཐིག་ལེ་འདིའི།
༄༅། །གྲུབ་བརྙེས་སངས་རྒྱས་གསང་བ་ཡི། ། ཐུགས་དམ་ལུང་ལུགས་ཚེ་སྒྲུབ་ཀྱི། ། ཉམས་ལེན་སྙིང་གི་ཐིག་ལེ་འདིའི། ། འགྲོ་ཀུན་འཇིགས་མེད་ཚེ་བཅུད་བཞུགས་སོ།། ན་མོ་གུ་རུ་པདྨ་ཨཱ་ཡུརྫྙཱ་ནཱ་ཡ། འདིར་གྲུབ་པའི་སློབ་དཔོན་ཆེན་པོ་སངས་རྒྱས་གསང་བའི་བཀའ་སྲོལ་མགོན་པོ་ཚེ་དཔག་མེད་ལུང་ལུགས་གཙོ་བོ་ཡབ་ཡུམ་གྱི་རྒྱུན་ཁྱེར་མདོར་བསྡུས་དོན་ཚང་ནི། འདིའི་ཚེ་དབང་ཐོབ་པའི་གང་ཟག་གིས་སྟན་བདེ་བར་བསམ་གཏན་གྱི་འདུག་སྟངས་ཀྱིས་འདུག་ལ། ན་མོ་རྩ་གསུམ་མཆོག་གསུམ་ཀུན་འདུས་ལྷ། ། ཚེ་དཔག་མེད་མགོན་སྙིགས་འགྲོའི་སྐྱབས། ། ཐུགས་རྗེའི་བདག་ལ་རང་གཞན་ཀུན། །
བྱང་ཆུབ་བར་དུ་སྐྱབས་སུ་མཆི། ། ཉེར་གཅིག་ནས་གསུམ་བར། བདག་དང་སེམས་ཅན་འཁོར་མཚོ་ལས། ། བསྒྲལ་ཕྱིར་འཆི་མེད་ཚེ་ཡི་ལྷ། ། ཡབ་ཡུམ་བསྐྱེད་རྫོགས་ཉམས་སུ་བླང་། ། ཀུན་ཀྱང་འཆི་མེད་མཆོག་ཐོབ་ཤོག ། ཨོཾ་སྭ་བྷཱ་ཝ་ཤུདྡྷ་སརྦ་དྷརྨཿསྭཱ་བྷཱ་ཝ་ཤུདྡྷོ྅ཧཾ། སྟོང་པའི་ངང་ལས་རྨ་བྱས་བཏེགས་པའི་རིན་པོ་ཆེའི་ཁྲི་ལ་པདྨ་དང་ཉི་ཟླ་བརྩེགས་པའི་སྟེང་དུ་རང་རིག་ཨཱཿདམར་པོ་འབར་བ། སྥ་ར་ཎ་ཕཊ། དེ་ལས་འོད་ཟེར་འཕྲོས་འཕགས་པ་མཆོད།
སེམས་ཅན་ཐམས་ཅད་ཀྱི་འཆི་བའི་འཇིགས་པ་བསལ། སཾ་ཧ་ར་ཎ་ཧཱུྃ། ཚུར་འདུས་ཡོངས་སུ་གྱུར་པ་ལས། ཨོཾ་ཨ་རོ་ལྀཀ་རང་ཉིད་བཅོམ་ལྡན་འདས་མགོན་པོ་ཚེ་དང་ཡེ་ཤེས་དཔག་ཏུ་མེད་པ་སྐུ་མདོག་དམར་པོ་ཞལ་གཅིག་ཕྱག་གཉིས་པ་ཞི་ཞིང་འཛུམ་པའི་ངང་ཚུལ་ཅན། ཕྱག་གཡོན་མཉམ་བཞག་གི་འཆི་མེད་བདུད་རྩིས་གང་བའི་བུམ་པ་དང་། གཡས་པས་རྡོ་རྗེ་རྒྱ་གྲམ་བུམ་པའི་ཁ་བཀབ་པའི་ཚུལ་དུ་འཛིན་པ། རྡོ་རྗེའི་སྐྱིལ་མོ་ཀྲུང་གིས་བཞུགས་པ། དེའི་ཐུགས་ཀ་ནས་གཡོན་གྱི་བརླའི་སྟེང་དུ་པཾ་དམར་པོ་མཆེད། པཱཾ་རཱ་ག་ར་ཏི། ཡུམ་གོས་དཀར་མོ་དམར་མོ་གཡས་མདའ་དར་ལེ་བརྒན་གཡབ་ཅིང་གཡོན་བདུད་རྩིའི་བུམ་པ་བསྣམས་པ་གཉིས་ཀའང་མཚན་དཔེའི་ལང་ཚོ་འབར་ཞིང་དར་གྱི་ཆས་གོས་ལྔ་དང་།
རིན་པོ་ཆེའི་རྒྱན་བརྒྱད་དེ་ཞི་བའི་རྒྱན་ཆས་བཅུ་གསུམ་གྱིས་སྤྲས་པའོ། ། དེའི་དཔྲལ་བར་ཨོཾ། མགྲིན་པར་ཨཱཿ ཐུགས་ཀར་ཧཱུྃ། ཧཱུྃ་ལས་འོད་ཟེར་འཕྲོས་པས་ཡེ་ཤེས་ཀྱི་འཁོར་ལོ་བཛྲ་ས་མཱ་ཛཿ ཞེས་པས་སྤྱན་དྲངས། ཛཿཧཱུྃ་བཾ་ཧོཿས་དགུག་གཞུག་བཅིང་སྟེ་མཉེས་པར་བྱས། ཨོཾ་ཤྲཱི་བཛྲ་རཱ་ག་ཨ་ཧ་ར་དྷཱུ་པེ། པུཥྤེ། ཨཱ་ལོ་ཀེ།
གྷནྡྷེ་ཨཱཿཧཱུྃ་གིས་ཕྱི་མཆོད། ཨོཾ་ཨཱཿཧཱུྃ་གིས་ནང་མཆོད། ཧཱུྃ། བཅོམ་ལྡན་མགོན་པོ་ཚེ་ཡབ་ཡུམ། ། རྣམ་དག་སྐུ་གསུང་ཐུགས་ཀྱི་གཏེར། ། མཁའ་མཉམ་འགྲོ་བའི་དོན་མཛད་པའི། ། སྲིད་ཞིའི་སྐྱབས་གཅིག་ཁྱོད་ལ་བསྟོད། ། བཟླས་པ་ནི། སྙིང་གའི་ས་བོན་བཟླ་བྱའི་སྔགས་ཕྲེང་གིས་བསྐོར་བ་ལས་འོད་ཟེར་འཕྲོས། ཕྱོགས་བཅུའི་དེ་བཞིན་གཤེགས་པ་ཐམས་ཅད་མཆོད།
ཐུགས་རྗེའི་ནུས་མཐུ་དང་། སེམས་ཅན་ཐམས་ཅད་ཀྱི་ཚེ་དང་ཡེ་ཤེས་བསོད་ནམས། འབྱུང་བ་བཞིའི་མདངས་བཅུད་ཐམས་ཅད་བསྡུས་ཏེ་སྙིང་ཁའི་སྔགས་ཕྲེང་ལ་ཐིམ། ཨོཾ་པུཎྱཻ་པུཎྱཻ་མ་ཧཱ་པུཎྱཻ་ཨ་པ་རི་མི་ཏཱ་ཨཱ་ཡུརྫྙཱ་ན་སརྦ་རོ་པ་ཙིཏྟ་སྭཱཧཱ། ཞེས་ཅི་ནུས་བཟླས་ལ་བདག་གི་ཐུགས་ཀ་ནས་ཧཱུྃ་སྤྲོས་པ་ཡུམ་གྱི་མཁའ་ནང་དུ་རྡོ་རྗེ་རྒྱ་གྲམ་སྟེང་འོག་གཉིས་སུ་གྱུར་པའི་བར་དུ་ཉི་ཟླ་ཁ་སྦྱོར་གྱི་ལྟེ་བར་ཚེའི་རང་བཞིན་ཐིག་ལེ་དཀར་པོ་ནྲྀས་མཚན་པར་གྱུར། བཛྲ་མུག་ཏི་ཧ། རང་གི་ཐུགས་ཀ་ནས་ཕོ་ཉ་ནམ་མཁའ་གང་བར་སྤྲོས། འཁོར་འདས་སྣོད་བཅུད་ཀྱི་ཚེ་བཅུད་ཐམས་ཅད་བསྡུས་ཏེ་མཁའ་ནང་གི་ཚེ་རྟེན་ལ་ཐིམ། ཨོཾ་པུཎྱེ་སོགས་གོང་གི་ཚེ་གཟུངས་ཚར་གཅིག ཨཱ་ཡུརྫྙཱ་ན་ཚེ་ཡི་མཆོག །
སྣོད་བཅུད་ཚེ་ཉམས་ནྲྀ་ལ་བསྡུ། ། འབྲུ་ལྔ་དང་ནི་སྙིང་པོ་ལྔ། ། གནས་ལྔ་དག་ཏུ་བྱིན་བརླབས་ན། ། རྣལ་འབྱོར་ཚེ་ལ་བར་ཆད་མེད། ། ཨོཾ་པུཎྱེ་སོགས་གོང་བཞིན་ཚར་གཅིག ཨོཾ་བཛྲ་སྥོ་ཊ་བཾ། སྟེང་འོག་གི་རྒྱ་གྲམ་གཉིས་ཀྱི་རྩེ་མོ་ཨཱ་ལི་ཀཱ་ལིའི་སྐུད་པས་བཅིངས་ཏེ་ཅིས་ཀྱང་མི་ཤིགས་པར་གྱུར་པས་དེ་ཉིད་རང་གི་སྙིང་གར་དྲངས་ཏེ་གནས་པར་གྱུར། ཚེ་སྦ་བ་ནི། རང་ཡབ་ཡུམ་དུ་གསལ་བ་སྟོད་སྨད་ནས་འོད་དམར་པོ་ཞུ། སྙིང་གའི་རྡོ་རྗེ་རྒྱ་གྲམ་ཁ་སྦྱོར་ཨཱ་ལི་ཀཱ་ལིས་བཅིངས་པ་ལ་ཐིམ།
དེ་ཉི་ཟླ་ཁ་སྦྱོར་འོད་དཀར་པོ་ནྲྀ་དང་བཅས་པ་ལ་ཐིམ། ནྲྀ་ཡང་སྟོང་པའི་ངང་དུ་ཐིམ་པར་གྱུར། མི་འགྱུར་ཅིས་ཀྱང་མི་ཤིགས་པ། ། སྟོང་པའི་གོ་ཆ་བླ་ན་མེད། ། མཚན་མའི་སྤྱོད་ཡུལ་ཀུན་བཅོམ་ནས། ། ཐམས་ཅད་ཀུན་ལས་རྒྱལ་བར་གནས། ། མ་བྱུང་མི་གནས་འདུས་མ་བྱས། ། ཆོས་ཀྱི་དབྱིངས་སུ་ཚེ་སྦས་པས། ། སངས་རྒྱས་ཀྱིས་ཀྱང་གཟིགས་མི་འགྱུར། ། བཛྲ་ཀཱ་ཝ་ཙི་རཀྵ་ཧཱུྃ།
ཞེས་བརྗོད་ལ་ཅུང་ཟད་མཉམ་པར་བཞག རང་སྐད་ཅིག་གིས་ཚེ་དཔག་མེད་ཡབ་ཡུམ་དུ་གྱུར། དགེ་བ་འདི་ཡིས་མྱུར་དུ་བདག ། ཚེ་དཔག་མེད་མགོན་འགྲུབ་གྱུར་ནས། ། འགྲོ་བ་གཅིག་ཀྱང་མ་ལུས་པ། ། དེ་ཡི་ས་ལ་འགོད་པར་ཤོག ། ཧཱུྃ། ཐབས་ཤེས་རང་བཞིན་དོན་གྱི་ཚེ། ། དབྱིངས་ལས་ཤར་བ་རྒྱལ་བའི་སྐུ། ། འཆི་མེད་མཛོད་ཅིག་ཡབ་ཡུམ་གྱིས། །
འགྱུར་མེད་ཚེ་ཡི་བཀྲ་ཤིས་ཤོག ། ཅེས་འདི་ས་སྐྱ་པ་ཀུན་བློས། ། གློ་བོ་ཨ་ཧཾ་བང་གི་རྒྱལ། ། རྡོ་རྗེའི་མཚན་ལ་འདི་ཕུལ་སྐབས། ། རང་གཞན་ཉམས་མྱོང་ཤར་བ་ཞིག ། བྱུང་བཞིན་བླ་སློབ་རྒྱུན་འདོན་དུ། ། སྐལ་ལྡན་རྒྱལ་པོ་དེས་བསྐུལ་བཞིན། ། མགྱོགས་པར་བྲིས་སོ་གསང་ཆེན་སྙིང་། ། རིག་འཛིན་རྣམས་ཀྱིས་བཟོད་བྱིན་རློབས།། །། PAGE * MERGEFORMAT 2 ཀུན་དགའ་བློ་གྲོས།
སངས་རྒྱས་གསང་བ་ཐུགས་དམ་ཚེ་སྒྲུབ་ཀྱི ཉམས་ལེན། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
