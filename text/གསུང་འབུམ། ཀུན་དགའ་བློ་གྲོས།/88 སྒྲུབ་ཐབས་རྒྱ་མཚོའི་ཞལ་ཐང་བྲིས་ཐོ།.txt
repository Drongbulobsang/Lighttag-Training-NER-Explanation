གསུང་འབུམ། ཀུན་དགའ་བློ་གྲོས།
པོད ༨༨
སྒྲུབ་ཐབས་རྒྱ་མཚོའི་ཞལ་ཐང་བྲིས་ཐོ།
༄༅། །སྒྲུབ་ཐབས་རྒྱ་མཚོའི་ཞལ་ཐང་བྲིས་ཐོ་བཞུགས་སོ།། ཨོཾ་སྭསྟི། སྒྲུབ་ཐབས་རྒྱ་མཚོའི་ལྷ་ཚོགས་རྣམས་ཀྱི་སྐུ་བརྙན་ཐང་སྐུ་གསུམ་བཞེངས་པའི་དང་པོ་གཙོ་ཐང་ལ་གཅིག་དབུས་སུ་ཕུང་པོའི་བདུད་སེར། ཉོན་མོངས་བདུད་དམར། འཆི་བདག་བདུད་ནག ལྷའི་བུའི་བདུད་སྔོན། དེ་རྣམས་དར་སྣ་ཚོགས་ཀྱིས་སྟོད་གཡོགས་ཤམ་ཐབས་རལ་པའི་ཐོར་གཙུག་རིན་ཆེན་རྒྱན་ཕྲན་བཅས་མགོ་གཡས་གཡོན་དུ་བསྟན་པ་ཁ་བུབ་འགྱེལ་སྟེང་སེང་ཁྲི་སྣ་ཚོགས་པད་སྟེང་རྡོ་རྗེ་སེར་པོ་འཕྲེད་ཉལ་ལྟེ་བར་ཟླ་གདན་ལ་ཤཱཀྱ་ཐུབ་པ་དཀྱུས་བཞིན་ལ་ས་གནོན་མཉམ་བཞག་རྡོར་སྐྱིལ། དེའི་པད་ཟླ་ལ་བྱམས་སེར་གཡས་རིན་པོ་ཆེས་མཚན་པའི་རྔ་ཡབ། གཡོན་ཀླུ་ཤིང་གི་ཡལ་ག་ལ་མེ་ཏོག་རྒྱ་ལྕམ་འདྲ་བས་མཚན་པ། གཡོན་དུ་པད་ཟླ་ལ་སྤྱན་རས་གཟིགས་དཀར་པོ་གཡས་རིན་ཆེན་རྔ་ཡབ།
གཡོན་པད་དཀར་གཉིས་ཀའང་ཞབས་མཉམ་བཞེངས་རིན་ཆེན་རྒྱན་དང་དར་གྱི་ན་བཟའ་ཕྱག་སྟབས་ཅི་མཛེས། དེའི་མཐའ་སྐོར་སྟེང་ནས་ཆ་སྙོམས་པར་བགོས་ལ། ༈ ཡི་གེ་དྲུག་པ་དཀར་པོ་ཕྱག་དང་པོ་གཉིས་ཐལ་སྦྱར་གཡས་འོག་མ་ཤེལ་ཕྲེང་། གཡོན་འོག་མ་པད་དཀར། རྡོར་སྐྱིལ་རྒྱན་ན་བཟའ་དཀྱུས་འགྲེ། གཡས་གཡོན་དུ་ནོར་འཛིན་དང་། འགྲོ་དྲུག་མ་གཙོ་འདྲ་དེ་གསུམ་པད་དཀར་ཟླ་གདན། ༈ ཡང་རྡོ་རྗེ་སེར་པོ་འཕྲེད་ཉལ་གྱི་སྟེང་པད་ཟླ་ལ་ཟ་མ་ཏོག་བཀོད་པ་དཀར་པོ་གོང་འདྲ་ལས་གཡོན་འོག་མ་པད་སྟེང་ནོར་བུ་འཛིན་པ་དར་ཤམ་སྟེང་སྟག་ལྤགས་རྡོར་སྐྱིལ། ༈ ཡང་པད་ཟླ་ལ་པདྨ་ཁ་འབྱེད་དཀར་པོ་ཕྱག་དང་པོ་གཉིས་ཁུ་ཚུར་བཅིངས་པ་ལ་ཐུགས་ཀར་ཁ་སྦྱར་བའི་གུང་མོ་ཁ་ཕྱེ་བ། གཡས་འོག་མ་མཆོག་སྦྱིན།
གཡོན་འོག་མ་པད་དཀར། རྡོར་སྐྱིལ་རྒྱན་ན་བཟའ་སོགས། ༈ ཡང་པད་ཟླ་ལ་ཡི་གེ་དྲུག་པ་སྤྱན་གཟིགས་དཀྱུས་འགྲེ། གཡས་སུ་ནོར་འཛིན་དཀར་པོ་ཕྱག་དང་པོ་གཉིས་ཐལ་སྦྱར། གཡས་འོག་མ་ནོར་བུ། གཡོན་འོག་མ་པད་དཀར། གཡོན་དུ་འགྲོ་དྲུག་མ་དཀར་པོ་ཕྱག་དང་པོ་གཉིས་ཐལ་སྦྱར། གཡས་འོག་མ་པུ་ཏི། གཡོན་འོག་མས་པད་དཀར་རྒྱན་ན་བཟའ་སོགས། ༈ ཡང་སྣ་ཚོགས་པད་ཟླ་ལ་ཁ་སར་པ་ཎི་དཀར་པོ་གཡས་མཆོག་སྦྱིན།
གཡོན་པད་དཀར་སྡོང་པོ་ཕྱེད་སྐྱིལ། གཡས་སུ་སྒྲོལ་ལྗང་གཡས་མཆོག་སྦྱིན་གཡོན་ཨུཏྤལ། དེའི་རྒྱབ་ནོར་བཟང་སེར་པོ་ཐལ་སྦྱར་བར་ན་ཤོག་ག་ལི་འཛིན་པ། གཡོན་དུ་ཁྲོ་གཉེར་ཅན་སེར་འཛུམ་ཁྲོ་གཡས་མཆོག་སྦྱིན། གཡོན་དབྱུག་གུ་རྩེ་གསུམ། དེའི་རྒྱབ་རྟ་མགྲིན་དམར་པོ་གཡས་ཐུགས་ཀར་གྱེན་ལངས། གཡོན་དབྱུག་པ་ཨོཾ་ཚུར་་་་་་སྤྱན་གསུམ་པ། དེ་ཐམས་ཅད་རིན་པོ་ཆེའི་རྒྱན་སོགས། རྟ་མགྲིན་ཁྲོ་བོ། ༈ ཡང་སྣ་ཚོགས་པད་ཟླ་ལ་མཁའ་སྤྱོད་སྤྱན་གཟིགས་གཙོ་འཁོར་ལྔ་གོང་བཞིན་ལས།
ཤར་དུ་རྣམ་སྣང་དཀར་པོ་བྱང་ཆུབ་མཆོག་གི་ཕྱག་རྒྱ། ལྷོར་རིན་འབྱུང་སེར་པོ་མཆོག་སྦྱིན་མཉམ་བཞག ནུབ་ཏུ་འོད་དཔག་མེད་དམར་པོ་མཉམ་བཞག བྱང་དུ་དོན་གྲུབ་ལྗང་གུ་སྐྱབས་སྦྱིན་མཉམ་བཞག ཤར་ལྷོར་སྤྱན་མ་དཀར་མོ་ཨུཏྤལ་དཀར་པོ། ལྷོ་ནུབ་ཏུ་མཱ་མ་ཀཱི་སྔོན་མོ་ཨུཏྤལ་སྔོན་པོ། ནུབ་བྱང་དུ་གོས་དཀར་མོ་དམར་པོ་ཨུཏྤལ་དམར་པོ། བྱང་ཤར་དུ་དབྱིངས་ཕྱུག་མ་དཀར་མོ་ཨུཏྤལ་དཀར་པོ། དེ་བཞིན་གཡོན་མཆོག་སྦྱིན། རིན་པོ་ཆེའི་རྒྱན་སོགས།
༈ ཡང་པད་དམར་ལ་སེང་གེ་དཀར་མོ་རལ་དམར་ཉལ་སྟབས་གདོང་གྱེན་བལྟས་རིན་པོ་ཆེས་བརྒྱན་པའི་སྟེང་ཟླ་གདན་ལ་སེང་གེ་སྒྲ་དཀར་པོ། གཡས་པུས་སྟེང་སྐྱབས་སྦྱིན། གཡོན་སྐུ་རྒྱབ་གདན་བརྟེན་སྤྱན་གསུམ། ཀྲིཥྞ་ས་རིའི་ནུ་ཁེབས་གཡོན་དར་དམར་ཤམ་གོས་ཚངས་སྐུད་ནག་པོ་མ་གཏོགས་རྒྱན་མེད། རྒྱལ་པོ་རོལ་པ། གཡས་སུ་ཏྲི་ཤཱུ་ལ་ལྗང་གུ་ལ་སྦྲུལ་་་་་་བྲིས་ཐང་ལ་སྦྲུལ་གཅིག་ལྷག་དཀར་འཁྲིལ་བ། གཡོན་དུ་པད་དཀར་སྡོག་དགུའི་སྟེང་ཐོད་པ་མེ་ཏོག་སྣ་ཚོགས་ཀྱིས་བཀང་སྟེང་རལ་གྲི་མེ་འབར། ༈ ཡང་པད་དམར་ཟླ་གདན་ལ་ཧ་ལ་ཧ་ལ་དཀར་པོ་རྩ་ཞལ་དཀར་གཡས་སྔོ། གཡོན་སེར་་་་་་ཞལ་རེ་རེ་ལ་སྤྱན་གསུམ་གསུམ། གཡས་དང་པོ་མཆོག་སྦྱིན།
གཉིས་པ་ཕྲེང་བ། གསུམ་པ་མདའ། གཡོན་དང་པོ་པུས་སྟེང་་་་་་ཡུམ་སྐུ་ལ་འཁྲིལ་བ་མ་ཡིན་པའི་པུས་སྟེང་དུ་བཞུགས་པའི་ནུ་མ་ནས་བཟུང་བ། ཡུམ་གྱི་ནུ་མ། གཡོན་གཉིས་པ་པད་དཀར་སྡོང་བུ་ཡལ་ག་གསུམ་པ། གསུམ་པ་གཞུ། གོང་གི་པུས་སྟེང་ཡུམ་གྱི་ཕྱག་ཞབས།་་་་་ ཡུམ་གཡོན་པདྨ་གཡས་ཡབ་ཀྱི་ལྟག་ན་འཁྱུད་པ། གཉིས་ཀའང་ཐོད་པ་དང་ཟླ་བ་ཕྱེད་པའི་དབུ་རྒྱན། རིན་ཆེན་རྒྱན་དང་སྟག་ཤམ།
ཞབས་རོལ་པའི་སྟབས། གཡས་སུ་སྦྲུལ་དཀྲིས་པའི་རྩེ་གསུམ། གཡོན་དུ་པད་སྟེང་ཐོད་པ། ༈ ཡང་པད་དམར་ཟླ་གདན་གོང་་་་་་ཡུམ་གྱི་བཞུགས་ཚུལ་སོགས་འདྲ་གཅིག ༈ ཡང་པད་དམར་ཟླ་གདན་ལ་རྡོ་རྗེ་ཆོས་དཀར་པོ་གོང་འདྲ་ལས་གཡོན་དང་པོ་པད་དཀར། གཉིས་པ་ཡུམ་་་་་་བཞུགས་ཚུལ་གོང་དང་འདྲ་གྱི་ནུ་མ། གསུམ་པ་གཞུ། གཞན་འདྲ། ༈ ཡང་སྣ་ཚོགས་པད་ཟླ་ལ་པདྨ་གར་དབང་དམར་གཡོན་པདྨ་འཛིན་པས་་་་་་མོ་རང་འདྲའི་ཡུམ་ལ་འཁྱུད་ཅིང་གཡས་དེའི་ཁ་འབྱེད་ཚུལ། ཡུམ་དམར་མོ་ཡབ་ལ་འཁྱུད་པ།
ཤར་དུ་རྣམ་གཟིགས་མ་དཀར་མོ་གཡོན་པད་དམར། ལྷོར་སྒྲོལ་ལྗང་གཡོན་པད་ལྗང་། ནུབ་ཏུ་པད་དཀར་སེར་མོ་གཡོན་དབྱུག་སྔོན། བྱང་དུ་ཁྲོ་གཉེར་ཅན་དཀར་མོ་གཡོན་པད་སེར། བྱང་ཤར་པད་གནས་མ་སེར་མོ། གཡོན་པད་དམར། ཤར་ལྷོར་པད་དབང་སྔོན་མོ་གཡོན་པད་དཀར། ལྷོ་ནུབ་སྣ་ཚོགས་པད་དཀར་གཡོན་པད་སྔོན། ནུབ་བྱང་སྣ་ཚོགས་རྡོ་རྗེ་མ་ལྗང་གུ་གཡོན་སྣ་ཚོགས་པདྨ། དེ་ཐམས་ཅད་གཡས་པས་གཡོན་པདྨ་ཁ་འབྱེད་ཚུལ།
རྒྱན་ན་བཟའ་སེམས་སྐྱིལ། ༈ ཡང་སྣ་ཚོགས་པད་ཟླ་ལ་པདྨ་གར་དབང་དམར་པོ་ཕྱག་བཅོ་བརྒྱད་ཀྱིས་སྣ་ཚོགས་པདྨ་རེ་རེ་འཛིན་པ་གཡས་སུ་སྒྲོལ་མ་དང་ནོར་བཟང་གཡོན་དུ་ཁྲོ་གཉེར་ཅན་དང་རྟ་མགྲིན་ཁ་སར་པ་ཎིའི་སྐབས་ལྟར་རྒྱན་ན་བཟའ་ཕྱེད་སྐྱིལ། ༈ ཡང་རླུང་དཀྱིལ་སྔོན་པོ་གཞུ་ལྟ་བུ་འཆང་བཟུང་ཐུར་བསྟན་ཆོག་མ་གྱེན་བསྟན་བ་དན་་་་་་དར་དཔྱངས་གཞུ་སྣེ་གཡས་གཡོན་ལ་བརྟགས་པ་ལྟ་བུ་གྱིས་མཚན་སྟེང་དུ་མེ་དཀྱིལ་གྲུ་གསུམ་དམར་པོ་དེ་སྟེང་ཆུ་དཀྱིལ་ཟླ་བ་ལྟ་བུ་བུམ་པས་མཚན་པ། དེ་སྟེང་ས་དཀྱིལ་སེར་པོ་རྡོ་རྗེས་མཚན་པའི་སྟེང་རི་རབ་་་་་་ཕྱོགས་མདོག་དཀྱུས་འདྲ་བའི་སྟེང་དུ་པད་ཟླ་ལ་ཧ་རི་ཧ་རི་དཀར་པོ་གཡས་དང་པོས་ཐུགས་ཀར་ཐལ་མོ་གྱེན་ལངས། གཉིས་པ་ཕྲེང་བ། གསུམ་པ་མཆོག་སྦྱིན། གཡོན་གྱི་དང་པོ་ན་དབྱུག་པ། གཉིས་པ་ན་ཀྲིཥྞ་སཱ་རིའི་པགས་པ། གསུམ་པ་ན་སྤྱི་བླུགས། རྒྱན་ན་བཟའ་རོལ་མོའི་བཞུགས་སྟབས།
༈ ཡང་ལུག་གཉིས་ཞགས་པས་སྦྲེལ་བའི་སྟེང་པད་དམར་ཉི་གདན་ལ་སྤྱན་གཟིགས་དམར་པོ།་་་་་ སྤྱན་གསུམ་པ། གཡས་རྡོ་རྗེས་མཚན་པའི་ཞགས་པ། གཡོན་ལྕགས་ཀྱུ། རྒྱན་ན་བཟའ་རྡོར་སྐྱིལ། སྤྲིན་གསེབ་མཁའ་འགྲོ་མ་བུམ་ཐོགས། ལྷ་བུ་མཆོད་འཛིན། ཡང་ལྷ་བུ་འགའ་ཞིག་རོལ་གསིལ། རྡུང་བ། མི་མ་ཡིན་མགོ་དང་ཀེང་རུས་ཀྱིས་བརྒྱན་པ།
གདུགས་རྔ་ཡབ་ཐོགས་པ་ཕྲན་བུ་ཅན། ༈ ཡང་སྣ་ཚོགས་པད་ཟླ་ལ་སྤྱན་གཟིགས་དམར་པོ་གཡས་གཉིས་ན་ཞགས་པ་དང་ལྕགས་ཀྱུ། གཡོན་གཉིས་ན་མདའ་དང་གཞུ། དར་དམར་སྟོད་གཡོག་ཤམ་ཐབས། རྡོར་སྐྱིལ། གཡས་སུ་སྒྲོལ་ལྗང་། གཡོན་དུ་ཁྲོ་གཉེར་ཅན་སེར། གཉིས་ཀ་མཉམ་བཞེངས། གཡས་མཆོག་སྦྱིན། གཡོན་སྐྱབས་སྦྱིན།
རྒྱན་ན་བཟའ། ༈ ཡང་པད་ཉི་ལ་སྤྱན་གཟིགས་དམར་མོ་གཡོན་པདྨ། གཡས་དེའི་ཁ་འབྱེད། རྒྱན་ན་བཟའ་རྡོར་སྐྱིལ། ༈ ཡང་པད་དམར་སྟེང་ཀྲིཥྞ་སཱ་རིའི་པགས་པའི་དབུས་སུ་ཟླ་གདན་ལ་སྤྱན་གཟིགས་སེར་པོ་མགྲིན་པ་སྔོན་པོ་ཕྱག་མཉམ་བཞག་སྟེང་ཐོད་པ་རིན་པོ་ཆེས་གང་བ་བསྣམས་པ། དགུ་མ་ཟླ་ཕྱེད་ཀྱིས་བརྒྱན་པ། སྐུ་ལ་མེ་ཏོག་སྔོན་པོ་ཀྲིཥྞ་སཱ་རིའི་པགས་པ་ཕྲག་པ་ལ་བཀལ་བ་སྟག་ཤམ་ནོར་བུ་དང་བཅས་པའི་སྦྲུལ་གཉིས་མགུལ་ལ་བཅིངས་ནས་གདེངས་ཀ་དབུ་སྟེང་ཐོན་པ། ༈ ཡང་པད་དམར་ཉི་གདན་ལ་སྤྱན་གཟིགས་ནག་པོ་རྩ་ཞལ་མཐིང་ནག་གཡས་སུ་དཀར་བ་དང་དམར་བའི་ཞལ་གཉིས། གཡོན་དུ་སེར་བ་དང་ལྗང་བའི་ཞལ་གཉིས་ཐམས་ཅད་ཀྱང་མཆེ་་་་་་སྤྱན་གསུམ་གསུམ། བ་གཙིགས་པ།
དབུ་སྐྲ་དམར་སེར་གྱེན་དུ་བརྫེས་པ། གཡས་དང་པོ་ན་ཌཱ་མ་རུ། གཉིས་པ་ཁ་ཊྭཱཾ་ག གསུམ་པ་ལྕགས་ཀྱུ། བཞི་པ་ཞགས་པ། ལྔ་པ་རྡོ་རྗེ། དྲུག་པ་མདའ་རྣམས་འཛིན་པ། གཡོན་གྱི་དང་པོ་སྡིགས་མཛུབ། གཉིས་པ་ཐོད་པ། གསུམ་པ་པདྨ།
བཞི་པ་ནོར་བུ། ལྔ་པ་འཁོར་ལོ། དྲུག་པ་གཞུ། རུས་པའི་རྒྱན་དྲུག་དང་ཐོད་སྐམ་དབུ་རྒྱན། སྟག་ཤམ་ཞབས་གཡས་བསྐུམས། གཡོན་བརྐྱང་། ༈ ཡང་སྣ་ཚོགས་པད་ཟླ་ལ་སྤྱན་གཟིགས་དཀར་པོ། གཡས་དང་པོ་མཆོག་སྦྱིན། གཉིས་པ་ཐལ་མོ་གྱེན་བསླང་། གསུམ་པ་ནོར་བུ་དཀར་པོའི་ཕྲེང་བ།
བཞི་པ་མདའ། ལྔ་པ་ཉི་དཀྱིལ།་་་་་ ལག་མཐིལ་དུ་འཛིན། དྲུག་པ་རིན་པོ་ཆེ་ཁྲི། གཡོན་གྱི་དང་པོ་པདྨ། གཉིས་པ་རི་རབ། གསུམ་པ་རྩེ་གསུམ། བཞི་པ་གཞུ། ལྔ་པ་སྤྱི་བླུགས། དྲུག་པ་མེ་ཏོག་གི་ཞགས་པ།
རྒྱན་ན་བཟའ་དར་དཀར་པོའི་ག་ཤལ། ཞབས་གཉིས་མཉམ་བཞེངས། མདུན་དུ་དོན་ཡོད་་་་་་ལྕགས་ཀྱུ་དམར་པོ། གཡས་གཉིས་ན་ལྕགས་ཀྱུ་དང་རྡོ་རྗེ། གཡོན་གཉིས་ན་ཞགས་པ་དང་པདྨ། རྒྱན་ན་བཟའ་དམར་པོ། གཡས་སུ་རྟ་མགྲིན་དམར་པོ་ཁྲོ་ཚུལ་དབུ་སྟེང་རྟ་མགོ་ལྗང་གུ། གཡས་གཉིས་ན་དབྱུག་པ་དང་རྡོ་རྗེ། གཡོན་གཉིས་ན་སྡིགས་མཛུབ་དང་ཞགས་པ་སྦྲུལ་རྒྱན་སྟག་ཤམ་གཡས་བརྐྱངས།་་་་་ སྤྱན་གསུམ་ལ།
རྒྱབ་ཏུ་རལ་གཅིག་མ་སྔོན་མོ། གཡས་གཉིས་ན་རལ་གྲི་དང་གྲི་གུག གཡོན་གཉིས་ན་ཨུཏ་སྔོན་དང་ཐོད་པ། རལ་པ་དམར་སེར་ལན་བུ་གཅིག་པ་ཁྲོ་མོའི་ཉམས་ཅན།་་་་་ སྤྱན་གསུམ་པ། སྦྲུལ་དང་མེ་ཏོག་སེར་པོའི་དོ་ཤལ། གླང་པགས་སྟོད་གཡོག སྟག་ཤམ་གཡས་བརྐྱངས། གཡོན་དུ་ཁྲོ་གཉེར་ཅན་སེར་གཡས་གཉིས་ན་པདྨ་དང་ཕྲེང་བ། གཡོན་གཉིས་ན་དབྱུག་པས་སྤྱི་བླུགས།
ཞི་ཉམས་རལ་པའི་ཐོར་ཚུགས། དར་དཀར་སྟོད་གཡོག་རྒྱན་ན་བཟའ། གཡོན་བརྐྱང་བོལ་ལ་གཡས་པའི་སོར་མོ་བརྟེན་ནས་བཞེངས་པ། ༈ ཡང་སྣ་ཚོགས་པད་ཟླ་ལ་སྤྱན་གཟིགས་དམར་པོ་གཡས་མཆོག་སྦྱིན། གཡོན་དམར་རྒྱན་ན་བཟའ། ཞབས་གཉིས་མཉམ་བཞེངས། གཡས་ཟུར་མདུན་དུ་སྤྱན་མ་དཀར་མོ། དེ་རྒྱབ་མཱ་མ་ཀཱི་སྔོན་མོ། གཡོན་ཟུར་མདུན་དུ་གོས་དཀར་མོ་དམར་མོ། དེ་རྒྱབ་སྒྲོལ་ལྗང་།
དེ་ཐམས་ཅད་པུས་བཙུགས་ཐལ་སྦྱར་རྒྱན་ན་བཟའ་སོགས། ༈ ཡང་པད་ཟླ་ལ་འཇམ་དབྱངས་དམར་སེར་གཡས་རལ་གྲི་འཕྱར་བ། གཡོན་པུ་ཏི་ཐུགས་ཀ རྒྱན་ན་བཟའ་རྡོར་སྐྱིལ། ༈ ཡང་སེང་སྔོན་ཉལ་སྟབས་མགོ་གྱེན་བསྟན་སྟེང་པད་ཟླ་ལ་འཇམ་དབྱངས་དམར་སེར་གཡས་ཆོས་འཆད། གཡོན་ཨུཏ་སྔོན། རྒྱན་ན་བཟའ་རོལ་སྟབས། གཡས་ནོར་བཟང་སེར་པོ་པུ་ཏི་མཆན་ཁུང་བཟུང་ཞིང་ཐལ་སྦྱར། རྒྱན་ན་བཟའ་གཡོན་དུ་གཤིན་རྗེ་ནག་པོ་ཁྲོ་ཉམས་གཡས་ཐོ་བ། གཡོན་སྡིགས་མཛུབ་བཞུགས་སྟབས་གང་འོས།
གཡས་སུ་ལྷ་བུ་ཉི་མ་དམར་པོ་པད་སྟེང་གཉིས་སྐྱིལ། གཡོན་དུ་ཟླ་བ་དཀར་པོ་པད་སྟེང་ཟླ་ཕྱེད་ཞབས་མཉམ་བཞེངས་རྒྱན་ན་བཟའ། ཕྱོགས་བཞིར་གོང་དུ་བསྟན་པ་ལྟར་རིགས་ལྔ་དཀྱུས་འགྲེ། མཚམས་བཞིར་ཡུམ་བཞི་དཀྱུས་འགྲེ། ༈ ཡང་སེང་སྔོན་ཉལ་སྟབས་མགོ་གྱེན་བསྟན་སྟེང་སྣ་ཚོགས་པད་ཟླ་ལ་འཇམ་དབྱངས་དམར་སེར་ཆོས་འཆད་ཕྱག་རྒྱའི་ཨུཏ་སྔོན་རེ་རེ་འཛིན་པ། གཡས་བརྐྱངས་གཡོན་ཕྱེད་སྐྱིལ། རྒྱན་ན་བཟའ། ༈ ཡང་སེང་སྔོན་ཉལ་སྟབས་མགོ་གྱེན་བསྟན་སྟེང་སྣ་ཚོགས་པད་ཟླ་ལ་འཇམ་དབྱངས་དམར་སེར་གཡས་མཆོག་སྦྱིན། གཡོན་ཨུཏྤལ་རྒྱན་ན་བཟའ་རོལ་སྟབས། ༈ ཡང་སེང་སྔོན་པད་ཟླ་ལ་འཇམ་དབྱངས་སེར་པོ་ཆོས་འཆད་ཕྱག་རྒྱ།
ཨུཏ་སྟེང་པུ་ཏི་རེ་རེ་འཛིན་པ། རྒྱན་ན་བཟའ་རོལ་སྟབས། གཡོན་དུ་གཤིན་རྗེ་སྔོན་པོ་ཁྲོ་ཚུལ། གཡས་གཙོ་བོའི་ངར་གདང་གཡོན་དབྱུག་པ་ཐོད་པ་སྐམ་རློན་སྟག་ཤམ། ༈ ཡང་སེང་སྔོན་པད་ཟླ་ལ་འཇམ་དབྱངས་བཤད་མ་ཐག་པའི་གཡས་སུ་ནོར་བུ་བཟང་སེར་པོ་པུ་ཏི་མཆན་བཅུག་ཐལ་སྦྱར། རྒྱན་ན་བཟའ་མཉམ་བཞེངས། གཡོན་དུ་གཤིན་རྗེ་ནག་པོ་ཁྲོ་བོའི་རྒྱན་ཆ་ལུགས། གཡས་ཐོ་བ་གཡོན་སྡིགས་མཛུབ་བཞུགས་སྟབས་གང་བདེ། ༈ ཡང་སེང་སྔོན་པད་ཟླ་ལ་འཇམ་དབྱངས་དེ་འདྲ་བ་གཙོ་རྐྱང་། ༈ ཡང་སེང་སྔོན་པད་ཟླ་ལ་འཇམ་དབྱངས་དེ་འདྲ་བ་གཙོ་རྐྱང་།
༈ ཡང་པད་དམར་ཟླ་གདན་ལ་འཇམ་དཀར་གཡས་རལ་གྲི་འཕྱར་སྟབས། གཡོན་པུ་ཏི་ཐུགས་ཀ དར་དམར་ཤམ་ཐབས། རྡོར་སྐྱིལ། ན་བཟའ་རྒྱན། ཕྱོགས་བཞིར་གཙོ་བོ་འདྲ་བའི་འཁོར་བཅས། ༈ རས་གཞི་གཅིག་ལ་་་་་་ཡང་པད་དམར་ཟླ་གདན་ལ་སྐུ་མདོག་དམར་སེར་གྱི་ཁྱད་མ་གཏོགས་བཤད་མ་ཐག་པའི་གཙོ་འཁོར་ལྔ། ༈ ཡང་པད་ཟླ་ལ་འཇམ་དབྱངས་སེར་པོ་གཡས་ཀྱི་དང་པོས་ཨུཏྤལ་དམར་པོས་མདེའུ་བྱས་པའི་མདའ་དང་གཡོན་པས་མེ་ཏོག་གི་གཞུ་སྦྱར་ནས་རྣ་བའི་དྲུང་དུ་འགེངས་པ་གཡས་འོག་མ་གཉིས་ཀྱིས་རལ་གྲི་དང་མེ་ཏོག གཡོན་འོག་མ་གཉིས་ཀྱིས་ཨུཏ་སྔོན་དང་ཤིང་གིས་ཡལ་ག་དམར་པོ་རྒྱན་ན་བཟའ། གཡོན་བརྐྱངས་གཡས་ཕྱེད་སྐྱིལ།
༈ ཡང་སྣ་ཚོགས་པད་ཟླ་ལ་ཆོས་དབྱིངས་གསུང་དབང་ཞལ་བཞི་་་་་་ཐམས་ཅད་སྤྱན་གཉིས་དཀར་བ་དང་པོ་གཉིས་ཆོས་འཆད་གཡས་གཉིས་པ་ན་རལ་གྲི་གསུམ་པ་མདའ། བཞི་པ་ན་རྡོ་རྗེ། གཡོན་གཉིས་པ་པུ་ཏི། གསུམ་པ་གཞུ། བཞི་པ་དྲིལ་བུ། རྒྱན་ན་བཟའ་རྡོར་སྐྱིལ། ༈༥ ཡང་སྣ་ཚོགས་པད་ཟླ་ལ་ཆོས་དབྱིངས་དབང་དམར་པོ། རྩ་ཞལ་དང་གཡས་ཞལ་དམར་བ། གཡོན་ཞལ་དམར་སེར། དང་པོ་གཉིས་ན་མདའ་གཞུ།
གཡས་གཉིས་པ་ཞགས་པ། གསུམ་པ་པུ་ཏི། བཞི་པ་རྡོ་རྗེ། གཡོན་གཉིས་པ་ལྕགས་ཀྱུ། གསུམ་པ་རལ་གྲི། བཞི་པ་དྲིལ་བུ། རྒྱན་ན་བཟའ་རོལ་སྟབས། ༈ ཡང་ཆུ་དཀྱིལ་ཟླུམ་སྟེང་པད་དཀར་ཟླ་གདན་ལ་ཆོས་དབྱིངས་གསུམ་དབང་དཀར་པོ་མཉམ་བཞག རྡོར་སྐྱིལ་རྒྱན་ན་བཟའ། ༈ སྣ་ཚོགས་པད་ཟླ་ལ་ངག་གི་དབང་ཕྱུག་དཀར་པོ་གཡས་རལ་གྲི།
གཡོན་པུ་ཏི་ཐུགས་ཀ དར་དམར་སྟོད་གཡོག་ཤམ་ཐབས། རྒྱན་རྡོར་སྐྱིལ། ༈ ཡང་པད་ཟླ་ལ་དཔའ་བོ་གྲུབ་པ་དཀར་པོ་གཡས་མཆོག་སྦྱིན། གཡོན་ཨུཏྤལ། རྒྱན་ན་བཟའ་རྡོར་སྐྱིལ། ༈ ཡང་སྣ་ཚོགས་པད་ཟླ་ལ་ངག་གི་དབང་ཕྱུག་དམར་པོ་མཉམ་བཞག་རྡོར་སྐྱིལ་རྒྱན་ན་བཟའ། ༈ ཡང་སེང་ཁྲི་པད་ཟླ་ལ་རྒྱལ་པོ་རོལ་པ་སེར་པོ་གཡས་པུས་སྟེང་ཁ་ཕུབ། གཡོན་ཨུཏ་ཡུ་ཐུགས་ཀར་འཛིན་པའི་མེ་ཏོག་སྙན་ཐད་ཁར་ཕྱེ་བ། རྒྱན་ན་བཟའ་དོར་སྟབས།
༈ ཡང་དེ་འདྲ་བ་གཅིག ༈ ཡང་པད་ཟླ་ལ་བུང་བ་མྱོས་པ་དམར་སེར་རྩ་ཞལ་དམར་སེར་གཡས་སྔོ། གཡོན་དཀར། གཡས་གསུམ་ན་དང་པོ་རལ་གྲི། གཉིས་པ་མདའ། གསུམ་པ་མཆོག་སྦྱིན། གཡོན་གསུམ་ན་དང་པོ་པུ་ཏི། གཉིས་པ་ཨུཏྤལ། གསུམ་པ་གཞུ། མེ་ཏོག་སྣ་ཚོགས་ཀྱི་རྒྱན་དང་རིན་པོ་ཆེའི་ན་བཟའ།་་་་་
གོང་འོག ཞབས་སེམས་སྐྱིལ། ༈ ཡང་པད་ཟླ་ལ་ཤེས་རབ་འཕེལ་བ་དཀར་པོ་གཡས་རལ་གྲི། གཡོན་པུ་ཏི། རྒྱན་ན་བཟའ་རྡོར་སྐྱིལ། ༈ ཡང་པད་ཟླ་ལ་ཤེས་རབ་འཁོར་ལོ་དཀར་པོ། གཡས་རལ་གྲི། གཡོན་པུ་ཏི་རྒྱན་ན་བཟའ་སེམས་སྐྱིལ། ༈ ཡང་ཆུ་སྐྱིལ་ཟླུམ་སྟེང་པད་དཀར་ཟླ་གདན་ལ་ཆོས་དུང་ཏིང་འཛིན་དཀར་པོ་མཉམ་བཞག་རྡོར་སྐྱིལ། རྒྱན་ན་བཟའ།
༈ ཡང་པད་ཟླ་ལ་འཇམ་དབྱངས་སྐུ་དང་བཅས་རྩ་ཞལ་དམར་སྐྱ། གཡས་སྔོ། གཡོན་དཀར། ཞལ་རྣམས་སྤྱན་གཉིས། གཡས་དང་པོ་རལ་གྲི། གཡོན་དང་པོ་པུ་ཏི། གཡས་གཉིས་པ་མདའ། གཡོན་གཉིས་པ་གཞུ། རྒྱན་ན་བཟའ་རྡོར་སྐྱིལ། ༈ ཡང་སྣ་ཚོགས་པད་ཟླ་ལ་འཇམ་རྡོར་སྐུ་དང་རྩ་ཞལ་ལི་ཁྲི།
གཡས་སྔོན་གཡོན་དམར་སྤྱན་གཉིས་གཉིས་དང་པོ་གཉིས་ཐུགས་ཀར་འཁྱུད་པ། གཡས་འོག་མ་གཉིས་རལ་གྲི་་་་་་ལྗང་མདའ། གཡོན་འོག་མ་གཉིས་གཞུ་ཨུཏ་སྔོན། རྒྱན་ན་བཟའ་རྡོར་སྐྱིལ། ༈ ཡང་སྣ་ཚོགས་པད་ཉི་ལ་མི་གཡོ་སྔོན་པོ་རལ་གྲི་ཞགས་པ་ཁྲོ་བོའི་སྤྱན་གཉིས་ཨཾ་གཙིགས། རལ་ནག་ཐོར་ཚུགས་སྦྲུལ་དཀར་དོ་ཤལ་རིན་ཆེན་རྒྱན། དར་གྱི་ལྷབ་ལྷུབ། སྟག་ཤམ། གཡོན་པའི་པུས་མོ་དང་། གཡས་རྟིང་ཉི་གདན་ལ་བཙུགས་པའི་བཞུགས་སྟབས།
༈ ཡང་སྣ་ཚོགས་པད་ཟླ་ལ་སྒྲོལ་ལྗང་གཡས་མཆོག་སྦྱིན། གཡོན་ཨུཏྤལ། རྒྱན་ན་བཟའ། གཡས་བརྐྱངས་གཡོན་བསྐུམ་ཕྱེད་སྐྱིལ། གཡས་སུ་པད་ཟླ་ལ་འོད་ཟེར་ཅན་དམར་སེར་གཡོན་ཤིང་གི་ཡལ་ག གཡོན་དུ་རལ་གཅིག་མ་ནག་མོ་གཡོན་ཐོད་པ། གཉིས་ཀ་གཡས་རྔ་ཡབ། རྒྱན་ན་བཟའ། མཉམ་བཞེངས། ༈ ཡང་སྣ་ཚོགས་པད་ཟླ་ལ་སྒྲོལ་མ་སྔོན་མོ་གཡས་མཆོག་སྦྱིན།
གཡོན་ཨུཏྤལ། རྒྱན་ན་བཟའ་རྡོར་སྐྱིལ། ༈ ཡང་སྣ་ཚོགས་པད་ཟླ་ལ་སྒྲོལ་ལྗང་དཀྱུས་འགྲེའི་གཡས་སུ་འོད་ཟེར་ཅན་སེར་མོ་གཡས་ཤིང་ཐོག གཡོན་ཡལ་ག གཡོན་དུ་རྨ་བྱ་ཆེན་མོ་ལྗང་སེར་གཡས་རྔ་ཡབ། གཡོན་རྨ་བྱའི་མཇུག་སྒྲོ། དེ་གཡོན་རལ་གཅིག་མ་ནག་མོ། སྐྲ་བརྫེས་སྤྱན་གསུམ་མཆེ་གཙིགས་སྟག་ཤམ། གྲི་གུག་ཐོད་པ། དེ་གཡོན་དུག་སེལ་མ་ལྗང་གུ་གཡས་རྔ་ཡབ།
གཡོན་སྦྲུལ་ནག་ཞགས་པ། འཁོར་འདི་རྣམས་བཞེངས་སྟབས་རྒྱན་ན་བཟའ། ༈ ཡང་པད་ཟླ་ལ་སྒྲོལ་མ་སྐུ་དང་རྩ་ཞལ་སེར་པོ། གཡས་ནག་གཡོན་དམར། རྒྱབ་དཀར་སྤྱན་གསུམ་གསུམ་ཞི་ཉམས། གཡས་དང་པོ་རྡོ་རྗེ། གཉིས་པ་མདའ། གསུམ་པ་དུང་། བཞི་པ་མཆོག་སྦྱིན། གཡོན་དང་པོ་ཨུཏྤལ།
གཉིས་པ་གཞུ། གསུམ་པ་ལྕགས་ཀྱུ། བཞི་པ་སྡིགས་མཛུབ་ཞགས་པ། རྒྱན་ན་བཟའ་རྡོར་སྐྱིལ། ཕྱོགས་བཞིར་ཟླ་གདན་ལ་མདུན་དུ་མེ་ཏོག སྒྲོལ་མ་དཀར་མོ་མེ་ཏོག གཡས་སུ་བདུག་སྤོས་སྒྲོལ་ནག་སྤོས་ཕོར། རྒྱབ་ཏུ་མར་མེ་སྒྲོལ་སེར་མར་མེ། གཡོན་དུ་དྲི་སྒྲོལ་དམར་མོ་དུང་ཆོས། ཤར་ལྷོར་འཁོར་ལོ།
ལྷོ་ནུབ་ཏུ་རིན་ཆེན། ནུབ་བྱང་དུ་པདྨ། བྱང་ཤར་དུ་དྲི། དེའི་ཕྱིར་ཕྱོགས་བཞིར་ཉི་གདན་ལ་ཤར་དུ་ལྕགས་ཀྱུ་མ་དཀར་མོ་ལྕགས་ཀྱུ། དེའི་སྟེང་གཙུག་ཏོར་རྣམ་རྒྱལ་སེར་མོ་འཁོར་ལོ། ལྷོར་ཞགས་པ་མ་ནག་མོ་ཞགས་པ། ནུབ་ཏུ་ལྕགས་སྒྲོག་མ་སེར་མོ་ལྕགས་སྒྲོག དེ་སྟེང་གནོད་མཛེས་མ་ནག་མོ་སྦྲུལ་ཞགས། བྱང་དུ་དྲིལ་བུ་མ་དམར་མོ་དྲིལ་བུ། ཐམས་ཅད་ཀྱང་གཡོན་སྡིགས་མཛུབ།
སྤྱན་གསུམ་འཛུམ་ཁྲོ། རྒྱན་ན་བཟའ་རྡོར་སྐྱིལ། ༈ ཡང་པད་དཀར་ཟླ་གདན་ལ། སྒྲོལ་དཀར་མཆོག་སྦྱིན་ཨུཏྤལ། རྒྱན་ན་བཟའ་རྡོར་སྐྱིལ། ༈ ཡང་པད་ཟླ་ལ་སྒྲོལ་ལྗང་གཙོ་དགུ་དཀྱུས་འགྲེ། ༈ ཡང་པད་དཀར་ཉི་མ་རོ་གདན་ལ་སྒྲོལ་ནག་སྤྱན་གསུམ་མཆེ་གཙིགས་སྐྲ་ཁམ་ཐོར་ཚུགས། ཐོད་སྐམ་དབུ་རྒྱན་དོ་ཤལ། སྦྲུལ་རུས། སྟག་ཤམ།
དང་པོ་གཉིས་གྲི་གུག་ཐོད་ཁྲག་ཐུགས་ཀར་སྟེང་འོག གཡས་འོག་མ་རལ་གྲི། གཡོན་འོག་མ་ཨུཏ་སྔོན། གཡས་བསྐུམ་གཡོན་བརྐྱང་བཞེངས་པ། ༈ ཡང་པད་དཀར་ཟླ་གདན་སྒྲོལ་དཀར་མཆོག་སྦྱིན་ཨུཏ་དཀར། རྒྱན་ན་བཟའ་རྡོར་སྐྱིལ། ༈ ཡང་རི་རབ་དཀྱུས་འགྲེའི་སྟེང་པད་དཀར་ཟླ་གདན་ལ། སྒྲོལ་དཀར་སྤྱན་གསུམ་མ། དང་པོ་གཉིས་ཐུགས་ཀར་སྦྱར་ཏེ་གུང་མོ་གཉིས་བརྐྱང་བའི་རྒྱབ་ནས་མཛུབ་མོ་གཉིས་རེག་པ། མཐེ་བོང་གཉིས་གུང་མོ་ལ་སྦྱར་ཞིང་མཐེ་ཆུང་གཉིས་གཤིབ་ཏེ་བརྐྱང་།
སྲིན་ལག་གཉིས་བསྣོལ་བ། གཡས་འོག་མ་ནོར་བུ་དང་བཅས་པའི་མཆོག་སྦྱིན། གཡོན་འོག་མ་ཨུཏྤལ། རྒྱན་ན་བཟའ་རྡོར་སྐྱིལ། གཡས་སུ་པད་ཟླ་ལ་འོད་ཟེར་ཅན་སེར་མོ་གཡས་རྔ་ཡབ་གཡོན་ཡལ་ག སྟོད་གཡོག་དམར་པོ། ཤམ་ཐབས་སྔོན་པོ། གཡོན་དུ་པད་ཟླ་ལ་རྨ་བྱ་ཆེན་མོ་ལྗང་སེར་གཡས་རྔ་ཡབ། གཡོན་རྨ་བྱའི་མཇུག་སྒྲོ། གཉིས་ཀ་རྒྱན་ན་བཟའ་མཉམ་བཞེངས།
༈ ཡང་པད་ཟླ་ལ་སྒྲོལ་མ་སྐུ་དང་རྩ་ཞལ་དཀར་པོ་གཡས་སེར། གཡོན་སྔོ་སྤྱན་གསུམ་གསུམ། གཡས་དང་པོ་མཆོག་སྦྱིན། གཉིས་པ་ཕྲེང་བ། གསུམ་པ་མདའ། གཡོན་དང་པོ་ཨུཏྤལ། གཉིས་པ་པདྨ། གསུམ་པ་གཞུ། དབུ་སྐྲ་ཐོར་ཚུགས། ཐོད་སྐམ་དང་ཟླ་ཕྱེད་དབུ་རྒྱན།
རྒྱན་ན་བཟའ། དུར་ཁྲོད་དུ་བཞུགས་པ། ཞི་ཉམས་ཕྱེད་སྐྱིལ་ཏེ་ཁྱོན་ཉེར་བརྒྱད། རྟེན་གཙོ་གསུམ་པར་སྤྱན་གཟིགས་ཕྱག་བཞི་པ་དཀྱུས་འགྲེ། སྣ་ཚོགས་པད་ཟླ་ལ་གནོད་སྦྱིན་སྒྲོལ་མ་ལྗང་སྔོན་ཞལ་གཅིག་སྤྱན་གཉིས་རལ་པའི་ཐོར་ཚུགས། རིན་ཆེན་རྒྱན་དང་དར་གྱི་ན་བཟའ་འོད་ཀྱིས་རྒྱབ་ཡོལ། གཡས་གཉིས་ན་བགྲང་ཕྲེང་མཆོག་སྦྱིན། གཡོན་གཉིས་ན་ཨུཏྤལ་པུ་ཏི། སེམས་སྐྱིལ། དེ་མདུན་རྡོ་རྗེ་སྒྲོལ་ནག་གཡས་རྡོ་རྗེ།
གཡས་སུ་རིན་ཆེན་སྒྲོལ་སེར་གཡས་རིན་ཆེན། རྒྱབ་ཏུ་པད་སྒྲོལ་དམར་མོ་གཡས་པདྨ། གཡོན་དུ་ལས་སྒྲོལ་ལྗང་གུ་གཡས་རལ་གྲི། ཤར་ལྷོར་མེ་ཏོག་མ་ཕྲེང་བ། ལྷོ་ནུབ་ཏུ་སྤོས་མ་ནག་མོ་སྤོས་ཕོར། ནུབ་བྱང་དུ་མར་མེ་མ་སེར་མོ་གཡས་མར་མེ། བྱང་ཤར་དུ་དྲི་སྒྲོལ་དམར་མོ་གཡས་སུ་དུང་ཆོས། ཐམས་ཅད་གཡོན་ཨུཏྤལ། རྒྱན་ན་བཟའ་དཀར་མོ་གཡས་མེ་ཏོག འོད་བཞུགས་ཚུལ་གདན་རྣམས་གཙོ་འདྲ།
རྡོར་སྒྲོལ་མའི་མདུན་དུ་ལྕགས་ཀྱུ་མ་ནག་མོ་གཡས་ལྕགས་ཀྱུ། རིན་སྒྲོལ་མའི་གཡས་སུ་ཞགས་སེར་གཡས་ཞགས་པ། པད་སྒྲོལ་མའི་སྟེང་དུ་ལྕགས་སྒྲོག་དམར་གཡས་ལྕགས་སྒྲོག ལས་སྒྲོལ་མའི་གཡོན་དུ་དྲིལ་དཀར། གཡས་དྲིལ་བུ། བཞི་ཀ་གཡོན་ཨུཏྤལ། རལ་པ་གྱེན་དུ་བརྫེས་སྦྲུལ་རྒྱན། སྟག་ཤམ། མཆེ་གཙིགས་སྤྱན་གཉིས། པད་ཉིར་གཡས་བརྐྱངས།
༈ ཡང་པད་ཟླའི་སྟེང་དུ་ངན་སོང་ལས་སྒྲོལ་མ་ལྗང་གུ་ཞལ་གཅིག་སྤྱན་གཉིས། གཡས་སྐྱབས་སྦྱིན་ལྕགས་ཀྱུ། འོག་མ་མཆོག་སྦྱིན། གཡོན་ཞགས་པ་འོག་མ་ཨུཏྤལ། རྒྱན་ན་བཟའ་དམར་པོ་སེམས་སྐྱིལ། ༈ ཡང་སྣ་ཚོགས་པད་ཉི་ཟླ་གདན་ལ། སྣ་ཚོགས་ཡུམ་དཀར་མོ་ཞལ་གཅིག་སྤྱན་གཉིས་གཡས་སྐྱབས་སྦྱིན། གཡོན་པད་དཀར་རྒྱན་ན་བཟའ་དཀར་པོ། ཞབས་གཡས་གཡོན་བྲང་སྦྱར་ཏེ་བཞུགས་པ། ༈ ཡང་སྣ་ཚོགས་པད་ཟླའི་སྟེང་དབང་སྔོན་དྲག་ནག་ཚངས་སེར་ཁྱབ་མཇུག་སྔོན་པོ་རྣམས་ལྷ་ལུས་རྒྱན་གོས་བཅས་འགྱེལ་བའི་སྟེང་།
དོན་གྲུབ་སྒྲོལ་མ་སེར་མོ་རྩ་ཞལ་སེར། གཡས་དང་པོ་ནག གཉིས་པ་ལྗང་། གསུམ་པ་སྔོ། གཡོན་དང་པོ་དཀར། གཉིས་པ་དམར། གསུམ་པ་སྔོ། སྟེང་ཞལ་དུད་ཁ་ཐམས་ཅད་མཆེ་གཙིགས་སྤྱན་གསུམ། གཡས་བརྒྱད་ན་རལ་གྲི། ཨུཏྤལ།
མདའ། རྡོ་རྗེ། ལྕགས་ཀྱུ། དབྱུག་པ། གྲི་གུག སྐྱབས་སྦྱིན། གཡོན་བརྒྱད་ན་སྡིགས་མཛུབ་དང་བཅས་པའི་ཞགས་པ། ཐོད་པ། གཞུ། ཁ་ཊྭཱཾ།
ཞགས་པ། ཚངས་མགོ ནོར་བུ། བུམ་པ་རྣམས་འཛིན་པ། སྐྲ་ཁམས་གྱེན་བརྫེས། ཐོད་སྐམ་དབུ་རྒྱན་མགོ་རློན་དོ་ཤལ། དར་གྱིས་སྟོད་གཡོགས་ཤམ་ཐབས། འོད་དམར་གཡོན་བསྐུམས་དབང་པོ། གཡས་བརྐྱངས་ཚངས་པ། བར་དུ་དྲག་པོ་ཁྱབ་མཇུག་མནན་པ།
པད་ཉི་ལ་དུག་སེལ་མ་སྐུ་དང་ཞལ་གསུམ་སེར། སྤྱན་གསུམ། མཆེ་གཙིགས་སྦྲུལ་མགོའི་གདེངས་ཀ་བདུན་སྐྲ་ཐོར་ཚུགས་མེ་ཏོག་སྔོན་པོ་དང་། རིན་པོ་ཆེ་སྦྲུལ་རྒྱན་དར་སྣ་ཚོགས་ཀྱིས་སྟོད་གཡོགས་ཤམ་ཐབས། གཡས་གསུམ་ན་རྡོ་རྗེ། རལ་གྲི། མདའ། གཡོན་གསུམ་ན་སྡིགས་མཛུབ་དང་བཅས་པའི་ཞགས་པ། མེ་ཏོག་སྔོན་པོ་གཞུ། རོལ་པའི་བཞུགས་སྟབས།
༈ ཡང་དེ་འདྲ་བ་གཅིག ༈ ཡང་པད་ཟླ་ལ་དུག་སེལ་མ་ལྗང་གུ་ཞལ་གཅིག་སྤྱན་གཉིས་མ་གཡས་གཉིས་ན་རྩེ་གསུམ། རྨ་བྱའི་མཇུག་སྒྲོ། གཡོན་གཉིས་ན་སྦྲུལ་ཞགས། སྐྱབས་སྦྱིན། སྦྲུལ་མགོའི་གདེངས་ཀ་བདུན། གདུ་བུ་སྐེ་རགས། དོ་ཤལ་རྣ་རྒྱན་རྣམས་ཀྱང་སྦྲུལ་སེམས་སྐྱིལ། ༈ ཡང་པད་དཀར་ཟླ་གདན་ལ་དུག་སེལ་མ་དཀར་མོ་ཞལ་གཅིག སྤྱན་གཉིས་མ།
རྩ་ཕྱག་པི་ཝང་། གཡས་འོག་མ་སྐྱབས་སྦྱིན། གཡོན་འོག་མ་སྦྲུལ་དཀར་རལ་པའི་ཟུར་ཕུད། དར་དཀར་སྟོད་གཡོག གཡས་རིན་པོ་ཆེ་དང་སྦྲུལ་དཀར་གྱིས་བརྒྱན་འོད་དཀར་གྱིས་བརྒྱན་འོད་དཀར་སེམས་སྐྱིལ། ༈ ཡང་ཉི་ཟླ་ཆོས་འབྱུང་བདུད་བཞི་ཐོད་པ་དཀར་པོའི་སྟེང་དུ། རལ་གཅིག་མ་སྐུ་དང་རྩ་ཞལ་ནག་པོ། གཡས་ཞལ་ལྔའི་དང་པོ་དཀར། གཉིས་སེར། གསུམ་ལྗང་།
བཞི་དམར། ལྔ་དུད། གཡོན་ཞལ་ལྔའི་དང་པོ་དམར། གཉིས་དཀར། གསུམ་སེར། བཞི་ལྗང་། ལྔ་དཀར་དམར། སྟེང་དུད་ཁ་མཆེ་བ་གཙིགས་པ། སྤྱན་གསུམ་གསུམ། ཕྱག་གཡས་རྣམས་ན།
རལ་གྲི། རྡོ་རྗེ། འཁོར་ལོ། རིན་པོ་ཆེའི་ཁྲི། ལྕགས་ཀྱུ། མདའ། མདུང་། ཐོ་བ། གཏུན་ཤིང་། གྲི་གུག
ཌཱ་མ་རུ། ཕྲེང་བ་རྣམས་འཛིན་པ། གཡོན་པ་རྣམས་ན་གཞུ། ཞགས་པ། སྡིགས་མཛུབ། བ་དན། དབྱུག་པ། རྩེ་གསུམ་ཐོད་པ། ཨུཏྤལ། དྲིལ་བུ།
སཏྭ་གྲི། ཚངས་པའི་མགོ་ཐོད་པ་རྣམས་འཛིན་པ། སྐྲ་ཁམ་གྱེན་བརྫེས་ཐོད་པ་རྣམས་གྱོན། རུས་སྦྲུལ་སྟག་ཤམ་རྣམས་ཀྱིས་བརྒྱན་པ། གཡོན་བརྐྱངས་གཡས་བསྐུམས་རོ་གདན། ༈ ཡང་པད་ལྗང་ཉི་གདན་ལ། རལ་གཅིག་ནག་མོ། ཞལ་གཅིག་སྤྱན་གསུམ། མཆེ་བ་གཙིགས་སྐྲ་ཁམ་གྱེན་བརྫེས། གཡས་གཡོན་དང་པོ་གཉིས་ཀྱི་གྲི་ཐོད།
འོག་གཉིས་རལ་གྲི་ཨུཏྤལ། རིན་ཆེན་མེ་ཏོག སྦྲུལ་རྒྱན་སྟག་ཤམ། ཐོད་རྣམས་དབུ་རྒྱན་གཡོན་བརྐྱང་། ༈ ཡང་པད་ལྗང་ཉི་གདན་ལ། རལ་གཅིག་མ་ནག་མོ་ཞལ་གཅིག་སྤྱན་གསུམ་མཆེ་གཙིགས། སྐྲ་བརྫེས། གྲི་ཐོད། གཞན་འདྲ། ༈ ཡང་པད་ཟླ་ལ་ཙནྡན་དཀར་པོ་ཞལ་གཅིག་ཕྱག་བཞི་རྣམས་གཡས་དང་པོ་མཆོག་སྦྱིན།
གཡོན་དང་པོ་པད་སྟེང་པུ་ཏི། འོག་གཉིས་མཉམ་བཞག་སྟེང་ལྷུང་བཟེད། རྡོར་སྐྱིལ་རྒྱན་ན་བཟའ། ༈ ཡང་རྣམ་རྒྱལ་མཆོད་རྟེན་ནང་། ཕག་བདུན་གྱི་དྲངས་པའི་ཤིང་རྟའི་སྟེང་བདུད་བཞི་དང་འོག་ཏུ་གཟའ་བརྒྱད་ནད་བཞི་བརྒྱ་རྩ་བཞིས་མཚོན་པའི་མི་གཟུགས་ཕྲན་བུ་མནན་པའི་སྟེང་འོད་ཟེར་ཅན་སྐུ་དང་རྩ་ཞལ་དཀར་པོ་གཡས་ནག་གཡོན་ཕག་གདོང་དམར་མོ་རྒྱབ་ལྗང་། སྟེང་སེར། གཡས་ལྔ་ན་ཉི་དཀྱིལ། རྡོ་རྗེ་སྔོན་པོ། མདའ། ལྕགས་ཀྱུ།
ཁབ། གཡོན་ལྔ་ན་ཟླ་དཀྱིལ། གཞུ་ཤིང་གི་ཡལ་ག སྡིགས་མཛུབ་དང་བཅས་པའི་ཞགས་པ། སྐུད་པ་རྣམས། རལ་པའི་ཐོར་ཚུགས། རིན་པོ་ཆེའི་རྒྱན། སྟོད་གཡོག་དཀར་པོ། ཞབས་བཞི་བརྐྱངས་བསྐུམས། གང་བདེས་བདུད་བཞི་མནན་པ།
ཅུང་ཟད་ཁྲོ་ཚུལ་སྤྱན་གཉིས། མདུན་དུ་ཆུ་སྲིན་ལ། ཕག་གདོང་མ་ནག་མོ། གཡས་རྡོ་རྗེ། གཡོན་སྡིགས་མཛུབ། གཡས་སུ་ཕག་གདོང་མ་དམར་མོ། གཡས་གཉིས་ན་ལྕགས་ཀྱུ། ཁབ། གཡོན་གཉིས་ན་སྡིགས་མཛུབ་དང་བཅས་པའི་ཞགས་པ། སྐུད་པ།
གཡོན་དུ་ཕག་གདོང་མ་དམར་མོ། དང་པོ་གཉིས་མདའ་གཞུ་འགེངས་པ། གཡས་མདའ། རྡོ་རྗེ། གཡོན་གཞུ་ཡལ་ག རྒྱན་ན་བཟའ་གཙོ་འདྲ་བཞེངས་སྟབས། ༈ ཡང་ཕག་སྟེང་པད་ཟླ་ལ་འོད་ཟེར་ཅན་སེར་མོ། ཞལ་གཅིག་སྤྱན་གསུམ། གཡས་མཆོག་སྦྱིན། གཡོན་ཡལ་ག
རྒྱན་ན་བཟའ་དཀར་པོ་རོལ་སྟབས། ༈ ཡང་རླུང་དཀྱིལ་གཞུ་ལྟ་བུའི་སྟེང་། འདིར་ཕག་མཇུག་ཕྱོགས་སུ་འཇིགས་པ་བུར་ཚུར་གྱིས་མནན་པ།་་་་་ གཟའ་མགོ་དགུ་བྱ་རོག་མགོ་བཅས་པའི་སྟོད་ཁོག་ལས་མེད་པ། ལག་གཉིས་ཉི་ཟླ་འཛིན་པའི་སྟེང་ཕག་བདུན་གྱིས་དྲངས་པའི་ཤིང་རྟ་ལ་རྣམ་རྒྱལ་མཆོད་རྟེན་ནང་པད་ལྗང་། ཉི་གདན་ལ་འོད་ཟེར་ཅན་སྐུ་དང་རྩ་ཞལ་སེར་པོ། གཡས་དམར། གཡོན་ཕག་གདོང་ནག་སྤྱན་གསུམ་མཆེ་གཙིགས། གཡས་དང་པོ་ན་རྡོ་རྗེ། གཉིས་པ་ལྕགས་ཀྱུ།
གསུམ་མདའ། བཞི་ཕག གཡོན་དང་པོ་ན་ཡལ་ག གཉིས་གཞུ་གསུམ་སྐུད་པ། བཞི་སྡིགས་མཛུབ་དང་བཅས་པའི་ཞགས་པ། རིན་ཆེན་རྒྱན་དང་གཡེར་ཁའི་ཕྲེང་བ། དར་དམར་སྟོད་གཡོག་ཤམ་ཐབས། གཡོན་བརྐྱང་། དེ་མདུན་ཕག་གདོང་མ་དམར་མོ། གཡས་གཉིས་ན་ཁབ་ལྕགས་ཀྱུ།
གཡོན་གཉིས་ན་ཞགས་པ། ཡལ་ག གཡས་སུ་བཻ་ཏ་ལི་སེར་མོ། གཡས་གཉིས་ན་ཡལ་ག་ཁབ། གཡོན་གཉིས་ན་རྡོ་རྗེ། ཞགས་པ། རྒྱབ་ཏུ་ཝ་ར་ལི་དཀར་མོ། གཡས་གཉིས་རྡོ་རྗེ། ཁབ། གཡོན་གཉིས་ན་ཞགས་པ།
ཡལ་ག གཡོན་དུ་ཝ་ར་ཧ་མུ་ཁིའི་དམར་མོ་སྤྱན་གསུམ་མ། གཡས་གཉིས་ན་རྡོ་རྗེ་མདའ། གཡོན་གཉིས་ན་ཞགས་པ། ཡལ་ག མདུན་གཡས་རྒྱབ་ཀྱི་ལྷ་མོ་རྣམས་སྤྱན་གཉིས་མ་ཐམས་ཅད་ཀྱང་ཁྲོ་མོ། རྒྱན་ན་བཟའ་གཙོ་འདྲ། གཡོན་བརྐྱང་། ཡང་དུར་ཁྲོད་ཀྱི་དབུས་སུ། ཆོས་འབྱུང་དཀར་པོ་ལ་གནས་པའི་ཉི་གདན་ལ་འོད་ཟེར་ཅན་སྐུ་དང་རྩ་ཞལ་དམར་མོ།
གཡས་སུ་སེར་པོ་དང་ནག་པོའི་ཞལ་གཉིས་གཡོན་དུ་དཀར་པོ་དང་ནག་པོའི་ཞལ་གཉིས། སྟེང་དུ་ཕག་ཞལ་ནག་པོ་སྤྱན་གསུམ་མཆེ་གཙིགས། གཡས་དྲུག་ན་རལ་གྲི། སྣ་ཚོགས་རྡོ་རྗེ། རྡོ་རྗེ་རྩེ་གཅིག དགྲ་སཏྭ། མདའ། གཏུན་ཤིང་། གཡོན་དྲུག་ན་སྡིགས་མཛུབ་དང་བཅས་པའི་ཁབ། རྩེ་གསུམ།
ཡལ་ག གཞུ། ཞགས་པ། ཚངས་མགོ སྐྲ་ཁམ་གྱེན་བརྫེས། ཐོད་སྐམ་དབུ་བརྒྱན་དོ་ཤལ། རུས་རྒྱན། སྟག་པགས་ཀྱིས་སྟོད་སྨད་གཡོག་པ། བདུད་བཞིའི་སྟེང་ན། གཡོན་བརྐྱང་།
དེའི་མདུན་ན་ཤིང་རྟ་ལ་གནས་པའི་ལྷ་མོ་དམར་མོ། གཡས་སྡིགས་མཛུབ། གཡོན་ཡལ་ག་རོ་གདན་ལ་བཞུགས་པ། སྦྲུལ་རྒྱན་མ་གཏོགས་གཞན་གཙོ་འདྲ། ཡང་བྱང་ཆུབ་མཆོད་རྟེན་གྱི་ནང་བྲག་སྟེང་ཟླ་གདན་འོད་ཟེར་ཅན་སྐུ་དང་རྩ་ཞལ་སེར་པོ། གཡས་སྔོ་གཡོན་དཀར། གཡས་བཞི་ན་རྡོ་རྗེ། ཁབ། ལྕགས་ཀྱུ། མདའ།
གཡོན་བཞི་ན་ཞགས་པ། སྐུད་པ། ཡལ་ག གཞུ། རྒྱན་ན་བཟའ། ཞབས་སྐྱིལ་ཀྲུང་གིས་དབང་ཕྱུག་ཨུ་མ་མནན་པ། ༈ ཡང་རྣམ་རྒྱལ་མཆོད་རྟེན་གྱི་ནང་འཁོར་ལོ་དཀར་པོ་་་་་་འཁོར་ལོ་འདིའི་གདན་ཐབས་ཀྱི་ལྟེ་བར་རྩིབས་བརྒྱད་པའི་ལྟེ་བར་ཉི་གདན་ལ་འོད་ཟེར་ཅན་སྐུ་དང་རྩ་ཞལ་དམར་པོ་འཛུམ་མདངས། གཡས་གཡོན་གཉིས་སུ་ཕག་ཞལ་དམར་པོ་དང་དམར་སྐྱ། སྤྱན་གསུམ། གཡས་དྲུག་ན་ཁབ།
ལྕགས་ཀྱུ། གཏུན་ཤིང་། རལ་གྲི། རྡོ་རྗེ་དབྱུག་པ། རྡོ་རྗེ། གཡོན་དྲུག་ན། མེ་ཏོག་དམར་པོ། སྡིགས་མཛུབ་དང་བཅས་པའི་ཞགས་པ། ཐོད་པ། སྐུད་པ།
ཚངས་མགོ་བུམ་པ། སྐྲ་སེར། གྱེན་བརྫེས། སྟོད་གཡོག་དར་དམར། སྟག་ཤམ། རིན་རྒྱན། གཡས་བརྐྱངས། ༈ ཡང་པད་དཀར་ཟླ་གདན་ལ་རི་ཁྲོད་མ་སྐུ་དང་རྩ་ཞལ་སེར་པོ་ཁྲོ་འཛུམ། གཡས་ཞི་ཞིང་དཀར་བ། གཡོན་ཞལ་དམར་ཞིང་འཛུམ་ཁྲོ།
སྤྱན་གསུམ། གཡས་དང་པོ་རྡོ་རྗེ་ཐུགས་ཀ གཉིས་པ་དགྲ་སཏྭ། གསུམ་པ་མདའ། གཡོན་དང་པོ་སྡིགས་མཛུབ་དང་བཅས་པའི་ཞགས་པ། གཉིས་པ་མེ་ཏོག་དང་འབྲས་བུས་སྦྲང་ཡབ། གསུམ་པ་གཞུ། རལ་པའི་ཐོར་ཚུགས། མེ་ཏོག་དང་རིན་ཆེན། དར་དམར་སྟོད་གཡོག
ཤིང་ལོའི་སྨད་གཡོག གཡས་པུས་མོ་གདན་བཙུགས། གཡོན་མཐིལ་གདན་བཙུགས། བཞེངས་སྟབས་རོ་གདན་ལ་བཞུགས་པ། འོད་དམར། ༈ ཡང་པད་ལྗང་ཟླ་གདན་ལ་རི་ཁྲོད་མ་སྐུ་དང་རྩ་ཞལ་ལྗང་། གཡས་ནག གཡོན་དཀར། སྤྱན་གསུམ་འཛུམ་ཁྲོ་གཡས་དང་པོ་རྡོ་རྗེ། གཉིས་པ་དགྲ་སཏྭ།
གསུམ་པ་མདའ། གཡོན་དང་པོ་སྡིགས་མཛུབ་དང་བཅས་པའི་ཞགས་པ། གཉིས་པ་ཤིང་ལོའི་སྦྲང་ཡབ། གསུམ་པ་གཞུ། སྐྲ་སེར་གྱེན་བརྫེས། མེ་ཏོག་གིས་བརྒྱན། སྟག་ཤམ་གཡོན་བརྐྱངས་གཡས་བསྐུམས་གྱིས་མི་རོ་གཉིས་མནན་པ། ༈ ཡང་པད་དཀར་ཟླ་གདན་ལ་ཤེར་ཕྱིན་དཀར་མོ་ཕྱག་ཆོས་འཆད་ཀྱི་པད་དཀར་དང་པད་དམར་འཛིན་པའི་མེ་ཏོག་སྙན་གཡས་གཡོན་གྱི་ཐད་དཀར་ཁ་ཕྱེ་བའི་སྟེང་ན་པུ་ཏི་རེ་རེ་འཛིན་པ་ཐོར་ཆུང་ཟུར་ཕུད་རྒྱན་ན་བཟའ་རྡོར་སྐྱིལ། ༈ ཡང་པད་ཟླ་ལ་ཤེར་ཕྱིན་སེར་མོ་གཞན་གོང་འདྲ་ལས་ཨུཏྤལ་སྔོན་པོའི་སྟེང་ན་པུ་ཏི་རེ་རེ་འཛིན་པ། ༈ ཡང་པད་དཀར་ཟླ་གདན་ལ་ཤེར་ཕྱིན་སེར་མོ་དང་པོ་གཉིས་ཆོས་འཆད།
གཡས་འོག་སྐྱབས་སྦྱིན། གཡོན་འོག་ཨུཏ་སྔོན་སྟེང་པུ་ཏི། རྒྱན་ན་བཟའ་རྡོར་སྐྱིལ། ༈ ཡང་པད་ཟླ་ལ་དབྱངས་ཅན་མ་སྐུ་དང་རྩ་ཞལ་དམར། གཡས་སྔོ། གཡོན་དཀར། གཡས་གསུམ་ན་པདྨ། རལ་གྲི། གྲི་གུག གཡོན་གསུམ་ན།
འཁོར་ལོ། ནོར་བུ། ཐོད་པ། རྒྱན་ན་བཟའ། གཡོན་བརྐྱངས། ༈ ཡང་པད་དཀར་ཟླ་གདན་ལ། དབྱངས་ཅན་མ་དཀར་མོ་གཡས་མཆོག་སྦྱིན། གཡོན་པད་དཀར། དེའི་མདུན་རྒྱབ་གཡས། གཡོན་དུ་འཁོར་དེ་འདྲ་བ་བཞི།
ཐམས་ཅད་ཀྱང་མེ་ཏོག་དང་མུ་ཏིག རིན་ཆེན་སྣ་ཚོགས་ཀྱིས་བརྒྱན། དར་གྱི་ན་བཟའ་སེམས་སྐྱིལ་འོད་དཀར། ༈ ཡང་པད་ཟླ་ལ་དབྱངས་ཅན་མ་དཀར་མོ་གཡས་པད་དམར། གཡོན་པུ་ཏི་རྒྱན་ན་བཟའ་རྡོར་སྐྱིལ། ༈ ཡང་པད་ཟླ་ལ་དབྱངས་ཅན་མ་དཀར་མོ་པི་ཝང་བསྒྱུར་བ། རྒྱན་ན་བཟའ་རྡོར་སྐྱིལ། ༈ ཡང་པད་ཟླ་གདན་ལ་དབྱངས་ཅན་མ་དཀར་པོ་གཡས་པད་དམར། གཡོན་པུ་ཏི། ཐོར་ཚུགས་སྤྱན་གསུམ།
ཟླ་ཕྱེད་དབུ་རྒྱན། རྒྱན་ན་བཟའ་རྡོར་སྐྱིལ། ༈ རྟེན་གཙོ་བཞི་པ་ཕྱག་རྡོར་དཀྱུས་འགྲེ།་་་་་ འདི་འགྱིངས་བག་ཆེ་ཙམ། པད་ཟླ་ལ་ཁྲོ་གཉེར་ཅན་སེར་མོ་གཡས་མཆོག་སྦྱིན་བགྲང་ཕྲེང་། གཡོན་ནོར་བུས་མཚན་པའི་དབྱུག་པ་དང་། སྤྱི་བླུགས། འཛུམ་ཁྲོ། རྒྱན་ན་བཟའ་སེམས་སྐྱིལ། ༈ ཡང་པད་མ་ཟླ་གདན་ལ།
རིག་བྱེད་མ་དམར་མོ་དང་པོ་གཉིས་ཨུཏྤལའི་མདའ་གཞུ་འགེངས་པ། གཡས་འོག་མས་སྐྱབས་སྦྱིན། གཡོན་འོག་མས་ཨུཏ་དམར། རིན་ཆེན་རྒྱན་དང་དར་དམར་ན་བཟའ་འོད་དམར། མི་མདོག་ནག་གི་མགོ་ལ་དབང་ཕྱུག་ཨུ་མའི་སྟེང་ན་གཡོན་བརྐྱངས་སྐྱིལ་ཀྲུང་ཕྱེད་པས་བཞུགས་པ། ༈ ཡང་ཆོས་འབྱུང་དཀར་པོའི་ནང་པད་དམར་ཉི་མ་རོའི་གདན་ལ་ཀུ་རུ་ཀུལླེ་དམར་མོ། དང་པོ་གཉིས་མདའ་གཞུ། གཡས་འོག་མས་ཨུཏྤལ་དམར་པོའི་ལྕགས་ཀྱུ། གཡོན་འོག་མས་ཨུཏ་དམར་སྟེང་ཐོད་ཁྲག སྐྲ་སེར་གྱེན་བརྫེས།
འཛུམ་ཁྲོ་སྤྱན་གསུམ་ཐོད་སྐམ་དབུ་རྒྱན། མགོ་རློན་དོ་ཤལ། རུས་རྒྱན། སྟག་ཤམ། གཡོན་བརྐྱངས་སྐྱིལ་ཀྲུང་ཕྱེད་པའི་གར་སྟབས། ༈ ཡང་པད་དམར་ཉི་ཟླའི་གདན་ལ་རིག་བྱེད་མ་དམར་པོ་དང་པོ་གཉིས་ཧཱུྃ་མཛད་ཀྱི་ཕྱག་རྒྱ། བར་པ་གཉིས། ལྕགས་ཀྱུ་དང་ཨུཏ་དམར།་་་་་ གཡས་གཡོན་ཁུ་ཚུར་བཅངས་པ་གཡོན་གྱི་མཁྲིག་མའི་སྟེང་གཡས་ཀྱི་མཁྲིག་མ་བཞག་པ་རྒྱབ་སྦྱར་བའི་མཐེ་ཆུང་གཉིས་སྦྲེལ་མཛུབ་མོ་གཉིས་བརྐྱངས་པ། འོག་མ་གཉིས་མདའ་གཞུ་འགེངས་པ།
རྒྱན་ན་བཟའ་དམར་པོ་རྡོར་སྐྱིལ། ༈ ཡང་པད་དམར་ཉི་གདན་ལ་རིག་བྱེད་མ་དམར་མོ། རྩ་ཕྱག་ཧཱུྃ་མཛད་ཀྱི་ཕྱག་རྒྱ། གཡས་གཡོན་གཉིས་པ་གཉིས་ཀྱིས་ལྕགས་ཀྱུ་དང་ཞགས་པ། གསུམ་པ་གཉིས་ཀྱིས་མདའ་གཞུ་འགེངས་པ། བཞི་པ་གཉིས་ཀྱིས་མཆོག་སྦྱིན་ཨུཏ་དམར། རྒྱན་ན་བཟའ་དམར་པོ་རྡོར་སྐྱིལ། ༈ དེའི་ཕྱོགས་མཚམས་བརྒྱད་དུ་འཁོར་ལྷ་མོ། ཕྱག་བཞི་མ་སེར་མོ། དང་པོ་གཉིས་མཆོག་སྦྱིན་ཨུཏ་དམར།
འོག་མ་གཉིས་མདའ་གཞུ་འགེངས་པ། རྒྱན་ན་བཟའ་རྡོར་སྐྱིལ། ལྷ་མོ་མདུན་མའི་མདུན་དུ། རོ་ལངས་མ་དམར་མོ། གཡས་གཉིས་སྡིགས་མཛུབ་ལྕགས་ཀྱུ། གཡོན་གཉིས་དྲིལ་བུ། ཞགས་པ། གཡས་ཀྱི་ལྷ་མོའི་གཡས་སུ་མི་ཐུབ་མ་སེར་མོ། གཡས་གཉིས་དབྱུག་པ་ལྕགས་ཀྱུ། གཡོན་འདྲ་རྒྱབ་ཀྱི་ལྷ་མོའི་སྟེང་དུ།
རལ་གཅིག་མ་ནག་མོ། གཡས་གཉིས་རྡོ་རྗེ་ལྕགས་ཀྱུ། གཡོན་འདྲ། གཡོན་གྱི་ལྷ་མོའི་གཡོན་དུ་གནྡ་རི་སེར་མོ་གཡས་གཉིས་ཁ་ཊྭཱཾ་ལྕགས་ཀྱུ། གཙོ་འཁོར་ཐམས་ཅད་སྤྱན་གསུམ། རྒྱན་ན་བཟའ་གཡོན་བརྐྱངས། ༈ ཡང་མཚོ་དཀྱིལ་པད་དམར་ཟླ་གདན་ལ་རིག་བྱེད་མ་དཀར་མོ་ཞལ་གཅིག་སྤྱན་གསུམ་ལ། གཡས་མེ་ཏོག་དཀར་པོའི་ཕྲེང་བ། གཡོན་བུམ་པ་རལ་ཐོད། རིན་ཆེན་མེ་ཏོག་སྦྲུལ་རྒྱན་ན་བཟའ་རྡོར་སྐྱིལ་འོད་དཀར།
༈ ཡང་ཆོས་འབྱུང་དཀར་པོ་ལ་གནས་པའི་པད་དཀར་ཉི་ཟླའི་གདན་ལ། རིག་བྱེད་མ་དཀར་མོ་ཞལ་གཅིག་སྤྱན་གསུམ། ཕྱག་དྲུག་གི་དང་པོ་གཉིས་ཧཱུྃ་མཛད་ཀྱི་ཕྱག་རྒྱ། བར་པ་གཉིས་སྐྱབས་སྦྱིན་དང་པད་དཀར། འོག་མ་གཉིས་ཕྲེང་བ་དང་སྤྱི་བླུགས། སྐྲ་ལི་གྱེན་བརྫེས་ཐོད་སྐམ་དབུ་རྒྱན། མགོ་རློན་དོ་ཤལ། རྒྱན་ན་བཟའ་དཀར་པོ། བྱ་ཁྱུང་གི་སྟེང་ན་རྡོར་སྐྱིལ་འོད་དཀར། ༈ ཡང་རྣམ་རྒྱལ་མཆོད་རྟེན་གྱི་ནང་པད་ཟླ་ལ།
གཙུག་ཏོར་སྐུ་དང་རྩ་ཞལ་དཀར་པོ། གཡས་སེར། གཡོན་སྔོ། སྤྱན་གསུམ། གཡས་དང་པོ་སྣ་ཚོགས་རྡོ་རྗེ་ཐུགས་ཀར། གཉིས་པ་པད་དཀར་ལ་གནས་འོད་དཔག་མེད། གསུམ་པ་མདའ། བཞི་པ་མཆོག་སྦྱིན། གཡོན་དང་པོ་སྡིགས་མཛུབ་དང་བཅས་པའི་ཞགས་པ། གཉིས་པ་གཞུ།
གསུམ་པ་སྐྱབས་སྦྱིན། བཞི་པ་བུམ་པ། རྒྱན་ན་བཟའ་རྡོར་སྐྱིལ། ༈ ཡང་དེ་འདྲ་བ་གཅིག་ལ་གཡས་སུ་སྤྱན་རས་གཟིགས་དཀར་པོ། གཡས་རྔ་ཡབ། གཡོན་པད་དཀར། གཡོན་དུ་ཕྱག་རྡོར་སྔོན་པོ་གཡས་རྔ་ཡབ། གཡོན་ཨུཏྤལ་ལ་གནས་པའི་རྡོ་རྗེ། གཉིས་ཀ་ཞི་ཉམས། རྒྱན་ན་བཟའ།
མཉམ་བཞེངས་མདུན་རྒྱབ་གཡས་གཡོན་དུ་ཁྲོ་བོ་བཞི་སྔོན་པོ། མདུན་མའི་གཡས་རལ་གྲི། གཡས་པའི་གཡས་ལྕགས་ཀྱུ། རྒྱབ་མའི་གཡས་དབྱུག་པ། གཡོན་མའི་གཡས་རྩེ་གསུམ། བཞི་ཀ་གཡོན་སྡིགས་མཛུབ། སྐྲ་ཁམ་གྱེན་བརྫེས། རིན་ཆེན་སྦྲུལ་རྒྱན། སྟག་ཤམ་གཡོན་བརྐྱངས། གཙོ་མའི་སྟེང་ལྷ་བུ་གཉིས་བུམ་པ་འཛིན་པ།
ཡང་པད་ཟླ་ལ་གདུགས་དཀར་སྐུ་དང་རྩ་ཞལ་དཀར། གཡས་སྔོ་གཡོན་དམར། སྤྱན་གསུམ། གཡས་གཡོན་དང་པོ་གཉིས་འཁོར་ལོ་དང་རྡོ་རྗེ་དཀར་པོ་བར་པ་མདའ་གཞུ། འོག་མ་གཉིས་ལྕགས་ཀྱུ། སྡིགས་མཛུབ་དང་བཅས་པའི་ཞགས་པ། འཛུམ་ཁྲོ་རྒྱན་ན་བཟའ་རྡོར་སྐྱིལ། ༈ ཡང་པད་ཉི་རོ་གདན་ལ་ཙ་ཙི་ཀ་དམར་པོ་ཞལ་གཅིག་སྤྱན་གསུམ། གཡས་གསུམ་ན་རྡོ་རྗེ་རལ་གྲི། འཁོར་ལོ།
གཡོན་གསུམ་ན་ཐོད་པ་ནོར་བུ་པདྨ། ཁྲོ་མོ། རུས་རྒྱན་དང་མི་མགོའི་ཕྲེང་བས་དབུ་རྒྱན་སྟག་ཤམ། སྐྲ་སེར་གྱེན་བརྫེས། སྐྱིལ་ཀྲུང་ཕྱེད་པའི་གར་སྟབས། ༈ ཡང་པད་ལྗང་ཟླ་གདན་ལ། སོར་འབྲང་སྐུ་དང་རྩ་ཞལ་སེར། གཡས་དཀར། གཡོན་དམར། རྒྱབ་སྔོ།
ཞི་བའི་སྤྱན་གསུམ། གཡས་བཞི་ན་རལ་གྲི། འཁོར་ལོ་རྩེ་གསུམ་མདའ། གཡོན་བཞི་ན་རྡོ་རྗེ་ཞགས་པ། དགྲ་སཏྭ། ཞགས་པ་གཞུ། རྒྱན་ན་བཟའ་གཡོན་བརྐྱངས་རོལ་སྟབས་འོད་དམར། ༈ ཡང་པད་ལྗང་ཟླ་གདན་ལ། རྨ་བྱ་ཆེན་མོ་སྐུ་དང་རྩ་ཞལ་ལྗང་། གཡས་ནག
གཡོན་དཀར། ཞི་བའི་སྤྱན་གསུམ། གཡས་གསུམ་ན་རྨ་བྱའི་མཇུག་སྒྲོ། མདའ། མཆོག་སྦྱིན། གཡོན་གསུམ་ན། རིན་པོ་ཆེའི་རྔ་ཡབ། གཞུ། བུམ་པ། རྒྱན་ན་བཟའ།
ཟླ་བའི་རྒྱབ་ཡོལ། སྐྱིལ་ཀྲུང་ཕྱེད་པ། ༈ ཡང་པད་ལྗང་ཟླ་གདན་ལ་སྟོང་ཆེན་རབ་འཇོམས་དཀར་མོ་ཞལ་གཅིག སྤྱན་གསུམ། གཡས་གསུམ་ན་རལ་གྲི། མདའ། མཆོག་སྦྱིན། གཡོན་གསུམ་ན་གཞུ། ཞགས་པ། དགྲ་སཏྭ།
རྒྱན་ན་བཟའ། ཟླ་བའི་རྒྱབ་ཡོལ། རོལ་སྟབས། ༈ ཡང་པད་ལྗང་ཉི་གདན་ལ། གསང་སྔགས་རྗེས་འཛིན་མཐིང་ནག་ཁྲོ་མོ་ཞལ་གཅིག་སྤྱན་གསུམ། གཡས་གཉིས་ན་རྡོ་རྗེ། མཆོག་སྦྱིན། གཡོན་གཉིས་ན་དགྲ་སཏྭ་སྡིགས་མཛུབ་དང་བཅས་པའི་ཞགས་པ། ཉི་མའི་རྒྱབ་ཡོལ། རྒྱན་ན་བཟའ་རོལ་སྟབས།
༈ ཡང་པད་ལྗང་ཉི་གདན་ལ། བསིལ་ཚལ་དམར་མོ་ཞལ་གཅིག སྤྱན་གསུམ། གཡས་ན་ཕྲེང་བ་མཆོག་སྦྱིན། གཡོན་གཉིས་ན་ལྕགས་ཀྱུ། པུ་ཏི་ཐུགས་ཀ ཉི་རྒྱབ་སོགས་འདྲ། ༈ ཡང་རི་རབ་ཀྱི་སྟེང་སྣ་ཚོགས་རྡོ་རྗེའི། པད་ལྗང་འདབ་བརྒྱད་ཀྱི་ལྟེ་བར་ཟླ་གདན་ལ་སོར་འབྲང་སྐུ་དང་རྩ་ཞལ་དཀར། གཡས་ནག
གཡོན་དམར། རྒྱབ་སེར། ཞི་བའི་སྤྱན་གསུམ། གཡས་བཞི་ན། འཁོར་ལོ། རྡོ་རྗེ། མདའ། རལ་གྲི། གཡོན་བཞི་ན། རྡོ་རྗེ།
ཞགས་པ། རྩེ་གསུམ། གཞུ། དགྲ་སཏྭ། རལ་ཐོད་ཀྱིས་རྩེར་བྱང་ཆུབ་མཆོད་རྟེན་ཆུང་ངུ་། མེ་ཏོག་དང་རིན་པོ་ཆེའི་རྒྱན་ན་བཟའ་ཉི་རྒྱབ་གཡས་བརྐྱངས། ཕྱེད་སྐྱིལ། མདུན་དུ་པད་ལྗང་ཉི་གདན་ལ། སྟོང་ཆེན་རབ་འཇོམས་སྐུ་དང་རྩ་ཞལ་ནག གཡས་དཀར།
གཡོན་ལྗང་། རྒྱབ་སེར་ཁྲོ་མོ་སྤྱན་གསུམ་མཆེ་གཙིགས། གཡས་བཞི་ན་མཆོག་སྦྱིན་དང་བཅས་པའི་རྡོ་རྗེ། ལྕགས་ཀྱུ་མདའ་རལ་གྲི། གཡོན་བཞི་ན་སྡིགས་མཛུབ་དང་བཅས་པའི་ཞགས་པ། དགྲ་སཏྭ་གཞུ་པདྨ་ལ་གནས་པའི་ནོར་བུ་དབང་རྒྱལ། སྐྲ་ཁམ་གྱེན་བརྫེས། ཐོད་སྐམ་དབུ་རྒྱན། རྒྱན་ན་བཟའ་རོལ་སྟབས། གཡས་སུ་སྣ་ཚོགས་པད་ཟླ་ལ།
རྨ་བྱ་ཆེན་མོ་སྐུ་དང་རྩ་ཞལ་སེར། གཡས་ནག གཡོན་དམར། ཞི་བའི་སྤྱན་གསུམ། གཡས་བཞི་ན། མཆོག་སྦྱིན་བུམ་པ། འཁོར་ལོ། རལ་གྲི། གཡོན་བཞི་ན། མཉམ་བཞག་ལྷུང་བཟེད་ཀྱི་སྟེང་ན་དགེ་སློང་།
རྨ་བྱའི་སྒྲོ། བུམ་སྟེང་སྣ་ཚོགས་རྡོ་རྗེ། རྒྱལ་མཚན། རྒྱན་ན་བཟའ། ཉི་རྒྱབ། སེམས་སྐྱིལ། རྒྱབ་ཏུ་པད་ལྗང་གདན་ལ་གསང་སྔགས་རྗེས་འཛིན་སྐུ་དང་རྩ་ཞལ་དཀར། གཡས་ནག གཡོན་དམར། ཞི་བའི་སྤྱན་གསུམ།
གཡས་གཡོན་དང་པོ་གཉིས་ཆོས་འཆད། གཉིས་པ་གཉིས་མཉམ་བཞག གཡས་གསུམ་པ་མཆོག་སྦྱིན། བཞི་པ་སྐྱབས་སྦྱིན། ལྔ་པ་རྡོ་རྗེ། དྲུག་པ་མདའ། གཡོན་གསུམ་པ་ན་སྡིགས་མཛུབ་དང་བཅས་པའི་ཞགས་པ། བཞི་པ་གཞུ། ལྔ་པ་ནོར་བུ། དྲུག་པ་པདྨ།
རྒྱན་ན་བཟའ། ཉི་རྒྱབ་གཡོན་བརྐྱང་། གཡོན་དུ་པད་ལྗང་ཟླ་གདན་ལ། བསིལ་ཚལ་སྐུ་དང་རྩ་ཞལ་ལྗང་། གཡས་དཀར་གཡོན་དམར། ཞི་བའི་སྤྱན་གསུམ། གཡས་དང་པོ་སྐྱབས་སྦྱིན། གཉིས་པ་རྡོ་རྗེ། གསུམ་པ་མདའ། གཡོན་དང་པོ་སྡིགས་མཛུབ་དང་བཅས་པའི་ཞགས་པ།
གཉིས་པ་གཞུ། གསུམ་པ་རྒྱལ་མཚན། རྒྱན་ན་བཟའ་ཉི་རྒྱབ་གཡས་བརྐྱངས། ༈ པད་ཉི་ལ་ཕྱིར་བཟློག་མ་ནག་མོ། ཞལ་གཅིག་སྤྱན་གསུམ་མཆེ་གཙིགས། གཡས་གསུམ་ན་རལ་གྲི། ལྕགས་ཀྱུ། མཆོག་སྦྱིན། གཡོན་གསུམ་པད་དམར། རྩེ་གསུམ།
ཐུགས་ཀར་སྡིགས་མཛུབ་དང་བཅས་པའི་ཞགས་པ་རྒྱན་ན་བཟའ་གཡོན་བརྐྱངས། ༈ ཡང་པད་ཉི་ལ་རྒྱལ་མཚན་རྩེ་མོའི་དཔུང་རྒྱན་སྐུ་དང་རྩ་ཞལ་ནག གཡས་དམར། གཡོན་ལྗང་། མཆེ་གཙིགས་སྤྱན་གསུམ། གཡས་གཉིས་ན་རལ་གྲི་དང་ཞགས་པ། གཡོན་གཉིས་ན་ཁ་ཊྭཱཾ་དང་འཁོར་ལོ། སྐྲ་སེར་གྱེན་བརྫེས། ཐོད་སྐམ་ཕྲེང་བ་དབུ་རྒྱན་སྟོད་གཡོགས་སེར་པོ། སྟག་ཤམ་གཡོན་བརྐྱངས།
༈ ཡང་པད་ཟླ་ཉི་མ་ལ་གཡུལ་སྒྲོལ་ལྷ་མོ་སྐུ་དང་རྩ་ཞལ་སེར། གཡས་དཀར། གཡོན་དཀར་སྟེང་ཞལ་དུད་ཁ། མཆེ་གཙིགས་སྤྱན་གསུམ། གཡས་གཉིས་ན་རལ་གྲི། འཁོར་ལོ། གཡོན་གཉིས་ན་སྡིགས་མཛུབ་དང་བཅས་པའི་ཞགས་པ། རྡོ་རྗེས་མཚན་པའི་གཏུན་ཤིང་དཀར་པོ། རལ་ལི་གྱེན་བརྫེས། ཐོད་སྐམ་དབུ་རྒྱན།
དར་སྔོན་ན་བཟའ། གཡོན་བརྐྱངས། ༈ ཡང་པད་ཉི་ལ་ཚོགས་བདག་གླང་སྣ་དཀར་པོ། ལག་གཉིས་རྐང་གཉིས་རྒྱན་གོས་མགོ་གཡས་བསྟན་འགྱེལ་བའི་སྟེང་གཞན་གྱིས་མི་ཐུབ་མ་སེར་མོ། ཞལ་གཅིག་སྤྱན་གསུམ། མཆེ་གཙིགས་གཡས་ཐལ་མོ་བརྐྱངས་སྟེ་འཕྱར་ཞིང་། གཡོན་ཐུགས་ཀར་སྡིགས་མཛུབ་དང་བཅས་པའི་ཞགས་པ། རྒྱན་ན་བཟའ་གཡོན་བརྐྱངས། ཚངས་པ་ལ་སོགས་པའི་ལྷ་གཅིག་གཉིས་གདུགས་བཟུང་ནས་སྐོར་བ་བྱེད་པ། ༈ ཡང་པད་ལྗང་ཉི་གདན་ལ་རྡོ་རྗེ་གནྡྷ་རི་སྐུ་དང་རྩ་ཞལ་ནག
གཡས་དཀར། གཡོན་དམར། རྒྱབ་ལྗང་། སྟེང་ཞལ་སེར་པོ་དང་སྔོན་པོ་བརྩེགས་པ། སྤྱན་གསུམ་མཆེ་གཙིགས། གཡས་དྲུག་ན་རྡོ་རྗེ་དྲིལ་བུ། རལ་གྲི། རྩེ་གསུམ། མདའ། འཁོར་ལོ།
གཡོན་དྲུག་ན་ཁ་ཊྭཱཾ་ག ལྕགས་ཀྱུ། གཞུ། དགྲ་སཏྭ། ཞགས་པ། ཐུགས་ཀར་སྡིགས་མཛུབ། རྒྱན་ན་བཟའ་གཡོན་བརྐྱངས། ཡང་པད་ཟླ་ལ་རྡོ་རྗེ་ལྕགས་སྒྲོག་སྐུ་དང་རྩ་ཞལ་ལྗང་། གཡས་དཀར་གཡོན་དམར། སྤྱན་གསུམ་མཆེ་གཙིགས།
གཡས་གསུམ་ན་རྡོ་རྗེ། རྡོ་རྗེ་ལྕགས་སྒྲོག མདའ། གཡོན་གསུམ་ན་སྡིགས་མཛུབ། ཞགས་པ། གཞུ། རྒྱན་ན་བཟའ་གཡོན་བརྐྱངས། ༈ ཡང་པད་ལྗང་ཉི་དཀྱིལ་ལ་རྡོ་རྗེ་ལྕགས་སྒྲོག་སྐུ་དང་རྩ་ཞལ་ལྗང་གུ་ཅུང་ཟད་བཞད་པ། གཡས་སེར་སྐྱ། གཡོན་དམར་ཞིང་།
གཉིས་ཀ་ཁྲོ་གཉེར། མཆེ་གཙིགས་སྤྱན་གསུམ། གཡས་བཞི་ན་སྐྱབས་སྦྱིན། རྡོ་རྗེ། རྡོ་རྗེ་ལྕགས་སྒྲོག མདའ། གཡོན་བཞི་ན། ཐོད་ཁྲག སྡིགས་མཛུབ། ཞགས་པ།
གཞུ། སྐྲ་སེར་གྱེན་བརྫེས། རྒྱན་ཞུམ་བུའི་པགས་པའི་སྟོད་གཡོག་རོལ་སྟབས། ཡང་པད་ཟླ་ལ་ནོར་རྒྱུན་མ་གཙོ་འཁོར་ལྔ་སྐུ་མདོག་སེར། གཡས་མཆོག་སྦྱིན་དང་གཡོན་རིན་པོ་ཆེའི་ཕྲེང་བ། རྒྱན་ན་བཟའ་རྡོར་སྐྱིལ། ཡང་པད་ལྗང་ཟླ་གདན་ལ། ནོར་རྒྱུན་མ་སེར་མོ། གཡས་མཆོག་སྦྱིན། གཡོན་བུམ་པ་འབྲས་ཀྱི་སྙེ་མས་ཁ་བརྒྱན་པ།
རྒྱན་ན་བཟའ་རྡོར་སྐྱིལ། ༈ ཡང་སྣ་ཚོགས་པད་ཉི་ལ་ཛཾ་ནག་གཅེར་བུ་རྣ་བ་མ་ཕུག་པ་སྐྲ་ཁམ་གྱེན་བརྫེས། མཆེ་གཙིགས། སྤྱན་གཉིས། ཟླུམ་རྒྱས། སྦྲུལ་རྒྱན། གཡས་ཐོད་ཁྲག གཡོན་ནེའུ་ལེ། གཡས་བརྐྱངས་ནོར་བདག་་་་་་རྒྱན་གོས་ན་བཟའ་ལྷ་ལུས་སེར་པོ་མནན་པ། ༈ ཡང་པད་ཉི་ལ་ཛཾ་སེར་དཀྱུས་འགྲེ།
༈ ཡང་པད་ཉི་ལ་ཛཾ་བྷ་ལ་སྐུ་དང་ཞལ་གསུམ་སེར། སྤྱན་གསུམ་འཛུམ་ཁྲོ། གཡས་གསུམ་ན་ཤིང་ཐོག་དམར་པོ། ལྕགས་ཀྱུ། མདའ། གཡོན་གསུམ་གྱི་དང་པོས། གཡོན་ཕྱོགས་ན་གནས་པའི་ཡུམ་ལ་འཁྱུད་པ། གཉིས་པས་ཞགས་པ་དང་བཅས་པའི་ནེའུ་ལེ། གསུམ་པས་གཞུ། རྒྱན་ན་བཟའ་གཡས་བརྐྱངས།
༈ ཡང་པད་ལྗང་ཟླ་གདན་ལ། ཛཾ་སེར་དཀྱུས་འགྲེ། དེའི་མཐའ་སྐོར་དུ་ཕྱོགས་མཚམས་བརྒྱད་དུ་འཁོར་དེ་འདྲ་བ་བརྒྱད། གཙོ་འཁོར་ཐམས་ཅད་ཀྱི་གཡོན་དུ་ནོར་རྒྱུན་མ་སེར་མོ་རེ་རེ་གཡས་མཆོག་སྦྱིན། གཡོན་འབྲས་ཀྱི་སྙེ་མ་དང་བཅས་ཡབ་ལ་འཁྱུད་པ་རྒྱན་ན་བཟའ་བཞུགས་སྟབས་གང་བདེ། ༈ ཡང་རྟེན་གཙོ་ལྔ་པར་སྒྲོལ་ལྗང་དཀྱུས་འགྲེ། ཟླ་བ་དཀར་དམར་གྱི་སྟེང་པད་མ་ལ། ནོར་རྒྱུན་མ་གཙོ་འཁོར་བརྒྱད་སྐུ་མདོག་སེར་པོ། གཡས་མཆོག་སྦྱིན། གཡོན་འབྲས་སྙེ།
རྒྱན་ན་བཟའ་རྡོར་སྐྱིལ། དེའི་གཡས་ཕྱོགས་སུ་གདན་དེ་འདྲ་བ་ལ་ཛཾ་སེར་དཀྱུས་འགྲེ། ནོར་རྒྱུན་་་་་་ཛཾ་སེར་སྐུ་ལ་འཁྲིལ་མ་གོང་འདྲ་དང་སྙོམས་པར་འཇུག་པ། ཕྱོགས་མཚམས་བརྒྱད་དུ་ཤར་དུ་གང་བཟང་དམར། ལྷོར་རྣམ་སྲས་སེར། ནུབ་ཏུ་ནོར་སྦྱིན་དམར། བྱང་དུ་བུམ་བཟང་སེར། ཤར་ལྷོར་འཇམ་འཁྱིལ་དམར། ལྷོ་ནུབ་ཏུ་རོལ་ཕྲེང་སྔོ། ནུབ་བྱང་དུ་སྤྱོད་དབང་སེར།
བྱང་ཤར་དུ་སྒོ་དབང་སེར། ཕྱག་མཚན་རྒྱན་ན་བཟའ་གཙོ་འདྲ། གང་་་་་་འདི་གཉིས་དང་རྒྱབ་མ་གཉིས་གྲལ་འགྲིགས་བཟང་གི་མདུན་དུ་ནོར་སྦྱིན་དང་། ནོར་ཆེན། རྣམ་སྲས་ཀྱི་གཡས་སུ་པདྨ་དང་པད་ཆེན། ནོར་སྦྱིན་གྱི་རྒྱབ་ཏུ་ཀི་ལི་དང་ཀི་ཆེན། ནོར་བཟང་གི་གཡོན་དུ་གང་བ་དང་གང་བཟང་། ཐམས་ཅད་ཀྱང་གཅེར་བུ་མདོག་སེར་དབང་པོ་འཕྱང་བ། བི་ཛ་པུ་ར་དང་ནེའུ་ལེ་འཛིན་པ། བཞུགས་སྟབས་གང་བདེ།
ནོར་རྒྱུན་མ་གཙོ་འཁོར་དགུ་དང་ཛཾ་བྷ་ལ་གཙོ་འཁོར་རྣམས་ཀྱི་ཕྱིར་འོད་གཅིག་གིས་བསྐོར་བ་གོ་འཕང་གི་ཁྱད་བཅས་བྲན་གཙོ་བོའི་མདུན་དུ་བྲིས་ན་ལེགས་འདྲ་ཞིང་། ༈ ཡང་རྟེན་གཙོའི་སྟེང་པད་ལྗང་ཟླ་གདན་ལ་བྱམས་པ་སྐུ་དང་རྩ་ཞལ་སེར་གཡས་དམར། གཡོན་སྔོ་ཞི་བའི་སྤྱན་གསུམ། ཕྱག་དང་པོ་གཉིས་ཆོས་འཆད། གཡས་འོག་མ་མཆོག་སྦྱིན། གཡོན་འོག་མ་ཡལ་ག་སྔོན་པོ་མེ་ཏོག་སེར་པོ་བཅས། རལ་ཐོད་རྒྱན་ན་བཟའ་ཟླ་རྒྱབ་རྡོར་སྐྱིལ། དེ་ནས་གཡས་གཡོན་མདུན་འོག་སོགས་སུ་ཆ་སྙོམས་པར་དགོས་ལ། ༈ ཡང་པད་ཉི་ལ་ཧཱུྃ་མཛད་ནག་པོ་ཞལ་གཅིག་སྤྱན་གསུམ། མཆེ་གཙིགས།
ཕྱག་གཉིས་ཀྱིས་རྡོར་དྲིལ་་་་་་ཧཱུྃ་མཛད་ཕྱག་རྒྱ་གོང་འདྲ་རང་གི་ཕྱག་རྒྱས་ཐུགས་ཀར་འཛིན་པ། སྐྲ་ཁམ་གྱེན་བརྫེས། རིན་ཆེན་སྦྲུལ་རྒྱན། སྟག་ཤམ་གཡོན་བརྐྱངས་དབང་ཕྱུག་ནག་པོ་མནན་པ། ༈ ཡང་པད་དཀར་ཉི་གདན་ལ་སྟོབས་པོ་ཆེ་དམར་པོ་ཞལ་གཅིག་སྤྱན་གསུམ་མཆེ་གཙིགས། གཡས་གཉིས་ན་དབྱུག་པ་དང་རྔ་ཡབ་དཀར་པོ། གཡོན་གཉིས་ཐུགས་དཀར་ཐལ་མོ་གྱེན་བསླངས་དང་། སྡིགས་མཛུབ་དང་བཅས་པའི་ཞགས་པ། སྐྲ་ལི་གྱེན་བརྫེས། སྦྲུལ་རྒྱན་སྟག་ཤམ།
གཡོན་བརྐྱངས་འོད་དམར་ཡང་པད་ཉི་ལ། བགེགས་མཐར་བྱེད་སྔོན་པོ་ཞལ་གཅིག་སྤྱན་གསུམ་མཆེ་གཙིགས། གཡས་རྡོ་རྗེ་འཕྱར་བ། གཡོན་ཐུགས་ཀར་སྡིགས་མཛུབ་དང་བཅས་པའི་ཞགས་པ། སྐྲ་ལི་གྱེན་བརྫེས། རིན་ཆེན་སྦྲུལ་རྒྱན་སྟག་ཤམ་གཡོན་བརྐྱངས། ༈ ཡང་པད་ཉི་ལ། འཇིག་རྟེན་གསུམ་རྒྱལ་སྐུ་དང་རྩ་ཞལ་ནག གཡས་དཀར། གཡོན་སྔོ།
རྒྱབ་དམར། སྤྱན་གསུམ་མཆེ་གཙིགས། དང་པོ་གཉིས་ཧཱུྃ་མཛད་ཀྱི་ཕྱག་རྒྱས་རྡོར་དྲིལ། གཡས་གཉིས་པ་རལ་གྲི། གསུམ་པ་ལྕགས་ཀྱུ། བཞི་པ་མདའ། གཡོན་གཉིས་པ་གཞུ། གསུམ་པ་ཞགས་པ། བཞི་པ་རྡོ་རྗེ། མེ་ཏོག་སྣ་ཚོགས་ཀྱི་རྒྱན་དང་དར་གྱི་སྟོད་གཡོག
ཤམ་ཐབས། ཞབས་གཡོན་བརྐྱངས་གཡས་བསྐུམས་གྱིས་དབང་ཕྱུག་གོ་རིམ་གཉིས་རྣལ་འབྱོར་དུ་མ་བཞིན་མནན་པ།་་་་་ འཇིགས་བྱེད་དུས་མཚན་མ་བཞིན་གནོན། ༈ ཡང་པད་ཉི་ལ་མེ་ལྟར་འབར་བ་སྐུ་དང་ཞལ་བཞི་ནག མཆེ་གཙིགས་སྤྱན་གསུམ། གཡས་བཞི་ན་རྡོ་རྗེ་རལ་གྲི། འཁོར་ལོ། མདའ། གཡོན་བཞི་ན། དྲིལ་བུ།
གཞུ། ཞགས་པ། ཁ་ཊྭཱཾ་ག བ་དན་སྣ་ཚོགས་ཀྱིས་མཚན་པ། སྐྲ་སྐྱ་གྱེན་བརྫེས། སྦྲུལ་རྒྱན་སྟག་ཤམ། ཞབས་བཞི་གཡས་བརྐྱངས། གཡོན་བསྐུམས་གྱིས་ཁྱབ་མཇུག་ཕོ་མོ་མནན་པ། ༈ ཡང་པད་ལྗང་ཉི་གདན་ལ། རྟ་མགྲིན་སྐུ་དང་རྩ་ཞལ་དམར་ཞིང་།
ཞི་བའི་སྤྱན་གསུམ། གཡས་ཞལ་སྔོན་པོ་མཆེ་གཙིགས། གཡོན་ཞལ་དཀར་པོ་ཨཾ་གཙིགས། འདི་གཉིས་ཁྲོ་བའི་སྤྱན་གསུམ། གཡས་བཞི་ན་རྡོ་རྗེ་དབྱུག་པ། མཐེབ་མཛུབ་སྦྱར་ཞིང་ལྷག་མ་བརྐྱང་བའི་ཕྱག་རྒྱ། མདའ། གཡོན་བཞི་སྡིགས་མཛུབ། རང་གི་ནུ་མ་གཡོན་པར་འཛུགས། པདྨ།
གཞུ། སྐྲ་སེར་གྱེན་བརྫེས། སྦྲུལ་རྒྱན་སྟག་ཤམ། གཡོན་བརྐྱངས། ༈ ཡང་པད་ལྗང་ཉི་གདན་ལ། རྟ་མགྲིན་དམར་པོ་ཞལ་གཅིག་སྤྱན་གསུམ། མཆེ་གཙིགས། རྟ་མགོ་ལྗང་གཡས་རྡོ་རྗེ། གཡོན་དབྱུག་པ། སྐྲ་ལི་གྱེན་བརྫེས།
ཐོད་སྐམ་དབུ་རྒྱན་དོ་ཤལ། སྦྲུལ་རྒྱན་སྟག་ཤམ་རོལ་སྟབས། ༈ ཡང་པད་ཟླ། བུམ་པ་སེར་པོའི་སྟེང་རྟ་མགྲིན་སྐུ་དང་རྩ་ཞལ་དམར། གཡས་ནག གཡོན་དཀར། དབུ་སྟེང་རྟ་མགོ་ལྗང་། མཆེ་གཙིགས། སྤྱན་གསུམ། དང་པོ་གཉིས་ལྕགས་ཀྱུ།
ཞགས་པ། གཉིས་པ་གཉིས་མདའ། གཞུ། གསུམ་པ་གཉིས་ཐོད་པ། ཁ་ཊྭཱཾ་ག བཞི་པ་གཉིས་རྡོར་དྲིལ། ཐོད་སྐམ་དབུ་བརྒྱན་དོ་ཤལ། སྐྲ་ལི་གྱེན་བརྫེས། གཡས་གཉིས་བརྐྱངས། གཡོན་བསྐུམས།
མདུན་དུ། རྟ་རྡོར་སྔོན་པོ། དང་པོ་གཉིས་མདའ་གཞུ། འོག་མ་གཉིས་ཀེང་རུས་དང་ཐོད་པ། གཡས་སུ་ཕག་ནག དང་པོ་གཉིས་ཞགས་པ། ཁ་ཊྭཱཾ་ག འོག་མ་གཉིས་ཀེང་རུས། ཐོད་པ་རྒྱབ་དུ་ཅེ་སྤྱང་སེར་མོ་དང་པོ་གཉིས་ཌཱ་མ་རུ་ཐོད་པ། འོག་མ་གཉིས་ཀེང་རུས།
རྒྱལ་མཚན། གཡོན་དུ་ལྷ་དཀར། གཡས་རྡོ་རྗེ།་་་་་ འདི་ཕྱག་གཉིས། གཡོན་ཐོད་པ། འདི་བཞི་ཁྲོ་མོ་མཆེ་གཙིགས། སྤྱན་གསུམ་ཐོད་ཕྲེང་དབུ་རྒྱན་གཡས་བརྐྱངས། ༈ ཡང་པད་ཉི་ལ་རྟ་མགྲིན་སྐུ་དང་རྩ་ཞལ་དམར། གཡས་དཀར། གཡོན་ནག
དབུ་སྟེང་རྟ་མགོ་ལྗང་། མཆེ་གཙིགས་སྤྱན་གསུམ། སྐྲ་ལི་གྱེན་བརྫེས། གཡས་བཞི་ན་སྣ་ཚོགས་རྡོ་རྗེ། བ་དན་རྐང་གསུམ། རལ་གྲི། མདའ། གཡོན་བཞི་ན་རལ་གྲི་དང་བཅས་པའི་པད་ལྗང་། མདུང་། དབྱུག་པ།
གཞུ། ཞབས་གཡོན་བརྐྱངས་ཀྱི་དང་པོས་དབང་མོ་དང་སྦྲང་རྩིར་བྱེད་མ། གཉིས་པས་རྒྱལ་བར་བྱེད་མ་དང་བདེ་གཅོད་མ། གཡས་བསྐུམས་དང་པོས་དབང་མོ་དང་དཔལ་མོ། གཉིས་པས་འདོད་ལྷའི་ཆུང་མ་རྣམས་མདོག་སྣ་ཚོགས་གཅེར་མོ་མནན་པ། ༈ ཡང་པད་ལྗང་ཉི་གདན་ལ་གཤིན་རྗེའི་གཤེད་ནག་པོ་ཞལ་གཅིག་སྤྱན་གསུམ། མཆེ་གཙིགས། སྐྲ་ལི་གྱེན་བརྫེས་གཡས་རྡོ་རྗེ་དབྱུག་ནག་འཕྱར་བ། གཡོན་ཐུགས་ཀར་སྡིགས་མཛུབ་དང་བཅས་པའི་ཞགས་པ། ཐོད་སྐམ་དབུ་རྒྱན།
མགོ་རློན་དོ་ཤལ། རུས་རྒྱན་སྟག་ཤམ་མ་ཧེ་དམར་མོའི་སྟེང་ན་གཡོན་བརྐྱངས་མེ་རིས་འབར་བ། ༈ ཡང་པད་ལྗང་ཉི་མ་མ་ཧེ་དམར་པོའི་སྟེང་གཤིན་རྗེ་སྐུ་དང་རྩ་ཞལ་ནག གཡས་དཀར་གཡོན་དམར་མཆེ་གཙིགས། སྤྱན་གསུམ་སྐྲ་ལི་གྱེན་བརྫེས། གཡས་གསུམ་ན་འཁོར་ལོ། རལ་གྲི། གཏུན་ཤིང་། གཡོན་གསུམ་ན་གསལ་ཤིང་གི་ཕུག་པའི་རོ། དགྲ་སཏྭ་ཞགས་པ།
ཐོད་སྐམ་དབུ་རྒྱན། མགོ་རློན་དོ་ཤལ། སྟག་ཤམ་གཡོན་བརྐྱངས། མེ་རིས། ༈ ཡང་པད་ཉི་ལ། གཤིན་རྗེ་སྐུ་དང་རྩ་ཞལ་བརྩེགས་མ་གཉིས་ནག གཡས་བརྩེགས་གཉིས་དཀར། གཡོན་བརྩེགས་གཉིས་དམར། མཆེ་གཙིགས་སྤྱན་གསུམ། སྐྲ་ལི་གྱེན་བརྫེས།
དང་པོ་གཉིས་རྡོར་དྲིལ་ཐུགས་ཀར་བསྣོལ་བ། བར་པ་གཉིས་ཐོ་བ་ཞགས་པ། མཐའ་མ་གཉིས། རལ་གྲི། གཏུན་ཤིང་། ཐོད་སྐམ་དབུ་བརྒྱན། མགོ་རློན་དོ་ཤལ། རིན་ཆེན་སྦྲུལ་རྒྱན་སྟག་ཤམ། ཞབས་མདུན་མ་གཉིས་རྡོར་སྐྱིལ། བར་པ་གཉིས་གཡས་བསྐུམས་གཡོན་བརྐྱངས།
རྒྱབ་མ་གཉིས། གཡོན་བསྐུམས་གཡས་བརྐྱངས་མེ་རིས། ༈ ཡང་པདྨ་ཉི་ཟླའི་གདན་ལ། ཕག་མོ་དམར་མོ་འཛུམ་ཁྲོ་སྤྱན་གསུམ། གཡས་སྡིགས་མཛུབ་དང་བཅས་པས་རྡོ་རྗེ་འཕྱར་བ། གཡོན་ཐོད་ཁྲག་ཐུགས་ཀར། གྲུ་མོར་ཁ་ཊྭཱཾ། སྐྲ་ནག་ཉིལ་བ། རུས་པའི་རྒྱན་དྲུག ཐོད་སྐམ་དབུ་རྒྱན།
མགོ་རློན་དོ་ཤལ། བྷ་ག་ནས་ཁྲག་འཛག་པ། གཡས་བརྐྱངས། གཡོན་བསྐུམས་ཀྱིས་འཇིགས་བྱེད་དུས་མཚན་མནན་པ། མེ་རི་མདུན་དུ་མཁའ་འགྲོ་ནག གཡོན་ལཱ་མ་ལྗང་། རྒྱབ་དུམ་སྐྱེས་དམར། གཡས་གཟུགས་ཅན་མ་དཀར། ཐམས་ཅད་ཀྱང་ཞལ་གཅིག་འཛུམ་ཁྲོ། སྤྱན་གསུམ།
གཡས་གཉིས་ན་ཌཱ་རུ་གྲི་གུག གཡོན་གཉིས་ན་ཁ་ཊྭཱཾ་ཐོད་པ། སྐྲ་ནག་སིལ་བ། རུས་རྒྱན་ལྔ།་་་་་ གཅེར་བུ་གཡོན་བརྐྱངས། དེ་དག་གི་མཚམས་བཞིར་བུམ་ཐོད། ༈ ཡང་པདྨ་ཉི་གདན་ལ། ཕག་མོ་དཀར་མོ་ཞལ་གཅིག་སྤྱན་གསུམ་འཛུམ་ཁྲོ། གཡས་བ་དན་དང་བཅས་པའི་རྡོ་རྗེ་རྩེ་ལྔ་འཕྱར་བ། གཡོན་ཐུགས་དཀར་ཐོད་ཁྲག
གྲུ་མོར་ཁ་ཊྭཱཾ་ག སྐྲ་ལི་ཟུར་ཕུད་བཅུ་གསུམ་བཅིངས་ཤིང་། ལྷག་མ་བསྙིལ་བ། ཐོད་སྐམ་དབུ་རྒྱན། མགོ་རློན་དང་རྡོ་རྗེ་ནག་པོ་མེ་ཏོག་སྣ་ཚོགས་ཀྱི་དོ་ཤལ། གཅེར་བུ་གཡས་བརྐྱངས་གར་སྟབས། ༈ ཡང་ཆོས་འབྱུང་དམར་པོའི་སྟེང་པད་དམར་ཉི་གདན་ལ། ཕག་མོ་དམར་མོ་ཞལ་གཅིག་སྤྱན་གསུམ། འཛུམ་ཁྲོ། སྐྲ་ལི་གྱེན་བརྫེས།
གཡས་གཉིས་རྡོ་རྗེ་དང་ལྕགས་ཀྱུ། གཡོན་གཉིས་ཁ་ཊྭཱཾ་ཐོད་པ་སྡིགས་མཛུབ་དང་བཅས་པའི་ཞགས་པ། རུས་རྒྱན་ཐོད་སྐམ་དབུ་རྒྱན། གཅེར་བུ་རོ་གདན་ལ་གཡས་བརྐྱངས་གར་སྟབས། ཕྱོགས་བཞིར་འཁོར་དེ་འདྲ་བ་བཞི། མཚམས་བཞིར་བུམ་ཐོད། ༈ ཡང་པད་ཉི་མ་ཧེ་དམར་པོའི་སྟེང་། གཤིན་རྗེ་གཤེད་དམར་དཀྱུས་བཞིན་ལ་ཡུམ་མེད། ༈ ཡང་པད་ཉི་ཟླ་གདན་ལ་ཀྱཻ་རྡོར་དཔའ་རྐྱང་། སྔོན་པོ་སྤྱན་གསུམ་མཆེ་གཙིགས།
འཛུམ་ཁྲོ། སྐྲ་ཁམ་བརྫེས། གཡས་རྡོ་རྗེ་འཕྱར་བ་གཡོན་ཐུགས་ཀར་ཐོད་ཁྲག གྲུ་མོར་ཁ་ཊྭཱཾ་ག ཐོད་སྐམ་དབུ་རྒྱན། རུས་རྒྱན་དྲུག མི་ལྤགས་ན་བཟའ། གཡས་བརྐྱངས་གར་སྟབས། ༈ ཡང་པད་ཟླ་རོ་གདན་ལ། བདག་མེད་མ་ལྷ་མོའི་ཁྱད་མ་གཏོགས་གཞན་ཀྱཻ་རྡོར་དང་འདྲ་བ་ལས།
གཡས་གྲི་གུག་འཕྱར་ཞིང་། ཐོད་སྐམ་དོ་ཤལ་སྟག་ཤམ་གཡོན་བརྐྱངས་གར་སྟབས། ༈ ཡང་པད་ལྗང་ཟླ་གདན་ལ། གཡས་གཡོན་གྱི་མཛུབ་གུང་མཐེ་ཆུང་རྣམས་སོ་སོའི་མཐེ་བོས་མནན་པའི་ཁུ་ཚུར་གཡོན་གཡས་པའི་སྟེང་དུ་རྒྱབ་སྦྱར་བའི་སྲིན་ལག་བྲིས་པ།་་་་་ འབྱུང་འདུལ་དཀྱུས་འགྲེ། ༈ ཡང་པད་ལྗང་ཉི་མ་རོ་མགོ་གཡས་བསྟན་ལ་ནག་པོ་ཆེན་པོ། ཕྱག་གཉིས་གྲི་ཐོད་ཐུགས་ཀར་སྟེང་འོག མཆེ་གཙིགས། སྤྱན་གསུམ་སོགས་རྒྱུན་བཞི་ལ།་་་་་ འདི་ལ་གནྜེ་ལྷག
ཞབས་མཉམ་་་་་་དཀར་མོ་ཉི་ཟླ་བཞིན་བཞེངས། ༈ ཡང་པད་ཟླ་མི་རོ་མགོ་གཡས་བསྟན་ལ་ཕྱག་བཞི་པ། ཞལ་གཅིག་སྤྱན་གསུམ་མཆེ་གཙིགས་སྐྲ་ལི་གྱེན་བརྫེས། གཡས་གཉིས་ན་རལ་གྲི། མཆོག་སྦྱིན། གཡོན་གཉིས་ན་རྩེ་གསུམ། ཐོད་པ། ཐོད་སྐམ་དབུ་རྒྱན་མགོ་རློན་དོ་ཤལ། རིན་ཆེན་སྦྲུལ་རྒྱན་སྟག་ཤམ། གཡས་ཅུང་ཟད་བརྐྱངས་པའི་སྐྱིལ་ཀྲུང་གིས་བཞུགས་པ།
འོད་ཟེར་འཕྲོ་བ། ༈ ཞེས་སྒྲུབ་ཐབས་རྒྱ་མཚོའི་བྲིས་ཐང་བཞེངས་ཚུལ་འདི་ཡང་ས་སྐྱ་པ་ཀུན་བློས་རང་གི་དད་རྟེན་དུ་ཡི་དམ་ལྷ་ཚོགས་རྣམས་ཀྱི་བྲིས་ཐང་ལྔ་བཞེངས་སྐབས་མངོན་རྟོགས་འདི་རྣམས་ཡིག་ཆ་ཁུངས་བཙུན་དང་བསྟུན་ཤིན་ཏུ་དག་པར་བྲིས་ཤིང་བཀོད་པ་ཡང་རྒྱུད་སྡེ་དང་མི་འགལ་བར་བྲིས་ཁུལ་ལེགས་པས་མཁས་གྲུབ་རྣམས་ནས་བཟང་ངན་ཅི་འདྲ་འདུག་གཟིགས་རྟོགས་ཞུ།། །། བཀྲ་ཤིས།། །། PAGE * MERGEFORMAT 2 ཀུན་དགའ་བློ་གྲོས། སྒྲུབ་ཐབས་རྒྱ་མཚོའི་ཞལ་ཐང་བྲིས་ཐོ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
