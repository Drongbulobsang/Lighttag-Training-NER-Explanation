གསུང་འབུམ། ཀུན་དགའ་བློ་གྲོས།
པོད ༢༩༩
ཆོས་སྲུང་ལ་གཉེར་གཏད་བཀའ་བསྒོ།
༄༅། །ཆོས་སྲུང་ལ་གཉེར་གཏད་བཀའ་བསྒོ་བཞུགས་སོ།། ཨོཾ་ཤྲཱི་བཛྲ་མ་ཧཱ་ཀཱ་ལ་པཉྩ་ར་ནཱ་ཐ། མཱ་ཏྲི་མ་ཧཱ་ཨེ་ཀ་ཛ་ཊཱི་ཤྲཱི་ཝན་དེ་ཝཱི་ཨི་ཥུ་དྷ་རཱུ་ཨི་ཤྭ་ར། བཛྲ་ཀཱ་ལ་ཡཀྵ། བཛྲ་ཀཱ་ལི་ཡཀྵེ་ཎི། བཛྲ་ཡཀྵ་པུ་ཏྲ་ཡེ། བཛྲ་རུ་ཏྲ་བྷ་ཊ་ཡེ། བཛྲ་རུ་ལུ་རཀྑ་སེ། སེང་ཧ་མུ་ཁ། ཨདྱ་མུ་ཁ།
རྀཀྵ་ས་མུ་ཁ་རཀྵ་ས་མུ་ཁ་ས་པ་རི་ཝཱ་ར་ས་མ་ཡ་སྨ་ར་སི། ས་མཱ་ཡ་མ་ཏི་པྲ་མ་ཐ་ས་མཱ་ཡ་རཀྵནྟུ། ཡང་དག་པར་རྫོགས་པའི་སངས་རྒྱས་རྡོ་རྗེ་འཆང་། མཁའ་འགྲོ་མ་རྡོ་རྗེ་གུར། བྲམ་ཟེ་མཆོག་སྲེད། ནོར་བུ་གླིང་པ་བདེ་བའི་རྡོ་རྗེ། ཤརྡྷ་ཀ་ར་ཝརྨཱ། ལོ་ཆེན་རིན་ཆེན་བཟང་པོ། བྲག་སྟེང་པ་ཡོན་ཏན་ཚུལ་ཁྲིམས། བླ་མ་མལ་ལོ་ཙཱ་བ་བློ་གྲོས་གྲགས་པ།
བླ་མ་ས་སྐྱ་པ་ཆེན་པོ་ཀུན་དགའ་སྙིང་པོ། སློབ་དཔོན་རིན་པོ་ཆེ་བསོད་ནམས་རྩེ་མོ། རྗེ་བཙུན་རིན་པོ་ཆེ་གྲགས་པ་རྒྱལ་མཚན། ཆོས་རྗེ་ས་སྐྱ་པཎྜི་ཏ་ཀུན་དགའ་རྒྱལ་མཚན། འགྲོ་བའི་མགོན་པོ་ཆོས་རྒྱལ་འཕགས་པ་རིན་པོ་ཆེ་བློ་གྲོས་རྒྱལ་མཚན། སྒ་ཨ་གཉན་དམ་པ་ཀུན་དགའ་གྲགས་པ། བླ་མ་བདག་ཉིད་ཆེན་པོ་བཟང་པོ་དཔལ། ཆོས་ཀྱི་རྗེ་དཔལ་ལྡན་བླ་མ་དམ་པ་བསོད་ནམས་རྒྱལ་མཚན། བླ་ཆེན་ཀུན་དགའ་རྒྱལ་མཚན། འཇམ་དབྱངས་ཆེན་པོ་ནམ་མཁའ་རྒྱལ་མཚན།
སྔགས་འཆང་རྒྱ་གར་ཤེས་རབ་རྒྱལ་མཚན། ས་སྐྱ་ལོ་ཙཱ་བ་ཆེན་པོ་འཇམ་དབྱངས་ཀུན་དགའ་བསོད་ནམས་གྲགས་པ་རྒྱལ་མཚན་དཔལ་བཟང་པོ། སྔགས་འཆང་ཆོས་ཀྱི་རྒྱལ་པོ་ངག་དབང་ཀུན་དགའ་རིན་ཆེན་བཀྲ་ཤིས་གྲགས་པ་རྒྱལ་མཚན་དཔལ་བཟང་པོ། འཇམ་པའི་དབྱངས་བྱམས་པ་དཔལ་ངག་དབང་བསོད་ནམས་དབང་པོ་གྲགས་པ་རྒྱལ་མཚན་དཔལ་བཟང་པོ། སྔགས་འཆང་གྲགས་པ་བློ་གྲོས་རྒྱལ་མཚན་དཔལ་བཟང་པོ། སྔགས་འཆང་བླ་མ་ཐམས་ཅད་མཁྱེན་པ་ངག་དབང་ཀུན་དགའ་བསོད་ནམས་གྲགས་པ་རྒྱལ་མཚན་དཔལ་བཟང་པོ། འཇམ་དབྱངས་བསོད་ནམས་དབང་ཕྱུག་གྲགས་པ་རྒྱལ་མཚན་དཔལ་བཟང་པོ། སྔགས་འཆང་སེམས་དཔའ་ཆེན་པོ་ངག་དབང་ཀུན་དགའ་བཀྲ་ཤིས་གྲགས་པ་རྒྱལ་མཚན་དཔལ་བཟང་པོ། རིགས་དང་དཀྱིལ་འཁོར་ཀུན་གྱི་ཁྱབ་བདག་དྲུག་པ་རྡོ་རྗེ་འཆང་ཆེན་པོ་བདག་གི་དྲིན་ཅན་རྩ་བའི་བླ་མ་དམ་པ་དཔལ་ས་སྐྱ་པ་ཆེན་པོ་ངག་དབང་ཀུན་དགའ་བསོད་ནམས་རིན་ཆེན་བཀྲ་ཤིས་གྲགས་པ་རྒྱལ་མཚན་དཔལ་བཟང་པོའི་བར་དུ་བྱོན་པ་དང་། གཞན་ཡང་བདག་ཆེན་རྡོ་རྗེ་འཆང་བློ་གྲོས་རྒྱལ་མཚན་དཔལ་བཟང་པོ།
རྗེ་བཙུན་རྡོ་རིངས་པ་ཆེན་པོ་ཀུན་བཟང་ཆོས་གྱི་ཉི་མ། བློ་ལྡན་ཤེས་རབ་ཀུན་དགའ་རྒྱལ་མཚན་དཔལ་བཟང་པོ། ཚར་ཆེན་རྡོ་རྗེ་འཆང་བློ་གསལ་རྒྱ་མཚོ་གྲགས་པ་རྒྱལ་མཚན་དཔལ་བཟང་པོ། འཇམ་དབྱངས་མཁྱེན་བརྩེའི་དབང་ཕྱུག སྔགས་འཆང་བསོད་ནམས་ཆོས་འཕེལ། རྡོ་རྗེ་འཆང་དབང་ཕྱུག་རབ་བརྟན། ཁྱབ་བདག་བཀའ་འགྱུར་བ་ཆེན་པོ་མགོན་པོ་བསོད་ནམས་མཆོག་ལྡན། ཞྭ་ལུ་པ་རིན་ཆེན་བསོད་ནམས་མཆོད་ལྡན། ཞྭ་ལུ་པ་རིན་ཆེན་བསོད་ནམས་མཆོག་གྲུབ། བཅོ་བརྒྱད་ཆེན་མོ་མཁྱེན་རབ་བྱམས་པ་ངག་དབང་ལྷུན་གྲུབ།
རྨོར་ཆེན་རྡོ་རྗེ་འཆང་ངག་དབང་ཀུན་དགའ་ལྷུན་གྲུབ། བདག་གི་དྲིན་ཆེན་རྩ་བའི་བླ་མ་དམ་པ་དཔལ་གནས་གསར་བ་ཆེན་པོ་འཇམ་མགོན་བླ་མ་ཐམས་ཅད་མཁྱེན་པ་ངག་དབང་ཀུན་དགའ་ལེགས་པའི་འབྱུང་གནས་ཐེག་མཆོག་བསྟན་པའི་རྒྱལ་མཚན་དཔལ་བཟང་པོའམ། མཚན་གཞན་འཇམ་དབྱངས་ངག་གི་དབང་ཕྱུག་རྒྱལ་མཚན་རབ་བརྟན་དཔལ་བཟང་པོ། གཞན་ཡང་བདག་གི་དྲིན་ཅན་རྩ་བའི་བླ་མ་དམ་པ་ཐར་རྩེ་རྡོ་རྗེ་འཆང་ནམ་མཁའ་བསམ་གྲུབ། བྲག་རྩ་རྡོ་རྗེ་བློ་གསལ་བསྟན་འཛིན་རྒྱ་མཚོ་ལ་སོགས་པ་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་དང་། ལྷག་པའི་ལྷ་མཆོག་བདེ་ཀྱཻ་ཕུར་གསུམ་ལ་སོགས་པའི་བཀའ་དང་དམ་ཚིག་ཟབ་མོ་ལ་ཉེ་བར་དགོངས་ཏེ་དཔལ་རྡོ་རྗེ་ནག་པོ་ཆེན་པོ་གུར་གྱི་མགོན་པོ་ཡུམ་ཆེན་ཨེ་ཀ་ཛ་ཊཱི། དཔལ་ལྡན་ལྷ་མོ་འདོད་པ་ཁམས་ཀྱི་དབང་ཕྱུག་མ། དམ་ཅན་གནོད་སྦྱིན་ཡབ་ཡུམ། གསོད་བྱེད་གཤིན་རྗེ་པུ་ཏྲ། བདུད་ཆེན་མོན་བུ་བྷ་ཊ།
ཁ་འབར་སྲིན་མོ་རལ་གཅིག འགུགས་བྱེད་སེང་གེའི་གདོང་ཅན། འཆིང་བྱེད་གཟིག་གི་གདོང་ཅན། སྡོམ་བྱེད་དོམ་གྱི་གདོང་ཅན། མྱོས་བྱེད་དྲེད་ཀྱི་གདོང་ཅན། ཤུགས་འདྲེན་བུད་མེད་ཀྱི་ཚོགས། གཡས་རུ་སྐྱེས་པའི་ཚོགས། གཡོན་རུ་གླང་ཆེན་གྱི་ཚོགས། རྗེས་ཉུལ་སྔགས་པའི་ཚོགས་ལ་སོགས་པ་དྲེགས་པ་ཕོ་རྒྱུད་མོ་རྒྱུད། སྣང་སྲིད་ལྷ་སྲིན་སྡེ་བརྒྱད་དང་བཀའ་ཉན་དམ་ཅན་རྒྱ་མཚོའི་དམག་ཚོགས་འཁོར་དང་བཅས་པ་ཁྱེད་རྣམས་ཀྱི་དཔལ་ལྡན་ས་སྐྱའི་བསྟན་པ་རིན་པོ་ཆེའི་གདུང་བརྒྱུད་སྡེ་དང་བཅས་པའི་སྦྱིན་བདག་ཆེན་པོ་ཁལ་ཁའི་རྡོ་རྗེ་ཐུ།
ཤེ་ཡེ་ཐུ་རྒྱལ་པོ། སྲས་པོ་བགྲེས་པ་ཚེ་རིང་ཡེ་ཤེས་རྡོ་རྗེ། གཞོན་པ་ཐའི་ཇི་མི་འགྱུར་རྡོ་རྗེ། དཔོན་མོ་འོད་ཟེར་སྐྱིད། དཔོན་མོ་སོ་པ། སྲས་མོ་ནོ་ཡོན་ཁུ་རུ་རེ། མཆོད་གནས་ཨིརྠེ་ནེ། ཇོ་བོའི་གཙུག་ལག་ཁང་བླ་མ་གྲགས་པ་དར་རྒྱས་སོགས་དགེ་འདུན་གྱི་སྡེ་བློན་འབངས་མངའ་ཐང་འཁོར་དང་བཅས་པ་ལ་ཕྱོགས་དུས་གནས་སྐབས་ཐམས་ཅད་དུ་འགོ་ཞིང་ཆས་པ་དང་། བསྲུང་སྐྱབས་སྦ་བའི་ཕྲིན་ལས་མཛད་དུ་གསོལ། འདི་རྣམས་ལ་རླུང་མཁྲིས་བད་ཀན།
འདུས་པ། དུས་མིན། གཉེན་རིམས་བསམ་ངན་དུག་རིགས་སོགས་ནད་ཐམས་ཅད་དང་། ལྷ་ཀླུ་གཟའ་བདུད་རྒྱལ་བཙན་མ་མོ་སོགས་གདོན་གྱི་རིགས་དང་། ལོ་ཟླ་ཞག་ཀག་སོགས་ཀག་ངན་གྱི་རིགས་དང་། ཆེ་སྲི་ཆུང་སྲི་སོགས་སྲིའི་རིགས་དང་། རྦད་འདྲེ་རྦོད་གཏོང་སོགས་གཞན་གྱི་གནོད་སེམས་ཀྱི་རིགས་དང་། ཐོག་སེར་ས་གཡོས་སོགས་འབྱུང་བའི་གནོད་པ་དང་། ཕ་རོལ་གྱི་དམག་ཚོགས་དགྲ་ཇག་ཆོམ་རྐུན་སོགས་མདོར་ན་འགལ་རྐྱེན་ཉེར་འཚེ་མཐའ་དག་ཞི་བར་མཛོད་ཅིག སྐུ་ཚེ་རིང་བ་སྐུ་བསོད་རྒྱལ་བརྒྱུད་ཆོས་བརྒྱུད་འབངས་བརྒྱུད་རྟ་ཕྱུགས་ཀྱི་བརྒྱུད་སོགས་དར་ཞིང་།
ནོར་བུ་རིན་པོ་ཆེའི་རིགས་འབྲུ་གོས་དར་གོ་མཚོན་སོགས་ལོངས་སྤྱོད་རྣམས་དང་། ལྷ་སྡེ་མི་སྡེ་ཟད་མི་ཤེས་པར་དགྱེས་པར་མཛོད་ཅིག སྣང་སྲིད་ལྷ་འདྲེ་མི་གསུམ་གྱི་འགྲོ་བ་སྡེ་དང་བཅས་པ་དབང་དུ་བསྡུ་བར་མཛོད་ཅིག སྔོན་ལས་འཕྲལ་རྐྱེན་ལས་གྱུར་པའི་དགྲ་འདྲེ་བྱུར་སོགས་གནོད་བྱེད་ཐམས་ཅད་ཞི་བའི་ཐབས་ཀྱིས་གདུལ་བར་མཛད་དུ་གསོལ། གལ་ཏེ་ཞི་བས་འདུལ་བ་མི་ནུས་པ་རྣམས་དྲག་པོ་མངོན་སྤྱོད་ཀྱི་ལས་ཀྱིས་ལོ་ཟླ་མ་འགྱངས་པར་ཚར་གཅོད་པར་མཛོད་ཅིག བྱམས་སྙིང་རྗེ་བྱང་ཆུབ་ཀྱི་སེམས་ལུང་རྟོགས་ཡོན་ཏན་ཐམས་ཅད་འཕེལ་ཞིང་རྒྱས་ཏེ་མྱུར་དུ་རྣམ་མཁྱེན་རྫོགས་པའི་སངས་རྒྱས་ཀྱི་གོ་འཕང་ཐོབ་ནས་སེམས་ཅན་ཐམས་ཅད་ལ་གྲུབ་གཉིས་བདེ་བླག་ཏུ་སྩོལ་བའི་ནུས་པ་དང་ལྡན་པའི་ཕྲིན་ལས་དང་སྡོང་གྲོགས་རྒྱ་ཆེན་པོ་མཛོད་ཅིག མདོར་ན་སྲས་བཅས་སངས་རྒྱས་ཐམས་ཅད་ཀྱི། ། ཐུགས་ཀྱི་དགོངས་པ་ལེགས་ཚོགས་ཇི་སྙེད་ཀུན། ། བདག་དང་མཁའ་མཉམ་འགྲོ་བ་མ་ལུས་པས། ། མྱུར་དུ་འགྲུབ་པར་བྱིན་གྱིས་བརླབ་ཏུ་གསོལ། །
ཤུ་བྷཾ།། །། ཞེས་པ་དཔལ་ས་སྐྱའི་གཞི་ཐོག་ཕོ་བྲང་ནས་ས་སྐྱ་པ་ཀུན་བློས་བྲིས།། །། PAGE * MERGEFORMAT 4 ཀུན་དགའ་བློ་གྲོས། ཆོས་སྲུང་ལ་གཉེར་གཏད་བཀའ་བསྒོ། PAGE * MERGEFORMAT 3
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
