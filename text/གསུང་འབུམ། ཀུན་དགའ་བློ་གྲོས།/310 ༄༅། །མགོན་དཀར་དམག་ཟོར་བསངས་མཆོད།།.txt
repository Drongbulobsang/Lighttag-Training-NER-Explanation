གསུང་འབུམ། ཀུན་དགའ་བློ་གྲོས།
པོད ༣༡༠
༄༅། །མགོན་དཀར་དམག་ཟོར་བསངས་མཆོད།།
༄༅། །མགོན་དཀར་དམག་ཟོར་བསངས་མཆོད།། ཨོཾ་གྲུབ་པར་གྱུར་ཅིག འདིར་གུ་རུ་རིན་པོ་ཆེ་པདྨས་སྲིད་ཞིའི་མགྲོན་མཆོད་རྒྱ་བརྔན་ཆེན་མོ་དང་། དཔལ་ཕྱག་ན་རྡོ་རྗེས་མཛད་ཟེར་བའི་དགྲ་ལྷ་དཔངས་བསྟོད་སོགས་ཡིག་སྙིང་རྣམས་དང་རྗེས་འབྲེལ་མཁས་གྲུབ་ཁ་ཤས་ནས་སྲིད་ཞིའི་མགྲོན་མཆོད་བསངས་ཡིག་གནང་འདུག་པ་རྣམས་ན་མ་འཐུས་པ་ཆེར་མེད་མོད། རང་རང་གི་བསམས་པ་དང་མཐུན་པར་སྡེ་དགེ་ཞུ་ཆེན་རིན་པོ་ཆེ་ནས་ཀྱང་བསངས་ཡིག་ལུགས་མང་པོ་གནང་འདུག་པ་དེས་ཀྱང་ཆོག་མོད། ད་དུང་མགོན་དཀར་ཡིད་བཞིན་ནོར་བུ་དང་དཔལ་ལྡན་དམག་ཟོར་རྒྱལ་མོར་སྒེར་བསངས་དགོས་ལུགས་བྱུང་བས་དེ་བཞིན་སྨོས་ན། ཕུད་ཕྱེ་གཙང་མ་ཆུ་ཆང་མར་གྱིས་སྦྲུས་པའི་མགོན་དཀར་ཟླུམ་གཏོར་པད་འདབ་བཞི་པ་དང་དམག་ཟོར་ལྷ་མོར་གྲུ་གསུམ་སྨུག་རྩི་ཅན་འཁོར་གཏོར་གྲུ་གསུམ་བཞི་དང་བཅས། མགོན་པོ་དང་ལྷ་མོའི་གཏོར་མ་གཉིས་ཐད་ཤ་དང་མར་རྒྱན་སོགས་ཅི་མཛེས་ཟས་སྣས་བརྒྱན་པ་ཆང་གིས་སྦྱང་། སྤོས་ཀྱི་བདུག ཕྱེ་མར་ཕུད་ཆང་།
མདུང་དར། མདའ་དར། ལྷག་པར་མཁན་པ་སོགས་བསངས་སྣ་གཙང་ཞིམ་གྱི་དུད་པ་ཤིན་ཏུ་ཆེ་བ་རྣམས་སོ། ། དངོས་གཞི་ནི། ཐུན་མཚམས་ཀྱི་ལྷ་ཞེས་རང་ཀྱཻ་རྡོར། འཇིགས་མཛད་མཁའ་སྤྱོད་མ་སོགས་ཀྱི་བསྒོམས་བཟླས་བྱེད་པའི་ཐུན་མཚམས་སྤྱོད་ལམ་སར་ལྷ་སྣང་མ་བྲལ་བར་དགོས་པ་དེ་གའི་མུ་ནས་མཆོད་གཏོར་བསངས་རྫས་དེ་དག་ལ་དམིགས་ཏེ། ཨོཾ་ལས་རང་བཞིན་སྟོང་པར། ཨཱཿལས་ཐོད་སྣོད་ཡངས་པར། ཧཱུྃ་ལས་མཆོད་གཏོར་བདུད་རྩི། གཞན་ཡང་མཆོད་སྤྲིན་ཚོགས་གྱུར།
ཨོཾ་ཨཱཿཧཱུྃ་ལན་གསུམ། ཀྱཻ་འཇིག་རྟེན་དབང་ཕྱུག་དེང་འདིར། ། འགྲོ་བའི་བསོད་ནམས་མགྲོན་དུ། ། དགོས་འདོད་ཆར་འབེབས་མགོན་པོ། ། ཡིད་བཞིན་ནོར་མཆོག་བསངས་སོ། ། ཆོས་དབྱིངས་ཤེས་རབ་ཕར་ཕྱིན། ། རྒྱལ་ཡུམ་གོས་དཀར་རོ་ལངས། ། འདོད་ཁམས་དབང་གི་མཚན་ལ་སོགས། ། ངོ་མཚར་ལྷ་མོ་བསངས་སོ། ། ཐབས་ཤེས་རྣམ་གཉིས་འཁོར་བཅས། །
བསངས་མཆོད་དག་པ་རབ་འབྱམས། ། སྔོན་གྱི་སྨོན་ལམ་ལས་བྱུང་། ། ཕྱི་ནང་གསང་བས་བསངས་སོ། ། ལྷག་པར་འདོད་དགུ་ལྷུན་གྲུབ། ། དྲི་ཞིམ་སྤོས་དུད་སྤྲིན་འཁྲིགས། ། བཟའ་བཅའ་ལྷག་མྱང་རོ་དྲུག ། ཕྱེ་མར་ལྷ་ཡི་ཞལ་ཟས། ། མདུང་མདའ་ཟུང་འཇུག་རྟེན་ཅན། ། སྲིད་འདིའི་དཀོར་ནོར་ཇི་སྙེད། ། ཟག་མེད་བདེ་སྐྱིད་ལྷ་རྫས། །
ཀུན་བཟང་ཐུགས་སྨོན་བསངས་རྫས། ། དངོས་འབྱོར་ཡིད་སྤྲུལ་ལྷག་བསམ། ། ཏིང་འཛིན་སྔགས་རྒྱས་བྱིན་བརླབས། ། སྣང་གྲགས་རིག་གསུམ་ཐམས་ཅད། ། རང་བཞིན་གསལ་སྟོང་ཟུང་འཇུག ། འཛིན་མེད་བློ་འདས་བསངས་སོ། ། ཁྱེད་ལ་ཕྲིན་ལས་ཞུ་བ། ། ཐུགས་དམ་ཇི་བཞིན་རྗེས་དྲན། ། བསྟན་འགྲོའི་དཔུང་གཉེན་མཛོད་ལ། ། འཕྲལ་ཡུན་དགེ་ལེགས་ཀུན་སྩོལ། །
བྱེ་བྲག་བདག་ཅག་གཞིས་བྱེས། ། འགྲོ་འདུག་བྱ་བ་སྤྱོད་ལམ། ། ཐེག་ཆེན་སྤྱི་དང་བྱེ་བྲག ། རྡོ་རྗེ་ཐེག་ལྟར་སྤྱོད་ན། ། རྩ་བརྒྱུད་བླ་མའི་བཀའ་བཞིན། ། ལུས་དང་གྲིབ་ལྟར་མཛད་ནས། ། སྟོན་བསུ་ཕྱི་ནས་སྐྱེལ་མ། ། ལམ་འཕྲང་ཆུ་སོགས་སྣོད་དང་། ། མི་དང་གཅན་གཟན་ལ་སོགས། ། གཟུགས་ཅན་དགྲ་དང་གཟུགས་མེད། །
གདུག་ཅན་ཆོ་འཕྲུལ་ལས་བྱུང་། ། ལུས་ནད་སེམས་མི་བདེ་བ། ། ནོར་གྱི་གོད་དང་ཁ་འགོག ། ཟས་མིན་རྦད་འདྲེ་རྦོད་གཏོང་། ། གདུག་ཅན་གནོ་ཀུན་སྐྱོབས་པར། ། ཉིན་གྱི་བྱ་ར་མཚན་མོའི། ། མེལ་ཚེ་དམ་པ་མཛོད་ལ། ། ཡོ་སྲོངས་འགྱེལ་སློངས་ཆད་མཐུད། ། རྗེད་སྐུལ་སྟོར་འཚོལ་རལ་ཚེམས། ། མགོ་གང་ཡར་སྟོད་ཀྱུས་གང་། །
མར་སྲིངས་ལེགས་ཚོགས་བརྒྱར་སྤྲོད། ། ཉེས་ཚོགས་སྟོང་དང་བསྣོལ་ལ། ། བསམ་པ་རྒྱ་མཚོ་སྒྲུབས་དང་། ། རེ་བ་རྒྱ་མཚོ་སྐོངས་སོགས། ། མཐུན་པའི་དངོས་གྲུབ་སྩོལ་ལ། ། མི་མཐུན་རྐྱེན་ངན་བཟློག་ཅིག ། སྤོ་ལ་དར་བཟང་འཕྱར་ནས། ། ཁྲོམ་དུ་དུང་ཡང་བུས་ལ། ། སྙན་གྲགས་འཇིག་རྟེན་ཀུན་ཁྱབ། ། མདོར་ན་སྲིད་ཞིའི་དོན་ཀུན། །
ལྷུན་གྱིས་སྒྲུབ་ཅིག་བསངས་སོ། ། ཞེས་བརྗོད་གཏོར་ཕྱེ་ཕུད་ཆང་། ། གཙང་སར་ཕུལ་ལ་རྗེས་ནི། སྲིད་ཞིའི་དཔལ་འབྱོར་སོགས་ཀྱིས། ། འཕྲིན་བཅོལ་བཀྲ་ཤིས་བརྗོད་དེ། ། མགྲོན་པོ་ལམ་བསངས་འདི་འདྲ། ། ཤར་ཆེན་ཀུན་དགའ་ཡེ་ཤེས། ། དབང་ཕྱུག་མཚན་ཅན་སྡེ་བཞི། ། དགེ་བཅུ་འཛོམ་པའི་ཡུལ་གྲུར། ། བསྟན་འགྲོའི་དོན་ཆེན་བྱོན་ཚེ། །
ཐུགས་བཞེད་ཇི་བཞིན་ས་རྒན་ཁ་བདར་ཀུན་བློར་བསྐུར།། །། དེ་འཕྲལ་ཕུལ་ལོ་ཤུ་བྷཾ།། །། PAGE * MERGEFORMAT 2 ཀུན་དགའ་བློ་གྲོས། མགོན་དཀར་དམག་ཟོར་བསངས་མཆོད། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
