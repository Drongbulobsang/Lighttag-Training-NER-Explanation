གསུང་འབུམ། ཀུན་དགའ་བློ་གྲོས།
པོད ༤༦
རྡོ་རྗེ་གཞོན་ནུའི་སྒྲུབ་ཐབས་ངེས་དོན་ཐིག་ལེ།
༄༅། །རྡོ་རྗེ་གཞོན་ནུའི་སྒྲུབ་ཐབས་ངེས་དོན་ཐིག་ལེ་བཞུགས་སོ།། ན་མོ་གུ་རུ་བཛྲ་ཀཱི་ལ་ཡ། འོད་གསལ་དབྱིངས་ལས་མ་གཡོས་ཀྱང་། ། གདུག་པ་འདུལ་ཕྱིར་ཁྲོ་བོའི་སྐུ། ། བླ་མ་རྡོ་རྗེ་གཞོན་ནུ་ལ། ། བཏུད་ནས་དེ་ཡི་སྒྲུབ་ཐབས་འབྲི། ། བཅོམ་ལྡན་རྡོ་རྗེ་གཞོན་ནུ་ཡི། ། སྒྲུབ་ཐབས་ཤིན་ཏུ་བསྡུས་པ་ནི། ། འཁྲུལ་ཟད་སྔགས་འཆང་ཡབ་སྲས་ཀྱིས། ། ཕྱག་ལེན་མཛད་པ་འདི་ལྟར་རོ། །
སངས་རྒྱས་ཆོས་ཚོགས་མ་ཚར་གསུམ། ། སེམས་ཅན་བདེ་དང་ལྡན་གྱུར་ཅིག ། སྡུག་བསྔལ་དག་དང་བྲལ་བར་ཤོག ། བདེ་དང་རྟག་ཏུ་མི་འབྲལ་ཞིང་། ། ཆོས་ཀུན་མཉམ་ཉིད་རྟོགས་པར་ཤོག ། ཨོཾ་མ་ཧཱ་ཤཱུ་ནྱ་ཏཱ་ཛྙཱ་ན་བཛྲ་སྭ་བྷཱ་བ་ཨཏྨ་ཀོ྅ཧཾ། ཨོཾ་དྷརྨ་དྷཱ་ཏུ་བཛྲ་སྭ་བྷཱ་ཝ་ཨཏྨ་ཀོ྅ཧཾ། རྡོ་རྗེ་ཁྲོ་བོས་ཞེ་སྡང་གཅོད། ། མཚོན་ཆེན་སྔོན་པོ་ཆེར་འབར་བ། ། ནམ་མཁའི་དཀྱིལ་དུ་ཐིག་ལེ་ཤར། །
སྲོག་གི་སྒོ་རུ་ཤར་བ་དང་། ། སྙིང་གི་དཀྱིལ་དུ་བསྒོམས་པར་བྱ། ཧཱུྃ་རཾ་ཡཾ་ཁཾ་སྥ་ར་ཎ་ཕཊ། ཧཱུྃ་ལས་རཾ་ཆད་སྣོད་བཅུད་ཀྱི་འཇིག་རྟེན་བསྲེགས། ཡཾ་སྤྲོས་པ་རླུང་གིས་གཏོར། ཁཾ་སྤྲོས་པས་ཆུས་བཀྲུས། སྐྱོན་ཐམས་ཅད་དག་པར་བྱས། ཨེ་ཡཾ་ཝཾ་རཾ་ལཾ་རཾ་ཀེཾ་ཨེ་སྥ་ར་ཎ་ཕཊ། ཧཱུྃ་ལས་ཡི་གེ་དེ་དག་སྤྲོས་པས་རྟེན་གྱི་དཀྱིལ་འཁོར་དུ་གྱུར། ཨེ་ལས་མཁའ་དབྱིངས་དག་པ་ནམ་མཁའི་དཀྱིལ། །
ཡཾ་ལས་རླུང་ཆེན་རྒྱ་གྲམ་སྲ་ཞིང་བརྟན། ། དེ་སྟེང་ཝཾ་ལས་བྱུང་བའི་ཆུ་དཀྱིལ་དཀར། ། རཾ་ལས་མེ་བྱུང་བསྐྱེད་པ་དེ་ཡི་ཕྱེད། ། ལཾ་ལས་ས་ཡི་དཀྱིལ་འཁོར་བརྟན་པར་གྱུར། ། དེ་སྟེང་རཀྟའི་རྒྱ་མཚོའི་རྦ་ཀློང་འཁྲུགས། ། དབུས་སུ་ཀེཾ་རུས་རི་རབ་བརྩེགས་པའི་སྟེང་། ། གྲུ་གསུམ་མཐིང་ནག་མུ་ཁྱུད་རྡོ་རྗེས་སྤྲས། ། ཛཿཔདྨ་མཎྜ་ལ། མ་སུརྻ་མཎྜ་ལ། ཨ་ཙནྡྲ་མཎྜ་ལ།
མ་ཧཱ་དེ་ཝ་ཛཿ ཨུ་མ་དེ་ཝི་ཛཿ རྒྱུ་ཡི་ཏིང་ངེ་འཛིན་གྱི་ཧཱུྃ་དེ་དབུས་ཀྱི་གདན་གྱི་སྟེང་དུ་བབས་པ་ལས་འོད་འཕྲོས། དོན་གཉིས་བྱས་ཚུར་འདུས། འོད་དུ་ཞུ་ནས་རང་རྡོ་རྗེ་གཞོན་ནུའི་སྐུར་གྱུར་པ་ནི། ཧཱུྃ་སྥ་ར་ཎ་ཕཊཿ སཾ་ཧ་ན་ར་ཎ་ཧཱུྃ། ཨོཾ་བཛྲ་ཀཱི་ལི་ཀཱི་ལ་ཡ་སརྦ་བིགྷྣཱན་བྷནྡྷ་ཧཱུྃ་ཕཊ། ལན་གསུམ། གདན་སྟེང་བདག་ཉིད་ཁྲོ་བོའི་རྒྱལ། །
བཅོམ་ལྡན་རྡོ་རྗེ་གཞོན་ནུའི་སྐུ། ། མཐིང་ནག་ཞལ་གསུམ་ཕྱག་དྲུག་པ། ། གཡས་དཀར་གཡོན་དམར་དབུས་མཐིང་ཞལ། ། རྡོ་རྗེ་རྩེ་དགུ་རྩེ་ལྔ་དང་། ། མེ་དཔུང་འབར་བ་རྩེ་གསུམ་བསྣམས། ། གཡས་གཡོན་གཉིས་གཉིས་ཕྱག་གིས་བསྣམས། ། མཐའ་གཉིས་ཕུར་འདྲིལ་སྐུ་ཆེ་རག ། མཆེ་གཙིགས་སྤྱན་གསུམ་ཟླུམ་ཞིང་དམར། ། རལ་པ་ཁམ་པ་གྱེན་དུ་བརྫེས། ། གླང་ལྤགས་ཞིང་ཆེན་གཡང་གཞི་གསོལ། །
སྟག་གི་པགས་པའི་འོག་པགས་ཅན། ། དཀར་དམར་ལྗང་ནག་སྦྲུལ་གྱིས་བརྒྱན། ། དབུ་རྒྱན་སེ་རལ་སྐེད་ཆིངས་དང་། ། ཕྱག་དང་ཞབས་རྣམས་རྣམ་པར་སྤྲས། ། ཐོད་སྐམ་ལྔ་ཡིས་དབུ་ལ་བརྒྱན། ། རློན་པ་ལྔ་བཅུའི་དོལ་ཤལ་ཅན། ། རཀྟ་ཞག་དང་ཐལ་ཆེན་ཀྱིས། ། ཐིག་ལེ་ཟོ་རིས་ཚོམ་བུར་བྱས། ། སྣ་ཚོགས་རིན་ཆེན་རྒྱན་གྱིས་སྤྲས། ། ཞབས་བཞི་གཡས་བསྐུམ་གཡོན་བརྐྱངས་ནས། །
དབང་ཕྱུག་ཁ་བུབ་མགོ་བོ་དང་། ། ཨུ་མའི་ནུ་མ་རབ་ཏུ་བརྫིས། ། ཡེ་ཤེས་མེ་དཔུང་དབུས་ན་བཞུགས། ། རང་གི་ཕུང་པོ་ཁམས་དང་སྐྱེ་མཆེད། སྐྲ་ཉི་ཁྲི་ཆིག་སྟོང་། བ་སྤུ་བྱེ་བ་ཕྲག་ཕྱེད་དང་བཞི་ལ་སོགས་པ་ཐམས་ཅད་ཀྱང་རྡོ་རྗེ་གཞོན་ནུ་རང་དང་འདྲ་བས་གོ་མཚམས་མེད་པར་གཏམས་པར་གྱུར། སྙིང་རྗེས་བསྒྲལ་བའི་དམ་ཚིག་ནི། ། བཅད་ཅིང་མནན་པ་ཉིད་མིན་ཏེ། ། ཕུང་པོ་རྡོ་རྗེའི་བདག་ཉིད་དེ། ། རྣམ་པར་ཤེས་པ་རྡོ་རྗེར་བསྒོམ། །
བྷྲཱུཾ་བི་མཱ་ན་མཱ་སུརྻ་ཧཱུྃ་ཛྙཱ་ན་སཏྭ་ཀྲིཥྞ་ཤུ་ཀ་པཉྩ་བཛྲ་ཧཱུྃ། ཨོཾ་བཛྲ་ཀཱི་ལི་ཀཱི་ལ་ཡ་སརྦ་བིགྷྣན་བྷནྡྷ་ཧཱུྃ་ཕཊཿ ཨོཾ་དཱིཔྟ་ཙཀྲ་ཧ་ན་ཧ་ན་ཧཱུྃ་ཕཊ། ཡུམ་ཆེན་འཁོར་ལོ་རྒྱས་འདེབས་སྔོ། ། ཞལ་གཅིག་ཕྱག་གཉིས་གཡས་འཁོར་ལོ། ། གཡོན་པས་ཐོད་ཁྲག་ཡབ་ལ་སྟོབས། ། གཟིག་གི་པགས་པའི་ཤམ་ཐབས་ཅན། ། རུས་པའི་རྒྱན་ལྔས་སྐུ་ལ་སྤྲས། ། ཐོད་སྐམ་ལྔ་ཡིས་དབུ་ལ་བརྒྱན། ། སྐམ་པོ་ལྔ་བཅུའི་དོ་ཤལ་བྱས། །
སྦྲུལ་དང་རིན་ཆེན་རྒྱན་གྱིས་བརྒྱན། ། རཀྟ་ཞག་དང་ཐལ་ཆེན་གྱིས། ། ཐིག་ལེ་ཟོ་རིས་ཚོམ་བུར་བྱས། ། ཞབས་གཉིས་གཡས་གཡོན་བརྐྱང་བསྐུམ་གྱིས། ། ཡབ་ཀྱི་གཡོན་ནས་འཁྱུད་པས་བཞུགས། ། རྡོ་རྗེ་གཞོན་ནུ་རིག་འཛིན་རྣམས། ། འཁོར་བ་རྡོ་རྗེས་བསྒྲུབ་པར་མཛོད། ། ཨོཾ་སྥ་ར་ཎ་ཕཊ། སཾ་ཧ་ར་ཎ་ཧཱུྃ། འཁོར་བ་རྡོ་རྗེ་ཕུར་པའི་ལྷ། །
ཡེ་ཤེས་ཁྲོ་བོ་གྲུབ་པར་མཛོད། ། ཨོཾ་བཛྲ་ཀཱི་ལི་ཀཱི་ལ་ཡ་སརྦ་ཏ་ཐཱ་ག་ཏ་ས་པཱ་རི་ཝཱ་ར་ས་མ་ཛཿ ཨོཾ་བཛྲ་ཡཀྵི་ཎི་ཧཱུྃ་ཛཿ ཨོཾ་བཛྲ་བྷཻ་ར་ཝེ་ཧཱུྃ། ཨོཾ་བཛྲ་ཨ་མྲྀ་ཏ་ཧཱུྃ་བཾ། ཨོཾ་བཛྲ་མཱ་ར་ཎི་ཧཱུྃ་ཧོ། སངས་རྒྱས་ཀུན་གྱི་ཡེ་ཤེས་སྐུ། ། རྡོ་རྗེ་དེ་ཉིད་རང་བཞིན་ལས། ། ཆོས་ཀྱི་དབྱིངས་ཀྱི་ངོ་བོ་ཉིད། ། འབར་བའི་ཁྲོ་བོ་མི་བཟད་པ། །
སྐུ་ཡི་གཏེར་དུ་བདག་བསྐྱེད་ཅིག ། ཨོཾ་སརྦ་ཏ་ཐཱ་ག་ཏ་ཀཱ་ཡ་བཛྲ་སྭ་བྷཱ་ཝ་ཨཏྨ་ཀོ྅ཧཾ། སངས་རྒྱས་ཀུན་གྱི་ཡེ་ཤེས་གསུངས། ། རྡོ་རྗེ་དེ་ཉིད༞ ། ཆོས་ཀྱི༞ ། འབར་བའི༞ ། གསུང་གི༞ ། ཐོག་མཐའ་འདྲ་བ་ལས། ཝཀྐ་བཛྲ༞ སངས་རྒྱས་ཀུན་གྱི་ཡེ་ཤེས་ཐུགས། ། རྡོ་རྗེ་དེ་ཉིད༞ །
ཆོས་ཀྱི༞ ། འབར་བའི༞ ། ཐུགས་ཀྱི༞ ། ཙིཏྟ་བཛྲ༞ ཐབས་ཀྱི་སྤྱོད་པའི་སེམས་ཅད་དོན། ། བྱམས་དང་སྙིང་རྗེས་གང་འདུལ་བ། ། སངས་རྒྱས་འཕྲིན་ལས་རྫོགས་པར་མཛོད། ། དབང་དང་བྱིན་རླབས་འདིར་སྩོལ་ཅིག ། ཨོཾ་བཛྲ་ཤྲཱི་ཧེ་རུ་ཀ བཛྲ་ཀྲོ་དྷི་ཤྭ་རི་ཧཱུྃ། ཨོཾ་བུདྡྷ་ཤྲཱི་ཧེ་རུ་ཀ
བུདྡྷ་ཀྲོ་ཏཱི་ཤྭ་རི་ཨོཾ། ཨོཾ་རཏྣ་ཤྲཱི་ཧེ་རུ་ཀ རཏྣ་ཀྲོ་ཏི་ཤྭ་རི་ཏྲཾ། ཨོཾ་པདྨ་ཤྲཱི་ཧེ་རུ་ཀ པདྨ་ཀྲོ་དྷི་ཤྭ་རི་ཧྲཱི། ཨོཾ་ཀརྨ་ཤྲཱི་ཧེ་རུ་ཀ ཀརྨ་ཀྲོ་ཏི་ཤྭ་རི་ཨཱཿ ཧཱུྃ་བཛྲ་ཛྙཱ་ན་ཀཱི་ལི་ཀཱི་ལ་ཡ་ཛྙཱ་ན་ས་ཏྭ་ཨེ་ཏྲི་ཀོ་ན་བི་མ་ན། པཾ་པདྨ་མཎྜ་ལ། མ་སུརྻ་མཎྜལ་ལ།
ཨ་ཙཎྜ་མཎྜ་ལ། ཧཱུྃ་བཛྲ་ཀཱི་ལི་ཀཱི་ལ་ཡ་སརྦ་བྷིགྷྣན་བྷནྡྷ་ཧཱུྃ་ཕཊ། གྲུ་གསུམ་མཐིང་ནག་འབར་བའི་དཀྱིལ་འཁོར་དུ། ། དབང་ཕྱུག་ཨུ་མ་བསྣོལ་བའི་གདན་སྟེང་ནས། ། བཅོམ་ལྡན་དཔལ་ཆེན་རྡོ་རྗེ་གཞོན་ནུ་ནི། ། སྐུ་མདོག་མཐིང་ནག་འཇིགས་པའི་སྐུར་སྟོན་པ། ། ཡབ་ཡུམ་ཐབས་དང་ཤེས་རབ་གཉིས་སུ་མེད། ། འཁོར་གྱི་ཕྲ་མེན་ཕོ་ཉའི་ཚོགས་ལ་སོགས། ། ཡུན་རིང་དུས་ནས་བསྙེན་ཅིང་བསྒྲུབ་པའི་ལྷ། ། དྲག་པོ་རང་བྱུང་དབང་དང་དངོས་གྲུབ་སྩོལ། །
ཨོཾ་བཛྲ་ཀཱི་ལི་ཀཱི་ལ་ཡ་སརྦ་བིགྷྣན་བྷནྡྷ་ཧཱུྃ་ཕཊ། ཇི་ལྟར་རིགས་པའི་མཐར། བདེ་བར་གཤེགས་པ་ཐམས་ཅད་ཀྱི་སྐུ་གསུང་ཐུགས་ཡོན་ཏན་འཕྲིན་ལས་ཐམས་ཅད་ཀྱི་སྒོ་ནས་བྱིན་གྱིས་བརླབ་ཏུ་གསོལ། མྱུར་དུ་ཕྱག་རྒྱ་ཆེན་པོ་མཆོག་གི་དངོས་གྲུབ་དཔལ་ཆེན་རྡོ་རྗེ་གཞོན་ནུའི་གོ་འཕང་ཚེ་འདི་ཉིད་ལ་ཐོབ་པར་བྱིན་གྱིས་བརླབ་ཏུ་གསོལ། བདག་དང་སེམས་ཅན་ཐམས་ཅད་ཀྱི་སྡིག་སྒྲིབ་བགེགས་དང་བར་དུ་གཅོད་པ་ཐམས་ཅད་ཉེ་བར་ཞི་བ་དང་། ཚེ་དང་བསོད་ནམས་དཔལ་དང་འབྱོར་པ་ཐམས་ཅད་འཕེལ་ཞིང་རྒྱས་ནས། བྱམས་པ་དང་སྙིང་རྗེ་བྱང་ཆུབ་ཀྱི་སེམས་ཁྱད་པར་ཅན་རྒྱུད་ལ་སྐྱེ་བར་བྱིན་གྱིས་བརླབ་ཏུ་གསོལ། མདུན་གྱི་ཡེ་ཤེས་སེམས་དཔའ་འོད་དུ་ཞུ་ནས་རང་ལ་ཐིམ་པས་རང་ཉིད་བཀྲག་མདངས་གཟི་བརྗིད་ནུས་མཐུ་ཕུན་སུམ་ཚོགས་པ་དང་ལྡན་པར་གྱུར། ལྷ་ཚོགས་འཁོར་བཅས་མ་ལུས་ཀུན། ། སྔོན་གྱི་ཐུགས་དམ་དགྱེས་དགོངས་ལ། །
གདུག་པའི་དགྲ་བགེགས་བསྒྲལ་བ་དང་། ། ཀཱི་ལ་ཡ་ཡི་དངོས་གྲུབ་སྩོལ། ། ཡེ་ཤེས་ལྔ་ལྡན་རིགས་ལྔ་བདེ་བར་གཤེགས། ། སྐུ་གསུང་ཐུགས་དང་ཡོན་ཏན་ཕྲིན་ལས་ཀྱི། ། འཁོར་ལོ་རབ་བསྐོར་ཞི་ཁྲོའི་སྐུར་སྟོན་པ། ། ཐུགས་དམ་དབང་གིས་བདག་ལ་བརྩེར་དགོངས་ནས། ། དྲག་པོའི་སྟོབས་ཀྱིས་དགྲ་བགེགས་བསྒྲལ་བ་དང་། ། མཆོག་དང་ཐུན་མོང་དངོས་གྲུབ་སྩལ་དུ་གསོལ། ། ཧེ་རུ་ཀའི་ཡིག་བརྒྱ་ཚར་གསུམ། ཨོཾ་ཤྲཱི་བཛྲ་ཀུ་མ་ར་ཀྲོ་དྷ་རཀྵ་ཧཱུྃ་ཕཊ།
ཨོཾ་བཛྲ་ཀ་ཝ་ཙེ་ཧཱུྃ་ཕཊ། དགེ་བ་འདི་ཡིས་མཐའ་ཡས་སེམས་ཅན་ཀུན། ། བདུད་ལས་རྣམ་རྒྱལ་བར་ཆད་ཀུན་བཅོམ་ནས། ། རྡོ་རྗེ་གཞོན་ནུ་མྱ་ངན་འདས་པ་ཡི། ། འབྲས་བུ་བྱང་ཆུབ་ངེས་པར་འགྲུབ་གྱུར་ཅིག ། སྐྱེས་མེད་ཆོས་སྐུའི་རང་བཞིན་རྣམ་དག་ལས། ། ཐུགས་དམ་དབང་གི་གཟུགས་ཀྱི་སྐུར་སྤྲུལ་པ། ། བཅོམ་ལྡན་རྡོ་རྗེ་གཞོན་ནུ་ཡབ་ཡུམ་གྱི། ། སྐྱེ་ཤི་མེད་པ་དོན་གྱི་བཀྲ་ཤིས་ཤོག ། ཅེས་དཔལ་རྡོ་རྗེ་གཞོན་ནུའི་སྒྲུབ་ཐབས་ཤིན་ཏུ་བསྡུས་པ་ས་ལོ་སྔགས་འཆང་ཡབ་སྲས་ཀྱི་དགོངས་པ་འཁྲུལ་མེད་འདི་ནི་ས་སྐྱ་ཀུན་བློས་ཡོན་ཏན་རྒྱ་མཚོའི་དོན་དུ་བྲིས་པ་དགེ། །།
མངྒ་ལཾ། ། ཞུས་སོ།། །། PAGE * MERGEFORMAT 2 ཀུན་དགའ་བློ་གྲོས། རྡོ་རྗེ་གཞོན་ནུའི་སྒྲུབ་ཐབས་ངེས་དོན་ཐིག་ལེ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
