གསུང་འབུམ། ཀུན་དགའ་བློ་གྲོས།
པོད ༢༨༠
ཕྲིན་ལས་མགོན་པོའི་མངའ་གསོལ་བསྟན་སྲུང་དགྱེས་པའི་མཆོད་སྤྲིན།
༄༅། །ཕྲིན་ལས་མགོན་པོའི་མངའ་གསོལ་བསྟན་སྲུང་དགྱེས་པའི་མཆོད་སྤྲིན་བཞུགས་སོ།། ན་མོ་གུ་རུ་པདྨ་ཧེ་རུ་ཀ་ཡ། ཀྱཻ་པདྨ་དབང་གི་བཀའ་ཉན་ཅིང་། ། སྲིད་ཞིའི་དྲེགས་པ་མ་ལུས་པ། ། ཀུན་གྱི་གཙོ་བོ་གནོད་སྦྱིན་ཆེ། ། ཀུན་ཁྱབ་་་་་་གསང་མཚན་དྲག་རྩལ་དགོངས་སུ་གསོལ། ། ཙེའུ་་་་་་རྒྱ་གར་ཡུལ་གྱི་མཚན་དམར་པོ་དགོངས་སུ་གསོལ། ། མཐུ་ལྡན་ལྷ་་་་་བོད་ཡུལ་གྱི་མཚན་རྙིང་པ་བཙན་དགོངས་སུ་གསོལ། ། དེ་རིང་ཁྱེད་ལ་མངའ་གསོལ་ལོ། ། གནོད་སྦྱིན་ཆེན་པོར་དཔངས་བསྟོད་དོ། །
སྔོན་ཚེ་པདྨ་དབང་ཆེན་གྱི། ། སྤྱན་སྔར་ཁས་བླངས་དམ་བཅས་བཞིན། ། བསྟན་སྲུང་ཆེན་པོར་མངའ་གསོལ་ལོ། ། གནོད་སྦྱིན་ཆེན་པོར་དཔངས་བསྟོད་དོ། ། རྒྱ་གར་དུར་ཁྲོད་མེ་འབར་དུ། ། རྒྱལ་དབང་པདྨས་དམ་ལ་བཏགས། ། དམ་ཅན་ཆེན་པོར༞ ། གནོད་སྦྱིན་ཆེན་པོར༞ ། དུས་ཀྱི་སངས་རྒྱས་ཐམས་ཅད་ཀྱི། ། ཕྲིན་ལས་ཕོ་ཉ་མཛད་པའི་ཕྱིར། །
ཕོ་ཉ་ཆེན་པོར༞ ། གནོད་སྦྱིན་ཆེན་པོར༞ ། མི་འགྱུར་སྐུ་མདོག་སྨུག་ནག་ཞལ། ། གཏུམ་དྲག་རྔམས་པ་སྲིན་པོའི་གཟུགས། ། འཇིགས་བྱེད་ཆེན་པོར༞ ། གནོད་སྦྱིན་ཆེན་པོར༞ ། བསྟན་དང་བསྟན་འཛིན་སྐྱེས་བུ་རྣམས། ། དབུ་འཕང་བསྟོད་དང་བསྲུང་བའི་ཕྱིར། ། སྲུང་མ་ཆེན་པོར༞ ། གནོད་སྦྱིན་ཆེན་པོར༞ །
བསེ་རྨོག་མེ་འོད་འབར་བ་དང་། ། བསེ་ཁྲབ་སྡིགས་པའི་ལུས་ཅན་གསོལ། ཆེ་བཙན་ཆེན་པོར༞ ། གནོད་སྦྱིན་ཆེན་པོ༞ ། བསྟན་དང་འཇིག་རྟེན་སྐྱོང་བའི་ཕྱིར། ། ཕྱག་གཡས་མདུང་དམར་ཕྱོགས་བཅུར་འཕྱར། ། དཔལ་མགོན་ཆེན་པོར༞ ། གནོད་སྦྱིན་ཆེན་པོར༞ ། དབང་དྲག་ལས་རྣམས་སྒྲུབ་པའི་ཕྱིར། ། གཡོན་པ་བཙན་ཞགས་དམར་པོ་བསྣམས། །
བཙན་རྒོད་ཆེན་པོར༞ ། གནོད་སྦྱིན་ཆེན་པོར༞ ། སྟག་རལ་གཟིག་ཤུབས་ལ་སོགས་པ། ། དཔའ་བོའི་ཆས་ཀྱིས་རྣམ་པར་བཀྲ། ། མཐུ་སྟོབས་ཆེན་པོར༞ ། གནོད་སྦྱིན་ཆེན་པོར༞ ། གང་བཅོལ་ཕྲིན་ལས་སྒྲུབ་པའི་ཕྱིར། ། ཞབས་ལ་སག་ལྷྭམ་ཡུ་རིང་གསོལ། ། འཕྲིན་ལས་མགོན་པོ༞ ། གནོད་སྦྱིན་ཆེན༞ །
རིག་འཛིན་ཚེ་དཔལ་བསྐྱེད་པའི་ཕྱིར། ། མུ་མན་བྱུ་རུའི་དོ་ཤལ་འཕྱང་། ། གཟི་བརྗིད་ཆེན་པོར་མངའ༞ ། གནོད་སྦྱིན་ཆེན་པོར་དཔངས་བསྟོད་དོ། ། སྣང་སྲིད་ཆོས་ཀུན་གསལ་བའི་ཕྱིར། ། དངུལ་དཀར་མེ་ལོང་ཐུགས་ཀར་མཛེས། ། ཡེ་ཤེས་ཆེན་པོར་མངའ༞ ། གནོད་སྦྱིན་ཆེན་པོ༞ ། སྟོང་གསུམ་ཡུད་ཀྱིས་བསྐོར་བའི་ཕྱིར། ། རྫུ་འཕྲུལ་རྟ་ཡི་སྟེང་ན་བཞུགས། །
མྱུར་མགྱོགས་ཆེན་པོ་མངའ༞ ། གནོད་སྦྱིན་ཆེན་པོར་དཔངས༞ ། ཁམས་གསུམ་སྲོག་ལ་དབང་བསྒྱུར་ཕྱིར། ། འཁོར་དུ་དྲེགས་པའི་ཚོགས་ཀྱིས་བསྐོར། ། སྲོག་བདག་ཆེན་པོར༞ ། གནོད་སྦྱིན་ཆེན་པོར༞ ། རྒྱལ་བའི་བསྟན་དང་བསྟན་འཛིན་བཅས། ། བུ་བཞིན་སྐྱོང་བའི་ངང་ཚུལ་ཅན། ། དམ་ཚིག་ཆེན་པོར༞ ། གནོད་སྦྱིན་ཆེན་པོར་དཔངས་བསྟོད་དོ། །
ལྷ་མིའི་ལོངས་སྤྱོད་ཕུན་ཚོགས་དང་། ། ཕྱི་ནང་གསང་བའི་རྫས་རྣམས་དང་། ། ཏིང་འཛིན་སྔགས་རྒྱས་བྱིན་རླབས་ནས། ། རི་དང་རྒྱ་མཚོ་མཉམ་པ་རུ། ། འཁོར་བ་ཇི་སྲིད་གནས་ཀྱི་བར། ། ཁྱེད་ཀྱི་སྤྱན་ལམ་འབྱུང་གྱུར་ཅིག ། འདི་ལྟར་ཁྱེད་ལ་མངའ་གསོལ་བས། ། དཀོན་མཆོག་གསུམ་གྱི་དབུ་འཕང་མཆོག ། རི་རབ་རྩེ་ལྟར་མཐོ་བར་མཛོད། ། བསྟན་དང་བསྟན་འཛིན་སྐྱེས་བུ་རྣམས། །
དཔག་བསམ་ཤིང་ལྟར་རྒྱས་པར་མཛོད། ། འཇིག་རྟེན་བདེ་སྐྱིད་ཕུན་སུམ་ཚོགས། ། བུམ་པ་བཟང་པོ་ལྟ་བུར་མཛོད། ། རྣལ་འབྱོར་བདག་གི་བསམ་པའི་དོན། ། འདོད་འཇོའི་བ་མཆོག་བཞིན་དུ་མཛོད། ། འཕྲིན་ལས་རྣམ་བཞི་བཅོལ་བའི་ལས། ། མ་རྨོས་ལོ་ཐོག་ལྟ་བུར་མཛོད། ། མདོར་ན་རྩ་བརྒྱུད་བླ་མའི་བཀའ། ། བསྟན་སྲུང་ཁྱེད་ཀྱིས་ཁས་བླངས་བཞིན། ། གནས་སྐབས་མཐར་ཐུག་རེ་སྨོན་ཀུན། །
ཡིད་བཞིན་ནོར་བུ་ཁྱེད་ཀྱིས་སྩོལ། ། ཅེས་གནོད་སྦྱིན་ཆེན་པོ་ཙེའུ་དམར་པོའི་མངའ་གསོལ་འདི་ཡང་མེས་པྲང་རྗེ་དྲུང་སྐལ་བཟང་མཐུ་སྟོབས་སོགས་མཚན་གྱི་རྣམ་གྲངས་མང་པོ་དང་ལྡན་པ་གང་དེའི་བཞེད་དོན་དུ་ས་སྐྱ་པ་ཀུན་བློས་མགྱོགས་པར་སྦྱར།། །། སརྦ་མངྒ་ལཾ།། །། PAGE * MERGEFORMAT 2 ཀུན་དགའ་བློ་གྲོས། འཕྲིན་ལས་མགོན་པོའི་མངའ་གསོལ་བསྟན་སྲུང་དགྱེས་པའི་མཆོད་སྤྲིན། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
