གསུང་འབུམ། ཀུན་དགའ་བློ་གྲོས།
པོད ༢༤༥
དཔལ་རྡོ་རྗེ་ཕུར་པའི་དམོད་བསྐུལ་ལོག་འདྲེན་ཚར་གཅོད་དཔའ་བོའི་ང་རོ།
༄༅། །དཔལ་རྡོ་རྗེ་ཕུར་པའི་དམོད་བསྐུལ་ལོག་འདྲེན་ཚར་གཅོད་དཔའ་བོའི་ང་རོ་ཞེས་བྱ་བ་བཞུགས་སོ།། རྡོ་རྗེ་ཕུར་པའི་དམོད་བསྐུལ་ལོག་འདྲེན་ཚར་གཅོད་དཔའ་བོའི་ང་རོ་ཞེས་བྱ་བ། བླ་མ་རྡོ་རྗེ་གཞོན་ནུ་ལ་ཕྱག་འཚལ་ལོ། ། རྣལ་འབྱོར་པ་གང་ཞིག་འདིའི་དྲག་པོའི་གཏོར་ཆེན་གྱི་ལས་བྱ་བའི་ཚེ་དམོད་བསྐུལ་འདི་བཞིན་བྱ་སྟེ། ཀཱི་ལ་ཡ་ལ་སོགས་སྔགས་ཚང་མའི་མཇུག་ཏུ་གཞི་སྙིང་གཅིག་སྒྲིལ་གྱི་སྔགས། ཐུན་སྔགས་རྣམས་ཀྱི། ཧོཿ ཆོས་སྐུ་ཀུན་ཏུ་བཟང་པོ། ལོངས་སྐུ་རྒྱལ་བ་རིགས་ལྔ། སྤྲུལ་སྐུ་རིགས་གསུམ་མགོན་པོ་སོགས་རྒྱལ་བ་དགོངས་པའི་བརྒྱུད་པ་རྣམས་དང་།
མཁས་པ་མི་གསུམ། ཨོ་རྒྱན་གྱི་སློབ་དཔོན་པདྨ་འབྱུང་གནས། ཡུལ་དབུས་ཀྱི་སློབ་དཔོན་བྷི་མ་ལ་མི་ཏྲ། བལ་པོའི་སློབ་དཔོན་ཤྲཱི་ལ་མཉྫུ། གཉགས་ཛྙ་ན་ཀུ་མ་ར། འཁོན་སྟོན་ཀླུ་དབང་བསྲུང་བ་སོགས་རིག་འཛིན་རིག་པའི་བརྒྱུད་པ་རྣམས་དང་། གཅུང་སྟོན་རྡོ་རྗེ་རིན་ཆེན་ནས་བཟུང་རིགས་དང་དཀྱིལ་འཁོར་ཀུན་གྱི་ཁྱབ་བདག་དྲིན་ཅན་རྩ་བའི་བླ་མའི་བར་དུ་བྱོན་པའི་གང་ཟག་སྙན་ཁུང་བརྒྱུད་པའི་དཔལ་ལྡན་བླ་མ་དམ་པ་རྣམས་ཀྱི་བཀའ་བདེན་པ་དང་། ཞེ་སྡང་འདུལ་བའི་གཙོ་བོ་འདོད་ཆགས་དག་པའི་ཡུལ་དཔལ་ཆེན་རྡོ་རྗེ་གཞོན་ནུ་ཡབ་ཡུམ། བདུད་འདུལ་ཁྲོ་བཅུ་ཡབ་ཡུམ། ཐབས་ཤེས་ཆེ་མཆོག་ཉི་ཤུ།
ལས་མཛད་སྒོ་མ་བཞི། སྲས་མཆོག་ཕུར་བུ་རིགས་ལྔ་སྟེ། དཔལ་ཆེན་པོའི་ལྷ་ཚོགས་ལྔ་བཅུ་རྩ་གཅིག་འཁོར་དང་བཅས་པ་རྣམས་ཀྱི་བཀའ་བདེན་པ་དང་། ཁྱད་པར་དུ་ཡང་དཔལ་ཆེན་ཧེ་རུ་ཀའི་སྤྱན་སྔར་ཞིང་བཅུའི་གཤེད་དམར་ཞལ་གྱིས་བཞེས་པའི་དཔལ་ལྡན་དཀར་མོ་ཉི་ཟླ། བདུད་མགོན་ནག་པོ་ཐོད་ཕྲེང་ཅན། དམ་ཅན་བདག་ཉིད་རེ་མ་ཏི། རེ་མ་ཛི། རེ་མ་ཛཱ། རེ་མ་ཛུ་སྟེ་མཆེད་བཞི་དང་། ཤྭ་ན་མ་ཝའི་གདོང་ཅན།
སྤྱང་ཀིའི་གདོང་ཅན། འཕར་བའི་གདོང་ཅན། ཁྱིའི་གདོང་ཅན་ཏེ་མཆེད་བཞི་དང་། ས་བདག་མ་རྡོ་རྗེ་སྤྱི་བྱིན། རྡོ་རྗེ་ཡ་བྱིན། རྡོ་རྗེ་བསེ་བྱིན། རྡོ་རྗེ་ཕག་བྱིན་མ་སྟེ་མཆེད་བཞི་དང་། རྡོ་རྗེ་གཡའ་མ་སྐྱོང་། རྡོ་རྗེ་ཀུན་ཏུ་བཟང་། རྡོ་རྗེ་བགེགས་ཀྱི་གཙོ་སྟེ་བདུད་ཀྱི་བུ་མོ་མཆེད་བཞི་དང་།
རྡོ་རྗེ་གཡུ་བུན་མ། རྡོ་རྗེ་དཔལ་གྱི་ཡུམ། རྡོ་རྗེ་ཀླུ་མོ། རྡོ་རྗེ་དྲག་མོ་རྒྱལ་ཏེ་གནོད་སྦྱིན་གྱི་བུ་མོ་མཆེད་བཞི་དང་། རྡོ་རྗེ་བོད་ཁམས་སྐྱོང་། རྡོ་རྗེ་སྨན་གཅིག་མ། རྡོ་རྗེ་གཡའ་མོ་བསིལ། རྡོ་རྗེ་གཟུགས་མེད་མ་སྟེ་སྨན་བཙུན་གྱི་བུ་མོ་མཆེད་བཞི་སྟེ་དམ་ཅན་བསྟན་མ་བཅུ་གཉིས་འཁོར་དང་བཅས་པ་དང་། དབང་ཕྱུག་མ་ཉི་ཤུ་རྩ་བརྒྱད། བསེ་ལྕགས་དུང་གསུམ་གྱི་སྐྱེས་བུ་གནས་དང་ཡུལ་གྱི་ཕྱག་རྒྱས་སྒོ་མ་བཞི་ལ་སོགས་པ་མདོར་ན་དཔལ་ཆེན་རྡོ་རྗེ་གཞོན་ནུའི་སྤྱན་སྔར་སྲོག་སྙིང་ཕུལ་ཞིང་དམ་བཅས་པའི་དམ་ཅན་རྒྱ་མཚོའི་ཚོགས་རྣམས་གཏོར་མ་དང་།
བདུད་རྩི་དང་། རཀྟ་དང་། ཁམས་གསུམ་དུས་གཅིག་ཏུ་བསྒྲལ་བའི་མཆོད་པ་དང་། ཁ་ཐམ་གྱི་ཕྱག་རྒྱའི་སྦྱོར་བའི་མཆོད་པ་ཕུལ་ཞིང་ཕྲིན་ལས་བཅོལ་བ་དང་ཐུགས་དམ་བཟླས་པས་རྒྱུད་བསྐུལ་བའི་མཐུ་སྟོབས་དང་ནུས་པ་ལ་བརྟེན་ནས། སངས་རྒྱས་ཀྱི་བསྟན་པ་བཤིགས་པ། དཀོན་མཆོག་གི་དབུ་འཕང་སྨོད་པ་སོགས་བསྒྲལ་བའི་ཞིང་བཅུར་གྱུར་པ། ཕ་མ་དགྲ་བཅོམ་བཀྲོངས་པ་སོགས་མཚམས་མེད་ལྔ་བྱེད་པ། མཆོད་རྟེན་བཤིག་ཅིང་དགྲ་བཅོམ་སུན་འབྱིན་པ་སོགས་དེ་དང་ཉེ་བ་ལྔ་བྱེད་པ། སྲོག་དོན་བཀའ་དམ་ལས་ཉམས་སོགས་ཉམས་པ་བདུན་ཚང་བ། ཁྱད་པར་དུ་ཡང་རྣལ་འབྱོར་པ་བདག་ཅག་དཔོན་སློབ་རྒྱུ་སྦྱོར་ཡོན་གྱི་བདག་པོ་འཁོར་དང་བཅས་པ་རྣམས་ལ་གནོད་ཅིང་འཚེ་བར་བྱེད་པའི་གཟུགས་ཅན་གྱི་དགྲ།
གཟུགས་མེད་ཀྱི་བགེགས་སྤྱི་དང་། བྱེ་བྲག་ཏུ་དཔལ་ལྡན་ས་སྐྱ་པའི་བསྟན་པ་གདུང་བརྒྱུད་སྡེ་འཁོར་འབངས་དང་བཅས་པ་ལ་བསམ་སྦྱོར་ལོག་པའི་སྒོ་ནས་བྱད་དང་སྦྱོར་བ་རྩུབ་པ། བསམ་ངན་དུག་སྦྱོར་ནག་པོ་ཁ་འཇམ་གྱིས་ཀུན་ནས་བླངས་ཏེ། མཐོ་བའི་ཞབས་འདྲེན། དམའ་བའི་གོང་གནོན། མཉམ་པར་འགྲན་སེམས་ཕྲག་དོག་ལ་སོགས་པའི་སྒོ་ནས་བསམ་སྦྱོར་ངན་པ་སྔ་དགྲ་ལགས་ལ་བཀལ་བ། ཕྱི་དགྲ་ཡིད་ལ་སེམས་པ། ད་དགྲ་སྡང་ཞིང་གནོད་པའི་མ་རིག་ནག་པོ་དཔུང་དང་བཅས་པ་ཐམས་ཅད་ཀྱི་སྐྱོབ་པའི་ལྷ་དང་ཕྲོལ། གནམ་གྱི་འཇུ་ཐག་ཆོད། ས་ཡི་བརྟན་ཕུར་ཕྱུང་།
མཁོ་བའི་ཡོ་བྱད་གཏོར། སྟེང་གི་མི་བརྒྱུད་ཆོད། བར་གྱི་ནོར་བརྒྱུད་ཆོད། འོག་གི་ཕྱུགས་བརྒྱུད་ཆོད། བག་ནན་དུ་གྱུར་ཅིག བིག་ནན་དུ་གྱུར་ཅིག བག་མཱ་ར་ཡ་གཏད་དུ་གྱུར་ཅིག ཨུད་ཀར་དུ་གྱུར་ཅིག སྐཾ་ཤིང་དུ་གྱུར་ཅིག དབང་དུ་གྱུར་ཅིག
ཛི་ཧོར་དུ་གྱུར་ཅིག ལས་ཀྱི་རླུང་དམར་གྱིས་རྒྱབ་ནས་ཕུལ་ཅིག འཇིགས་པའི་མུན་ནག་གིས་མདུན་ནས་བསུས་ཤིག དྲག་པོའི་ཁྲོ་བོ་རྣམས་ཀྱིས་སྙིང་ནས་དྲོངས་ཤིག ལུས་བྱེ་མ་བསྙིལ་བ་བཞིན་དུ་ཐོང་ཞིག མགོ་ཨརྫ་ཀའི་དོག་པ་ལྟར་ཚལ་པར་ཁོས་ཤིག ཁ་སོ་སིལ་བུ་ར་ལྷབ་ཅིག མིག་འབྲས་ཐང་ལ་ལྷུང་ཞིག དམ་ཉམས་ཡིན་གྱིས་བསམ་ཡས་དབུ་རྩེ་རིགས་གསུམ་གླིང་བཞི་ཕྲན་ཇོ་མོ་གླིང་གསུམ་ཕྱོགས་ཀྱི་གནས་སྲུང་རྣམས་ལ་གསེར་སྐྱེམས་འབུལ་ཚིག ཁྱུང་ལུང་ལྷ་མོའི་གསོལ་ཁ།
སྲིད་ཞིའི་མགྲོན་ལ་གཏོར་འབུལ་བསྡུས་པ། རྨུག་ལ་ཁུ་སྤེ་ཆོས་སྡེའི་གཞི་བདག་ཐོག་རྒོད་བཀྲ་ཤིས་ཀྱི་གསོལ་ཁ་བསེ་ཁྲབ་པའི་གསོལ་མཆོད། མང་ཕུར་སྲུང་མར་མཆོད་གཏོར་འབུལ་ཚུལ། འགོད་པའི་ལྷ་ལྔ་དང་བསྟན་མ་བཅུ་གཉིས་མཆོད་ཚུལ་ལོ། ། ཕོ་ལྷ་སྐྱ་སེར་གསོལ་མཆོད་རྣམས་བཞུགས་སོ།། །། PAGE * MERGEFORMAT 2 ཀུན་དགའ་བློ་གྲོས། དཔལ་རྡོ་རྗེ་ཕུར་པའི་དམོད་བསྐུལ་ལོག་འདྲེན་ཚར་གཅོད། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
