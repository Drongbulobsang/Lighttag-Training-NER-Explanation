གསུང་འབུམ། ཀུན་དགའ་བློ་གྲོས།
པོད ༢༥༡
གནོད་སྦྱིན་ཆེན་པོ་ཙེའུ་དམར་པོ་ལ་ཐུགས་དམ་གནད་བསྐུལ།
༄༅། །གནོད་སྦྱིན་ཆེན་པོ་ཙེའུ་དམར་པོ་ལ་ཐུགས་དམ་གནད་བསྐུལ་གྱི་ཚིགས་བཅད་བཙན་རྒོད་རླུང་དམར་གྱི་ཞགས་པ་དགྲ་བགེགས་མྱུར་འཆིང་ཞེས་བྱ་བ་བཞུགས་སོ།། ཧཱུྃ་མཐུ་ལྡན་ཀུན་ཁྱབ་རྡོ་རྗེ་ནག་པོ་དཔལ། ། སྔོན་ཚེ་འོག་མིན་ཆོ་འཕྲུལ་བསྟན་ཞིང་དུ། ། རྟ་མཆོག་རོལ་པས་དབང་བསྐུར་དམ་ཚིག་ཕོག ། བཀའ་བསྒོས་ཁས་བླངས་དྲན་པའི་དུས་ལ་བབས། ། བར་དུ་རྒྱ་གར་དུར་ཁྲོད་མེ་འབར་དུ། ། གྲུབ་པའི་དབང་ཕྱུག་པདྨ་ཀཱ་རའི་དྲུང་། ། སྲོག་གི་སྙིང་པོ་ཕུལ་ཞིང་དམ་ལ་བཏགས། ། བསྟན་བསྲུང་ཁས་བླངས་དྲན་པའི་དུས་ལ་བབ། ། ཕྱི་རབས་དུས་སུ་འཇམ་དབྱངས་ས་པཎ་དང་། །
ཆོས་རྗེ་བླ་མ་ས་ལོ་སྔགས་འཆང་རྗེ། ། ཡབ་སྲས་བརྒྱུད་པར་བཅས་པ་དུས་ཀུན་ཏུ། ། མཆོད་གསོལ་འཕྲིན་བསྐུལ་དྲན་པའི་དུས་ལ་བབས། ། ཁྱད་པར་སྔགས་འཆང་ངག་གི་དབང་པོ་ཡིས། ། བསམ་ཡས་ཉམས་གསོ་གསར་བཞེངས་མཛད་པའི་ཚེ། ། སྤྱི་དང་བྱེ་བྲག་བསྟན་པ་སྲུངས་ཤིག་ཅེས། ། གཉེར་གཏད་བཀའ་བསྒོ་དྲན་པའི་དུས་ལ་བབས། ། ད་ལྟ་ལྔ་བདོ་རྟགས་ཙམ་འཛིན་ཉེའི་དུས། ། མི་རྣམས་ཕལ་ཆེར་མི་དགེ་བཅུ་ལ་སྤྱོད། ། ཁྱད་པར་བསྟན་དགྲ་གཟུགས་ཅན་གཟུགས་མེད་འགས། །
ཁ་ཟས་བཟང་པོ་དུག་དང་བསྲེས་པ་ལྟར། ། མཛེས་པའི་ཟོལ་གྱིས་ངན་འགྲོའི་གཡང་ས་སྟོན། ། རྣམ་དག་བསྟན་པའི་མཇུག་འདི་རྙོག་མར་བྱས། ། བསྟན་འཛིན་རྣམས་ཀྱི་སྐུ་ཚེ་མཛད་ཕྲིན་བཀུལ། ། དགེ་འདུན་སྡེ་རྣམས་བཤད་སྒྲུབ་ཉམས་སུ་བཅུག ། ཉེས་མེད་སེམས་ཅན་སྡུག་བསྔལ་རྒྱ་མཚོར་འཕངས། ། མི་བདག་བདག་རེའི་སྟོབས་ལྡན་འབྱུང་པོ་འགས། ། ཡ་ངའི་འཕྲུལ་གྱིས་འགྲོ་ཀུན་རྨོངས་སུ་བཅུག ། གནོད་སྦྱིན་ཙེའུ་དམར་ཁྱེད་འཁོར་བཅས་པ་ལ། ། དངོས་དང་བརྒྱུད་པའི་སྒོ་ནས་ཐོ་འཚམ་ཤིང་། །
ཡང་དག་བསྟན་དང་དེ་འཛིན་སྐྱེས་བུ་ལ། ། ལོག་པར་ལྟ་བའི་གཟུགས་ཅན་གཟུགས་མེད་ཀུན། ། མ་ཐོག་མྱུར་དུ་སྒྲོལ་བའི་དུས་ལ་བབས། ། ཁྱོད་ཀྱི་མཐུ་སྟོབས་རྫུ་འཕྲུལ་བསམ་ཡས་ཀྱི། ། དམ་ཉམས་ཕྱི་ནང་གསང་གསུམ་དགྲ་བགེགས་ཀུན། ། ཟུངས་ཤིག་ཆིངས་ཤིག་སྒོ་གསུམ་གྲུ་གུ་ལྟར། ། ཁུག་ཅིག་དྲོངས་ཤིག་ཁ་རྗེ་དབང་ཐང་ཀུན། ། ཕྱེས་ཤིག་ནོན་ཅིག་གཉེན་དང་སྟོབས་འབྱོར་ཚོགས། ། ཆོད་ཅིག་སྐྲོད་ཅིག་སྲོག་དང་བསྲུང་སྐྱོབས་རྣམས། ། ཆོམས་ཤིག་སྡིགས་ཤིག་རིགས་རྒྱུད་ཡུལ་འཁོར་བཅས། །
ཐལ་བའི་རྡུལ་བཞིན་བརླག་པའི་ཕྲིན་ལས་མཛོད། ། སྤྱི་དང་བྱེ་བྲག་བསྟན་པ་རིན་པོ་ཆེ། ། ད་ལྟ་ལྷག་མ་ཙམ་འདི་མི་བསྲུང་ན། ། རིམ་གྱིས་ནུབ་ཚེ་བསྲུང་བྱ་གང་ཡིན་དེ། ། ཇི་ལྟར་ལགས་པ་བདག་ལ་གསུང་དུ་གསོལ། ། བདེ་སྡུག་ཕལ་ཆེར་ལས་ལ་རག་ལས་པས། ། སེམས་ཅན་ལས་དབང་བཅོས་སུ་མི་བཏུབ་ན། ། ལས་སྨིན་ཐོག་ཏུ་འབབ་པར་མི་འགྱུར་བས། ། ཐུགས་རྗེའི་བསྲུང་སྐྱོབས་དེས་ཀྱང་ཅི་ཞིག་འཚལ། ། བསྟན་པ་བསྲུང་ཞིང་འཇིག་རྟེན་མི་སྐྱོང་ན། །
སྔོན་གྱི་ཁས་བླངས་དམ་བཅས་དེ་ཉིད་གང་། ། དྲག་ཤུལ་ནུས་པ་དེ་ཡང་བསྣུན་དུ་འགྱུར། ། རྩ་བརྒྱུད་བླ་མ་བསླུས་པར་མི་འགྱུར་རམ། ། གནས་གཞི་འདི་ཙམ་བསྲུང་བའི་མཐུ་མེད་ན། ། སྔོན་ཚེ་པདྨས་བོད་ཀྱི་གཙུག་ལག་ཁང་། ། བྲེ་ཙམ་ཡན་ཆད་སྲུངས་ཞེས་བཀའ་བསྒོས་པ། ། མེ་ལོང་ཧས་བཏབ་ཇི་བཞིན་འགྱུར་ཏ་རེ། ། བསྟན་ལ་གནོད་བྱེད་བྱུང་ཚེ་མི་སྒྲོལ་ན། ། དྲེགས་བྱེད་ཡོངས་ཀྱི་དེད་དཔོན་མཛད་ནས་སུ། ། སྟོང་གསུམ་གདུལ་བའི་མཐུ་རྩལ་ཡོད་དོ་ལོ། །
ཁྲོ་གཏུམ་སྟོང་སྒྲ་དེས་ཀྱང་དགོས་པ་ཅི། ། དེ་བས་དམ་རྫས་མཆོད་གཏོར་འདི་བཞེས་ལ། ། ཕྱི་ནང་གསང་བའི་གཟུགས་ཅན་གཟུགས་མེད་ཀྱི། ། དམ་ཉམས་དགྲ་བགེགས་ལོག་པར་ལྟ་བ་ཀུན། ། ཁྱོད་ཀྱིས་མི་ཐུལ་གང་ཡང་མེད་པས་ན། ། མྱུར་དུ་དྲག་པོའི་ལས་ཀྱིས་ཚར་གཅོད་མཛོད། ། ནམ་མཁའ་སྟོང་པ་ལ་ནི་ཚད་མ་འཛུགས། ། འཇིག་རྟེན་ཕྱི་མ་ལ་ནི་དུས་མ་འདེབས། ། རང་བཞིན་གྲུབ་པའི་སྐྱེ་འཆིར་ཁུས་མ་འདེབས། ། ལས་དབང་བཙན་ཞེས་ཐ་སྙད་མ་འདོགས་པར། །
བཅོལ་པའི་ཕྲིན་ལས་མྱུར་དུ་བསྒྲུབ་པར་མཛོད། ། རྒྱལ་བསྟན་དེ་འཛིན་བཅས་པ་དར་བ་དང་། ། འཇིག་རྟེན་ཁམས་འདིར་བདེ་སྐྱིད་ཕུན་སུམ་ཚོགས། ། ཁྱད་པར་མི་འགྱུར་ལྷུན་འགྲུབ་རྟེན་བརྟེན་པ། ། དགེ་འདུན་སྡེ་འབངས་བཅས་པ་དར་ཞིང་རྒྱས། ། མདོ་སྔགས་ཆོས་ཚུལ་དབྱར་མཚོ་ལྟ་བུར་འཕེལ། ། བསམ་པའི་དོན་ཀུན་ཆོས་བཞིན་འགྲུབ་པ་དང་། ། ནག་ཕྱོགས་རྩད་ནས་གཅོད་པའི་ཕྲིན་ལས་མཛོད།། །། ཅེས་དྲེགས་ལྡན་ཡོངས་ཀྱིས་དེད་དཔོན་གནོད་སྦྱིན་ཙེའུ་དམར་པོ་ལ་ཐུགས་དམ་གནད་བསྐུལ་གྱིས་ཚིགས་བཅད་ཀྱི་བཙན་རྒོད་རླུང་དམར་གྱི་ཞགས་པ་དགྲ་བགེགས་མྱུར་འཆིང་ཞེས་བྱ་བ་འདི་ཡང་ས་སྐྱ་པ་ངག་དབང་ཀུན་དགའ་བློ་གྲོས་སངས་རྒྱས་བསྟན་པའི་རྒྱལ་མཚན་དཔལ་བཟང་པོས་སྙིགས་དུས་སྤྱི་བྱེ་བྲག་གི་བསྟན་པ་རིན་པོ་ཆེ་ལ་རྒྱབ་ཀྱིས་ཕྱོགས་པའི་གཟུགས་ཅན་གཟུགས་མེད་འགའ་རེའི་བྱེད་པ་ངན་པ་མཐོང་བས་དེ་དག་མྱུར་དུ་ཞི་ཞིང་ཚར་གཅོད་པ་ཞིག་ཡོང་རེའི་གནོད་སྦྱིན་ཆེན་པོ་ལ་གནད་ནས་བསྐུལ་བ་འདི་བཞིན་དཔལ་བསམ་ཡས་མི་འགྱུར་ལྷུན་གྱིས་འགྲུབ་པའི་གཙུག་ལག་ཁང་དང་ཉེ་བའི་ཤར་སྒོར་ཟུར་ཁང་དུ་བྲིས་པ་འདི་ལ་ལེགས་ཉེས་ཀྱི་བཏང་འཛིན་གནོད་སྦྱིན་ཙེའུ་དམར་པོ་ཉིད་ཀྱིས་མྱུར་དུ་ཤན་འབྱོར་མཛོད་ཅིག། །། ཀརྨ་བྷི་ཏ་ར་བྷ་ཝནྟུ།། །།
PAGE * MERGEFORMAT 2 ཀུན་དགའ་བློ་གྲོས། གནོད་སྦྱིན་ཆེན་པོ་ཙིའུ་དམར་པོ་ལ་ཐུགས་དམ་གནད་བསྐུལ་གྱི་ཚིགས་བཅད། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
