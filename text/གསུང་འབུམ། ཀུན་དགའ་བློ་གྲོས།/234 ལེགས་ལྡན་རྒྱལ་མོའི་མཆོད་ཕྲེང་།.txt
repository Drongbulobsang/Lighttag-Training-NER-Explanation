གསུང་འབུམ། ཀུན་དགའ་བློ་གྲོས།
པོད ༢༣༤
ལེགས་ལྡན་རྒྱལ་མོའི་མཆོད་ཕྲེང་།
༄༅། །ལེགས་ལྡན་རྒྱལ་མོའི་མཆོད་ཕྲེང་བཞུགས་སོ།། དེ་ནས་ལེགས་ལྡན་རྒྱལ་མོའི་མཆོད་ཕྲེང་ནི། རང་ཉིད་ཕྱག་ན་རྡོ་རྗེར་གསལ་བའི་ཐུགས་ཀའི་ཧཱུྃ་ལས་འོད་ཟེར་འཕྲོས་པས། གློ་བོ་དགེ་དཀར་གྱི་གཙུག་ལག་ཁང་ནས། ལེགས་ལྡན་རྒྱལ་མོ་འཁོར་ཞིང་གི་རྡུལ་སྙེད་དང་བཅས་པ་ཧྲཱིཿབཛྲ་ས་མཱ་ཡ་ཛཿ ཨོཾ་ནཱ་ག་ཀྲོ་དྷི་ཤྭ་རི་ས་པ་རི་ཝཱ་ར་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། བྷྱོཿ དམ་ཅན་ཆོས་སྐྱོང་དཀོར་བདག་སྟོང་ཁམས་ཉིན་བྱེད་བུད་མེད་ཚོགས་དང་བཅས་པ་ལ། སྲིད་པའི་མདོས་ཆེན་འདི་བཤམས་པས། ཤ་ཁྲག་དམར་གསུམ་བདུད་རྩི་སྦྱར་བའི་ལོངས་སྤྱོད་སྣ་ཚོགས་ལ།
ཡེ་ཤེས་དབྱིངས་དང་མཁའ་ལས་གྲུབ་པ་ཡི། ། སྤྲུལ་པ་ཡང་སྤྲུལ་མ་ལུས་འཁོར་བཅས་ཀུན། ། གནས་འདིར་སྤྱན་འདྲེན་གཤེགས་སུ་གསོལ། ། བཏེག ༡༢། ༡༢། ༡༢༣༤། ༡༢༣༤། ༡༢༣༤། བྷྱོཿ
རྒྱུ་སྦྱོར་ལུས་ངག་ཡིད་གསུམ་གུས་ཕྱག་འཚལ། ། སྡིག་གསུམ་ལས་ལ་སྤྱོད་པ་མཐོལ་ལོ་བཤགས། ། འགྲོ་བའི་ལོངས་སྤྱོད་སྣ་ཚོགས་མཆོད་པར་འབུལ། ། དམ་ཅན་ཁྱེད་ཀྱི་ཐུགས་དམ་སྐོང་གྱུར་ཅིག ། བྷྱོཿཀླུ་འབྲོག་རྡོ་རྗེ་ལེགས་ལྡན་མ། ། གློ་བོ་ཁ་རག་བདུད་ཡུལ་གཤེན་རྗེའི་གདོང་ཁ་འདྲ་བའི་མཆོག་ཏུ། ། རྡོ་རྗེའི་སྲིང་གཅིག་བསྒྲུབ་ཅིང་བསྐོང་བའི་གནས་འདིར་གཤེགས་སུ་གསོལ། ། ལྔ་བརྒྱ་དུས་ཀྱི་སྙིགས་མ་ལ། ། སེར་ཆགས་ཕལ་ཆེར་སྡེར་འཁྲུགས་བྱེད། ། སྐྱེ་བོ་དམེ་འཐབ་མནོལ་དུ་སྦྱོར། །
ནད་དང་དུག་དང་གྲི་འཐབ་དང་། མཛེ་ནད་ལྷོག་པ་མུ་དགེ་འབྱུང་། ། དཀོར་ལ་མི་འཛེམ་གཙུག་ལག་བཤིག ། འདྲེ་རུ་དཀོར་བདག་ཕུང་བདག་གནོད། ། དེ་འདྲའི་དུས་ཤིག་ཤར་ཙམ་ན། ། མ་གཅིག་རྡོ་རྗེ་ལེགས་ལྡན་མ། ། ཁྱོད་ལ་བསྐངས་བ་མང་ལགས་ཏེ། ། སེར་ཆགས་ཕལ་གྱིས་ཁྱོད་མི་སྐོངས། ། ཁྱོད་ལ་བསྒྲུབས་པ་མང་ལགས་ཏེ། ། ཕྲེང་ཐོགས་ཕལ་གྱིས་ཁྱོད་མི་འགྲུབ། །
ཁྱོད་ལ་རྦད་པ་མང་ལགས་ཏེ། ། དམ་ཉམས་རྣམས་ལ་རང་མཐུ་བྱེད། ། བྷྱོཿམ་གཅིག་རྡོ་རྗེ་ལེགས་ལྡན་མ། ། བདག་ནི་རྣལ་འབྱོར་དོན་གྱི་བུ། ། སྒོམ་ནི་གསལ་སྟོང་དོན་ལ་བསྒོམས། ། ཕྱོགས་རིས་མེད་པའི་རྣལ་འབྱོར་ང་། ། ཡང་དག་གཙང་མིའི་གནས་འདིར་རུ། ། བསྒྲུབ་ཅིང་བསྐང་གི་གཤེགས་སུ་གསོལ། ། དཀར་གསུམ་མངར་གྱི་མཆོད་པ་འབུལ། ། ཤ་ཆེན་དམར་ཆེན་ཐང་མར་བརྡལ། །
རུས་པའི་ཕུང་པོ་རྫ་ལྟར་ལྷགས། ། ཙིཏྟའི་ཚོགས་ནི་རི་ལྟར་སྤུངས། ། རཀྟའི་ཚོགས་ནི་མཚོ་ལྟར་འཁྱིལ། ། གསུར་ཆེན་དུད་པ་སྤྲིན་ལྟར་གཏིབས། ། སྤྱན་གཟིགས་ལོངས་སྤྱོོད་བསམ་མི་ཁྱབ། ། ཞལ་ཟས་ཚོགས་མཆོད་སྣ་ཚོགས་འབུལ། ། དམ་རྫས་གཏོར་མ་འདི་བཞེས་ལ། ། མ་གཡེལ་མ་འདའ་བཅོལ་པའི་ཕྲིན་ལས་མཛོད། ། མ་ཧཱ་མཾ་ས་ལ་ཁཱ་ཧིཿ མ་ཧཱ་རཀྟ་ལ་ཁཱ་ཧི།
མ་ཧཱ་ཙིཏྟ་ལ་ཁཱ་ཧི། མ་ཧཱ་ཀེཾ་ནི་རི་ཏི་ལ་ཁཱ་ཧི། མ་ཧཱ་པཉྩ་ཨ་མྲྀ་ཏ་ལ་ཁཱ་ཧི། བྷྱོཿམ་གཅིག་རྡོ་རྗེ་ལེགས་ལྡན་མ། ། དམ་ཚིག་ཅན་གྱི་ཚེ་འཛིན་མ། ། དམ་མེད་རྣམས་ཀྱི་སྲོག་གཅོད་མ། ། ལེགས་ཉེས་ཀུན་གྱི་བཏང་འཛིན་མ། ། གློ་བོ་གར་གྱི་གཙུག་ལག་སྲུང་། ། བསྟན་པ་གཉེན་པོ་བསྲུང་བ་དང་། ། རྣལ་འབྱོར་བཅོལ་བའིྎ །
བྷྱོཿམ་གཅིག་རྡོ་རྗེ་ལེགས་ལྡན་མ། ། ལྟ་བ་མཐོ་བའི་མཐོ་ལྡན་མ། ། དམ་ཚིག་གཙང་མའི་གཙང་ལྡན་མ། ། སྐྱེས་མཆོག་ལེགས་པའི་ལེགས་ལྡན་མ། ། ལས་རྣམས་བསྒྲུབ་པའི་སྒྲུབ་ལྡན་མ། ། མཐུ་རྩལ་ཆེ་བའི་ཆེ་ལྡན་མ། ། བྷྱོཿསྐུ་ནི་གངས་རི་དཀར་པོ་འདྲ། ། དཔྲལ་བ་ཟླ་ཚེས་ཚེས་པ་འདྲ། ། སྤྱན་ནི་སྐར་ཆེན་ཤར་བ་འདྲ། ། ཤངས་ནི་རྒྱ་དུང་བུས་པ་འདྲ། །
ཞལ་ནི་པདྨ་རཱ་ག་འདྲ། ། ཚེམས་ནི་དུང་སོ་དཀར་མོ་རྣོ། ། སྤྱན་ནས་བྱམས་པའི་ཆུ་རྒྱུན་འབེབས། ། ཞལ་ནས་བདུད་རྩིའི་ཆུ་རྒྱུན་འབེབས། ། རལ་པ་གཡུ་ཐོད་མཐོན་ཅིང་གྱེན་དུ་འཁྱིལ། ། སྐུ་སྟོད་དར་དཀར་གོང་ང་སུ་རུ་རུ། ། སྐུ་སྨད་ཆུ་དར་ཤམ་བུ་ལ། ། འཇའ་ཚོན་སྣ་ལྔའི་ཐུལ་པ་སྐུ་ལ་གསོལ། ། ཆ་ག་གསེར་ལ་རྡོ་རྗེའི་རིས། ། ཕྱག་གཡས་མཉམ་གཞག་ཐུགས་ཀར་འཛིན། །
གཡོན་པ་རིན་ཆེན་བུམ་པ་བསྣམས། ། ཞབས་ལ་ཟ་ཧོར་ལྷྭམ་བུ་མནབས། ། ཆིབས་སུ་མཆོང་ཤ་ཡུ་མོ་ཆིབས། ། སྨན་བདུན་གོང་མོ་རོལ་དུ་ཁྲིད། ། མཛེས་པའི་ན་ཆུང་བདུན་གྱིས་བསྐོར། ། སྨན་གྱི་བུ་མོ་ཀླུ་འབྲོག་མ། ། ཞི་བ་དགྱེས་པའི་ཚུལ་དུ་བཞུགས། ། སྨན་རགྎ ། མ་གཡེལྎ གཏེར་སྟོན་སངས་རྒྱས་གླིང་པས་གཏེར་ནས་བཏོན་པའོ། ། བྷྱོཿམ་གཅིག་རྡོ་རྗེ་ལེགས་ལྡན་མ། །
བསྐལ་པ་ཐ་མའི་དུས་འདི་རུ། ། ཀུན་གྱིས་ལས་ངན་སྤྱད་པའི་ཕྱིར། ། རང་གི་ལས་བྱས་རང་ལ་སྨིན། ། བོད་ཁམས་སྡུག་པའི་དུས་འདི་རུ། ། ཁྱོད་ཀྱི་ཕྲིན་ལས་དུས་ལ་བབས། ། རྣལ་འབྱོར་བདག་གིས་བསྐུལ་བའི་ཚེ། ། སངས་རྒྱས་བསྟན་པའི་སྲོག་ཤིང་མཛོད། ། དཀོན་མཆོག་གསུམ་གྱི་དབུ་འཕང་བསྟོད། ། གཙུག་ལག་ཁང་གི་བདག་པོ་མཛོད། ། བསྟན་པ་སྤྱི་ཡི་བྱ་ར་མཛོད། །
རྣལ་འབྱོར་བདག་གི་བཀའ་ཉན་མཛོད། ། རིག་འཛིན་རྣམས་ཀྱི་སྲོག་ཤིང་མཛོད། ། ཆོས་རྒྱལ་རྣམས་ཀྱི་དགྲ་ལྷ་མཛོད། ། མཆོད་ཅིང་སྒྲུབ་པའི་མགོན་སྐྱབས་མཛོད། ། རིགས་བརྒྱུད་སྤེལ་བའི་ཡབ་ཡུམ་མཛོད། ། ལུས་ནད་སེལ་བའི་སྨན་པ་མཛོད། ། ཟས་ནོར་དབང་སྡུད་འཕྲིན་ལས་མཛོད། ། སྙན་གྲགས་སྒྲོག་པའི་འབྲུག་སྒྲ་མཛོད། ། གཟུགས་ཅན་དགྲ་བོའི་གཤེད་མ་མཛོད། ། གཟུགས་མེད་བགེགས་ཀྱི་ཆགས་ཤིང་མཛོད། །
ལོག་འདྲེན་རྣམས་ལ་བདུད་མོ་མཛོད། ། བདུད་རིགས་ཀུན་གྱི་རིགས་བརྒྱུད་ཆོད། ། མནའ་ཟན་ཀུན་གྱི་གཤེད་མ་མཛོད། ། དཀོར་ཟན་ཀུན་གྱི་མགུལ་ནས་ཆིངས། ། མཐའ་ཡི་དམག་དཔུང་བསྒྱུར་ཕྱོགས་མཛོད། ། གློ་བོ་དགེ་དཀར་གཙུག་ལག་སྲུངས། ། བསྟན་པ་གཉེན་པོ་བསྲུང་བ་དང་། ། རྣལ་འབྱོར་ཅི་བཅོལ་ཕྲིན་ལས་མཛོད། ། དམ་ཚིག་ཅན་ཀྱི་སྲུང་མ་ཁྱེད། ། སྨན་རཀྎ །
མ་གཡེལྎ ། བྷྱོཿམ་གཅིག་རྡོ་རྗེ་ལེགས་ལྡན་མ། ། རི་རབ་རི་ཡི་རྩེ་མོ་ནས། ། ཁྲམ་བསྒྱུར་མ་ཞིག་ལྡེམ་སེ་ལྡེམ། ། ཁྲམ་བསྒྱུར་རི་བོའི་རྩེ་ལ་སྒྱུར། ། ཁྲམ་བསྒྱུར་སྡང་བའི་དགྲ་ལ་སྒྱུར། ། ཁྲམ་བསྒྱུར་གནོད་པའི་བགེགས་ལ་སྒྱུར། ། ཁྲམ་བསྒྱུར་ཟ་བའི་སྲི་ལ་སྒྱུར། ། འབྱུང་པོ་ལོག་འདྲེན་བསྒྱུར་ཕྱོགས་མཛོད། བྷྱོཿབྷྱོཿམ་གཅིག་རྡོ་རྗེ་ལེགས་ལྡན་མ། །
རྒྱ་མཚོ་མེར་བའི་ཡང་གཏིང་ན། ། ཤོ་སྒྱུར་མ་ཞིག་འཇོལ་ལོ་ལོ། ། ཤོ་བསྒྱུར་རྒྱ་མཚོའི་གཏིང་དུ་སྒྱུར། ། ཤོ་བསྒྱུར་སྡང་པའི་དགྲ་ལ་སྒྱུར། ། ཤོ་བསྒྱུར་གནོད་པའི་བགེགས་ལ་སྒྱུར། ། ཤོ་བསྒྱུར་ཟ་བའི་སྲི་ལ་སྒྱུར། ། འབྱུང་པོ་ལོག་འདྲེན་བསྒྱུར་ཕྱོགས་མཛོད། ། སྔོན་ནམ་སྔོན་གྱི་དུས་ཚོད་ན། ། སློབ་དཔོན་པདྨ་འབྱུང་གནས་དང་། ། བཙན་པོ་ཁྲི་སྲོང་ལྡེའུ་བཙན་གྱིས། །
དགེ་བར་བརྩེ་མཐུན་སྲུང་མ་རུ། ། ཁས་བླངས་དམ་ཚིག་འདི་དགོངས་ལ། ། རྒྱལ་བའི་བསྟན་པ་གཉེན་པོ་སྲུངས། ། ཁྱོད་ཀྱིས་བཀའ་བཞིན་མ་བསྒྲུབས་ན། ། སྔོན་ཚེ་སློབ་དཔོན་པདྨའི་བཀའ། ། ཁྱོད་ཀྱིས་ཡལ་བར་འདོར་ནུས་སམ། ། དུས་ལ་བབ་བོ་ས་མཱ་ཡ། ། བཅོལ་པའི་འཕྲིན་ལས་གྲུབ་པར་མཛོད། ། ཅེས་པ་འདི་ནི། ཤེར་རྒྱལ་བདག་གིས་དགེ་དཀར་གྱི་ཞིག་གསོས་ཚར་དུས་གནད་ལ་བོར་བའི་ཕྲིན་ལས་བཅོལ་བའི་ཕྱིར་མྱུར་བར་བྲིས་པའོ།།
༈ །གཏོར་འབུལ་བསྡུས་པ་ནི། པདྨ་ཐོད་ཕྲེང་སྤྱན་སྔ་རུ། ། བསྟན་པ་སྲུང་བར་ཞལ་བཞེས་པའི། ། ལེགས་ལྡན་རྒྱལ་མོ་ལ་སོགས་པའི། ། སྐུ་རི་དཀོར་བདག་སྤུན་དགུའི་ཚོགས། ། རྒྱུན་གྱི་གཏོར་མ་འདི་བཞེས་ལ། ། ཞལ་བཞེས་དམ་ལས་མ་འདའ་བར། ། བསྟན་པའི་དགྲ་བགེགས་སྒྲོལ་བར་མཛོད། ། རྣལ་འབྱོར་བཅོལ་བའི་ཕྲིན་ལས་མཛོད། ། རྔ་དྲག་པོར་བརྡུངས་ལ།
བྷྱོཿབྷྱོཿམ་གཅིག་རྡོ་རྗེ་ལེགས་ལྡན་མ། ། རི་རབ་རྩེ་ལ་བཞུགས་ཙ་ན། ། ཁྲམ་ཐོགས་བདུད་ཀྱི་གཙོ་མོ་སྟེ། ། ཕྱག་ན་བདུད་ཀྱི་ཁྲམ་ཤིང་བསྣམས། ། དཀོར་ཟན་དགྲ་བོ་ཁྲམ་ལ་ཐོབ། ། ཕྱག་གཡོན་སྦྲུལ་ནག་ཞགས་པ་འདེབས། ། དགྲ་ལ་མཛེ་དང་ལྷོག་པ་ཐོངས། ། ཆེད་ཀ་དྲག་ཏུ་བསྐུལ་བའི་ཚེ། ། ཆིབས་སུ་མཛོ་མོ་རོག་མོ་ཆིབས། ། སྐུ་ལ་རེ་བའི་ཐུལ་པ་གསོལ། །
མི་མགོ་དམར་པོའི་ཆབ་ཀ་བཏབ། ། དབུ་ལ་དར་ནག་ཅོད་པཎ་ཅན། ། མ་བདུད་འབུམ་གྱི་དམག་སྣ་དྲོངས། ། མཛོ་མོ་བསྐྱོ་ལ་དགྲ་བགེགས་ཐུལ། ། རུ་དར་ནག་པོ་དགྲ་ལ་ཕྱོར། ། དུག་གི་ཁ་རླང་ནག་པོ་ལས། ། ནད་དང་མཚོན་གྱི་སེར་བ་འབེབས། ། དགྲ་ལ་དར་ཡམས་རིམས་ནད་ཐོངས། ། ཁྱོད་ནི་ཤིན་ཏུ་མི་བསྲུན་ཏེ། ། འཁོར་དུ་སྡེ་བརྒྱད་དྲེགས་པ་དང་། །
ཁྱད་པར་ཀླུ་བདུད་འབྲོག་མོས་བསྐོར། ། སྡེ་བརྒྱད་དམག་དཔུང་དགྲ་ལ་དྲོངས། ། གནོད་སྦྱིན་དུག་མདའ་དགྲ་ལ་རྒྱོབ། ། བསྟན་པ་བཤིག་པའི་དགྲ་བགེགས་རྣམས། ། དབང་དུ་བསྡུས་ལ་རྡུལ་དུ་རློག ། མནའ་ཟན་དཀོར་ཟན་ཆམ་ལ་ཕོབ། ། དམ་རྫས་རྒྱན་གྱི་གཏོར་མ་དང་། ། རཀྟ་དམར་གྱི་ཨརྒྷཾ་དང་། ། འབྲུ་བཅུད་པཉྩ་ཨ་མྲྀ་ཏ། ། གསང་བའི་མདོས་ཆེན་དམ་པ་དང་། །
འདོད་ཡོན་ཚོགས་ཀྱིས་ཐུགས་དམ་བསྐང་། ། རྣལ་འབྱོར་བདག་ཅག་འཁོར་བཅས་དང་། ། རྒྱུ་འབྱོར་ཡོན་བདག་འཁོར་བཅས་ལ། ། ཆག་ཆེ་ཉམས་ང་མཆིས་པ་བཟློག ། དགྲ་འདྲེ་བདུད་དང་བར་ཆད་བཟློག ། བྷྱོཿམ་གཅིག་རྡོ་རྗེ་ལེགས་ལྡན་མ། ། དགེ་བ་རྡོ་རྗེ་ཀླུ་འབྲོག་མོ། ། རི་རབ་ཆེན་པོའི་རྩེ་མོ་ན། ། ཁྲམ་ཐོག་མ་གཅིག་ལྡེམ་སེ་ལྡེམ། ། ཁྲམ་བསྒྱུར་སྡང་བའི་དགྲ་ལ་སྒྱུར། །
རྒྱ་མཚོ་ཆེན་པོའི་གཏིང་རུམ་ན། ། ཤོ་བསྒྱུར་མ་གཅིག་འཇོལ་ལོ་ལོ། ། ཤོ་བསྒྱུར་སྡང་བའི་དགྲ་ལ་སྒྱུར། ། སྔོན་ཚེ་སྔོན་གྱི་དུས་ཙམ་ན། ། སློབ་དཔོན་པདྨ་འབྱུང་གནས་དང་། ། བཙན་པོ་ཁྲི་སྲོང་ལྡེའུ་བཙན་གྱིས། ། དགེ་བ་ཀླུ་འདུལ་གཙུག་ལག་ཏུ། ། རྡོ་རྗེ་ཀླུ་འབྲོག་མཐུ་རྩལ་ཅན། ། དཀོར་བདག་རྒྱལ་མོར་དབང་བསྐུར་ནས། ། ཕྱག་ན་རྡོ་རྗེས་བྱིན་གྱིས་བརླབས། །
བསྟན་པ་བསྲུང་བར་ཁས་བླངས་པའི། ། ཁས་བླངས་དམ་བཅས་མཉེལ་ལམ་ཅི། ། སྔོན་གྱི་ཐུགས་དམ་རྗེས་དགོངས་ལ། ། བཅོལ་བའི་ཕྲིན་ལས་བསྒྲུབ་པར་མཛོད། ། ཤ་ཁྲག་དམར་གྱི་གཏོར་མ་དང་། ། རཀྟ་དམར་གྱི་ཨརྒྷཾ་དང་། ། བདུད་རྩི་སྨན་གྱི་མཆོད་པ་ཡིས། ། རྡོ་རྗེ་ལེགས་ལྡན་ཐུགས་དམ་བསྐང་། ། བྷྱོཿམ་གཅིག་རྡོ་རྗེ་ཀླུ་འབྲོག་མོ། ། དཔྱིད་ཟླ་གསུམ་པོ་ཤར་ཙམ་ན། །
ར་ས་དཀར་པོའི་གཤོངས་ན་བཞུགས། ། འཁོར་དུ་བྲག་བདུད་འབུམ་གྱིས་བསྐོར། ། དགྲ་ལ་བད་མཁྲིས་མགོ་ཡོར་ཐོངས། ། དབྱར་ཟླ་གསུམ་པོ་ཤར་ཙམ་ན། ། བྲག་དགུ་ཀྱེ་ཟེའི་རྩེ་རུ་བཞུགས། ། ཆིབས་སུ་ཤ་ཕོ་ར་བཅུ་ཆིབས། ། གཡོན་ན་སྨན་བརྒྱ་ལྡེམ་སེ་ལྡེམ། ། གཡས་ན་བཟོད་བརྒྱ་ཤ་ར་ར། ། དགྲ་ལ་གློ་བུར་ཡེ་འདྲོག་ཐོངས། ། སྟོན་ཟླ་གསུམ་པོ་ཤར་ཙམ་ན། །
བྲག་དམར་ཕུག་གི་ནང་ན་བཞུགས། ། རྩེ་གསུམ་འབྲོང་གི་རུས་གོང་འདྲ། ། ཁྲི་གདུགས་ཉི་མ་ལྷག་པ་ཡི། ། འཁོར་དུ་ཀླུ་བཙན་ཕོ་མོས་བསྐོར། ། དགྲ་ལ་མཛེ་དང་ལྷོག་པ་ཐོངས། ། དགུན་ཟླ་གསུམ་པོ་ཤར་ཙམ་ན། ། སྒོ་ལེ་ཁ་ཡི་ཕུག་ཏུ་བཞུགས། ། ཀླུ་བདུད་ཀླུ་འབྲོག་འཁོར་གྱིས་བསྐོར། ། སྦྲུལ་ནག་ཞོན་པ་སྤུན་དགུ་དང་། ། སྦོས་ཅོག་འབྲོག་མོ་ཕོ་ཉར་བཅས། །
དགྲ་ལ་སྦ་ཆེན་གཉེན་ཡོར་ཐོངས། ། རེ་འགའ་བྲག་ཕུག་ངོས་སུ་བཞུགས། ། གཙང་ཤོད་འབྲོག་མོ་བྲན་དུ་འཁོལ། ། དགྲ་ལ་ཆུ་དྲི་ལྦ་ཤས་ཐོངས། ། ནམ་ལངས་ཉི་མ་ཤར་ཙམ་ན། ། དེ་སྔོན་རྩེ་ནས་བྱ་ར་མཛད། ། སྐྱེ་གནས་ཀླུ་དང་རྩེ་ཞིང་རོལ། ། ཉིན་མའི་གུང་དུ་སོང་ཙམ་ན། ། ཤུགས་པ་རྐང་གཅིག་རྩ་རུ་བཞུགས། ། ལོ་བདུད་ལོ་བཙན་འཁོར་གྱིས་བསྐོར། །
ཆར་པ་འབེབས་ཤིང་ལོ་ཐོག་སྲུང་། ། ཉིན་མ་དགོང་མོར་སོང་ཙ་ན། ། ཨི་ལི་ཤུག་པའི་རྩ་རུ་བཞུགས། ། སྲོད་ཀྱི་འཁོར་མོར་སོང་ཙ་ན། ། གཙུག་ལག་ཁང་ལ་བསྐོར་བར་མཛད། ། དགྲ་བཅོམ་རྣམས་ལ་མཆོད་པར་འབུལ། ། ནམ་གྱི་གུང་ལ་སོང་ཙམ་ན། ། རྣམ་སྣང་རྩ་རུ་སྒོམ་པར་མཛད། ། མཉམ་པ་ཉིད་ཀྱི་དོན་ཡང་རྟོགས། ། ཐོ་རངས་ནམ་ནི་ལངས་ཁ་རུ། །
ཀླུ་ནི་འབྲོག་མོའི་ཆས་སུ་བཞུགས། ། སྐུ་ལ་རེ་བའི་ཐུལ་པ་གསོལ། ། ཕྱག་གཡས་བདུད་རྩི་ཁྲམ་ཤིང་བསྣམས། ། གཡོན་པས་མ་བདུད་ཞགས་པ་བསྣམས། ། ཞགས་པ་ཐོགས་ལ་ཁྲམ་ལ་ཐོབ། ། ཆིབས་སུ་མཛོ་མོ་རུ་སེར་ཆིབས། ། དམ་ཉམས་སྲོག་ལ་རྒྱུ་མ་གཡེང་། ། བསྟན་པ་སྲུང་ཤིག་དམ་ཚིག་ཅན། ། དུས་ལ་བབ་བོ་ས་མ་ཡ། ། དུས་ལ་བབ་བོ་ཕྲིན་ལས་མཛོད། །
ཤིན་ཏུ་གསང་སྤྱོད་ས་མ་ཡ། རྒྱ་རྒྱ་རྒྱ། བཀྲ་ཤིས། ཞུས་སོ།། །། PAGE * MERGEFORMAT 2 ཀུན་དགའ་བློ་གྲོས། ལེགས་ལྡན་རྒྱལ་མོའི་མཆོད་ཕྲེང་། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
