གསུང་འབུམ། ཀུན་དགའ་བློ་གྲོས།
པོད ༦༤
བར་ཐབ་པ་རྣམས་ནས་བྱ་དགོས་རྣམ་གཞག
༄༅། །བར་ཐབ་པ་རྣམས་ནས་བྱ་དགོས་རྣམ་གཞག་བཞུགས་སོ།། བར་ཐབ་ཇ་དཔོན་གཅིག་དང་གཡོག་བཞི་བཅས་ནས་དོ་གལ་བྱེད་དགོས། གཙོ་བོ་ཆོས་འཇིག་རྟེན་གྱི་བྱ་བ་གང་བྱེད་ཀྱང་། ལྷག་བསམ་རྣམ་དག་གི་དཀོན་མཆོག་ཐུགས་ཞེ་མི་ཁྲེལ་ཞིང་། རང་ལ་ཚེ་འདིར་མགོ་ཡོད་ཀྱིས་འཇུར་ཐག་ཚ་དྲག་ཅན་དང་གཞན་གྱི་མི་ཁ་མི་འབྱུང་བ་དང་། ཕྱི་མ་ངན་སོང་སོགས་ཀྱི་སྡུག་བསྔལ་མྱོང་མི་དགོས་པའི་དོ་དམ་རང་སེམས་དཔང་པོར་བཞག་པའི་རང་གིས་རང་གཅུར་ཐུབ་པ་ཞིག་རང་གལ་ཆེ་བས། དེ་ལྟར་གོ་བར་བྱས་ངོས། ལས་བྱ་རྒྱུའི་རིམ་པར། ཞལ་ངོའི་གྲས་རྗེ་བཙུན་མ་དང་། ཕྱག་གཉེར་གསོལ་གཟིམ་སོགས་སྐུ་གཞོགས་པ་ཚང་མ།
རྒྱུན་སྒྲོགས་གཞི་གྲྭ་མགྲོན་གཉེར་གཉིས། གཉེར་ཚང་པ་གཉིས། ཁང་དཔོན་འགའ་པ་གཉིས། རྩྭ་གཉེར། ཆིབས་དཔོན། ཤིང་དཔོན། འདྲེན་པ། རྩེ་གད་པ། རྗེ་བཙུན་མ་དང་། ཡུམ་ལྕམ་གྱི་ཟླ་བོ།
མི་དཔོན་བཞི། རྔོད་རྒྱབ་པ་གཉིས། ཚོས་དཔོན་རྣམས་ལས་སྐུ་གཞོག་པ་ཕར་ཆེར་དང་། མགྲོན་གཉེར་གཉིས། གཉེར་ཚང་པ་གཉིས། འགག་པ་གཉིས། རྩེ་ཁང་གཉེར་རྣམས་གཞི་ཐོག་ནང་ཁུལ་དང་། ཕུན་གླིང་སྒོ་སྤེ་སོགས་ཉེ་འཁོར་དུ་ཤག་འཛིན་པས་ཞོགས་ཇ་ནས་སྲོད་ཐུང་གི་བར་ཡང་རྫོགས། ཁང་དཔོན་རྩ་གཉེར། ཆིབས་དཔོན།
ཤིང་དཔོན། འདྲེན་པ་རྣམས་ལ་ཞོགས་ཇ་སྐྱོགས་དོ་རེ། དེ་ཕྱིན་དྲུང་སྐྱ་རྣམས་ཤག་སྣ་ཚོགས་སུ་འཛིན་པས། ཕྱག་གཉེར་གཞུངས་སུ་ཚང་མ་འཛོམ་ཐོག་ཇ་གང་འགྲོ་དང་། ཁང་དཔོན་ཤིང་གཉེར་གཉིས་རྒྱུན་དུ་ཕྱིར་འགྲོ་མང་བ་དང་། རྩྭ་གཉེར་ལའང་དབྱར་སོགས་སྐབས་རེ་ཕྱིར་འགྲོ་བྱེད་དགོས་དང་། གཞན་ཡང་གཞུང་ལས་ལ་ཕྱིར་འགྲོ་བྱེད་དགོས་རྣམས་ལ་ཆད་ཇ་མ་བྱུང་ཕྱིན་དེ་སྐབས་ཇ་གང་སོང་གི་སྐལ་བར་སྐྱོགས་རེ་རེ་སྒོ་དཔོན་རྒྱལ་སྒོ་དང་ཁད་ཉེ་འབྲེལ་མཚུངས་སུ་སྔ་ཐོག་བཞིན་བལྟར་ཆགས་སུ་སྡོད་དགོས་པས་ཇ་སྐལ་སྐྱོགས་བཅུ་གསུམ་དང་ཐུག་པ་གང་སོགས་ནས་སྐྱོགས་རེ་རེ་བཅས་དུས་གཅིག་དུ་ལེན་པའམ། རིམ་ལེན་གང་བདེ་བྱེད། མི་དཔོན་བཞི། རྔོད་རྒྱབ་པ་གཉིས།
ཚོས་དཔོན་རྣམས་གཉེར་ཚང་དུ་ལས་འགྲོའི་སྐབས་ཞོགས་ཇའི་བསྐྱར་ཞུས་ནས། གསོལ་གོང་མའི་བསྐྱར་ཞུས་ཡན། དགོང་ཇའི་བསྐྱར་ཞུས་རྣམས་འདྲེན་ལེན་གང་འོས་ལས། གཞན་རྣམས་སྐལ་བ་སྤྲོད་མི་དགོས། རྒྱུན་སྒྲོགས་བཞི་གྲལ་སྔ་ཐུགས་ནས་དགོང་ཇའི་བསྐྱར་ཞུས་ཡན། མཁན་ཆེན་ཁྲི་པ་དང་། ཟུར་བཞུགས་པར་ཉིན་ལྟར་སྐྱོགས་བཞི་རེ། གྲོ་ནག་སྤུ་གསུམ་གྱིས་བླ་མ་དང་། དགུ་གཞུང་ཚོང་དཔོན་རྐང་མ་རྣམས་ལ་ཞོགས། རྟིང་དགོང་ཇ་གསུམ་གྱི་ཐོབ་སྡོམ་སྐྱོགས་དྲུག་རེ།
རྒྱུན་གཏན་ཞལ་ཇ་མིན་པའི་རིགས། ཆོས་འཕྲུལ་དང་མདོས་ཆེན་གྱི་ཐོར་ཇ་རྒྱལ་སྒོ་ཡན་ལ་སྔར་རྒྱུན་བཞིན་དམིགས་བསལ་བྱུང་ན་མ་གཏོགས་ཤར་སྐྱ་ནས་སྔ་བ་མི་བསྐོར། གཞན་བར་ཇ་འཕར་རིགས་རྣམས་བསྐོར་ལེན་གོང་འཁོད་བཞིན། གཡུལ་ཐང་མདུན་སྐོར་གསོན་རྒྱག་གང་ཡོད། སྒོ་མའི་བལྟ་བསྐོར། གཡུལ་ཐང་འོང་ལན། ཞལ་ངོ་རྣམས་དང་། ཕྱག་གཉེར་གཞུང་དུ་མགྲོན་ཇ་གང་དགོས། ཕྱག་གཉེར་གཉིས་ལ་ཞོགས་ཇ་དང་སྐབས་གོང་འོས་སུ་ཇ་ཏིབ་རེ་གསོལ་གཟིམ་མཆོད་གསུམ། དྲུང་ཡིག་ལྡེ་ཆུང་པ་རྣམས་ལ་ཞོགས་ཇ་དོད་སྐོར་གྱི་སྟེང་།
སྐྱོགས་དོ་རེ། བྱིངས་ལ་ཞོགས་ཇ་དོད་སྐོར་རེ། ཕྱག་གཉེར་གཉིས་ལ་སྔ་དགོང་ཐུག་ཕྲུ་རེ། ངེད་རང་གི་གསོལ་གཟིམ་གཉིས་ལ་ཐུག་ཕྲུ་རེ། གཞན་གཞི་ཐོག་ནང་ཁུལ་གྱི་དྲུང་སེར་སྐྱར་སྔ་དགོང་བསྐོར་ཐུག་ལ། སྔ་དྲོ་གང་དང་དགོང་མོ་དོ་རེ། རྒྱལ་པོ་ལོ་གསར་དམག་དཔོན་བཞུགས་གྲལ། གདུང་རྒྱུད་ཁྲི་ཕེབས་སྐབས་ཀྱི་སྟོན་མོའི་རིགས། རབ་སྟོན་དབུས་བསྐོར་སོགས། ཞལ་ངོ་ཕྱོགས་འགྲུལ་འགུགས་པའི་སྟོན་མོ་རྣམས་ཀྱི་ཐོག་དྲངས་སྐྱ་སེར་སྣ་ཚོགས་འདུས་པའི་བཞུགས་གྲལ་གྱི་ཇ་རྣམས།
ཕྱོགས་འགྲུལ་དང་ཆུ་ཚན་རྣམས་ཀྱི་སྐབས། ངེད་རང་། རྩེ་ཐབ་ནས་འགྲོ་འོས་རྣམས་ཡོད་ཚེ་ཐབ་ཁག་གཉིས་དང་། དེ་མིན་བར་ཐབ་ནས་ཟ་མ་འགྲོ་ཁུངས་སྔར་རྒྱུན་བཞིན། འབྲས་སིལ་དང་གྲོ་མ་མར་ཁུ་ཐུག་འཕར་སོགས་གང་དགོས་གོང་འཁོད་དྲུང་སེར་སྐྱ་ནས་གཡོས་འདུའི་དངོས་པོ་རང་རང་གི་ལག་ཐོག་ནས་བཏོན་ཕྱིན། དེ་རང་ལ་གང་ཐོན་གྱི་བཟའ་བཏུང་འགད་གཙང་བར་ཐབ་པ་རྣམས་ཀྱིས་ལག་ལེན་ཉེ་འགྱངས་མེད་པར་བྱེད། ཞལ་ངོ་དང་ཕྱག་གཉེར་གྱི་མེ་སླང་། དེ་ཕྱིན་གཞི་ཐོགས་སོགས་ཕོ་བྲང་ནང་ཁུགས་ཀྱི་ཤག་ཐབ་འཛིན་མི་འོས་པའི། སེར་སྐྱ་རྣམས་ལ་མེ་སྣོད་ཆེ་ཆུང་ལུགས་མཐུན་ལ་ཆ་སྙོམས་ཀྱི་ཐོན་ཚེ་ཉིན་ལྟར་མེ་སླང་གཉིས་རེ། རང་རང་གིས་སྔ་ཕྱི་གང་དགོས་སུ་ལེན།
ཡང་ངེས་པར་ཐབ་མེ་སྟོབས་ཆེ་བར་མ་ཐོན་ཚེ། མེ་སླང་རེའི་རྩིས་གཏོང་དགོས་རྒྱུར། སྒེར་གཡོས་དང་མེ་སླང་ཚང་མ་རང་རང་གིས་སྐྱེལ་ལེན་ལས། ཐབ་མི་རྣམས་མི་འགྲོ། དེ་དག་གི་གནས་སྐབས་སུ། གཞུང་སྒེར་གྱི་ཇ་མར་ཤ་འབྲས་སོགས་དངོས་པོ་གང་ལའང་བརྣབ་སེམས་དང་རྐུན་མ་རྐུ་བ་སོགས་ཉེས་པ་ཐམས་ཅད་སྤངས་ནས་གཙང་ཞིང་གཡོས་ལེགས་བཟའ་བཏུང་ཉན་ངེས་ཁོ་ན་མ་གཏོགས། དེ་ལྟར་མ་ཡིན་པའི་རྗེས་ངན་གླེང་བརྗོད་སྣ་ཚོགས་བྱུང་ན། དེ་འཕྲལ་མགོ་ཡོད་ཀྱིས་མཚོན་ཚང་མར་ཕྱི་ལམ་ཁེགས་པའི་ཆད་པ་གཏོང་ངེས་ཡིན་པས་དེ་བཞིན་མི་ཡོང་བའི་བདག་དོན་བདག་གཅེས་གལ་ཆེ་ཞིང་ཆུ་ལེན་སྐབས་གཙང་སྦྲ་དང་། ཤིང་ལེན་ཁྱི་རྫས་བཅས་སྔར་རྒྱུན་བཞིན་དང་། ཆང་རྒྱུའི་མཁན་སར་ཉིན་ལྟར་ཇ་སྐྱོགས་བཅུ་གཉིས་རེ་འཛིན་གཞུང་དོན་དམིགས་བསལ་གྱིས་འཕར་དགོས་པ་བྱུང་ན་མ་གཏོགས།
གཞན་ཐོ་འདི་སོར་བཞག་ལས། རང་མཚམས་ཀྱི་སྤར་གཅོག་སྣ་ཚོགས་བྱས་པ་བྱུང་ན། གསོལ་དཔོན་དང་ཇ་དཔོན་ནས་བརྙས་བསྐོ་སུ་ཡིན་དེ་ལ་ཐོ་འདི་མིག་བརྡར་དང་། གང་ཅིའི་གསེ་བཀྲོལ་བྱ་དགོས་ཤིང་། དེ་ལ་ལྟ་བ་པོས་ཀྱང་ཐོ་དོན་དང་མི་འགལ་ཞིང་གཞུང་སླེབས་ཆེ་བ་ཞིག་ཡིན་ན་འདི་ལྟར་ཡིན་གྱི་གསལ་དྲང་པོ་བྱེད་པ་ལས་གཡོ་སྒྱུ་ཟོལ་ཟོག་ཁ་འཇམ་སེམས་སྟུག་གི་རིགས་གཏན་ནས་མི་བྱེད། ཐབ་འདིར་ལས་བྱེད་པ་རྣམས་དང་། ཟ་མ་འགྲོ་ཁུང་རྣམས་ནས་ཡོང་དགོས་ངེས་རྣམས་མ་གཏོགས་གཞན་མི་ཡན་གྱི་རིགས་མི་གཏོང་ཞིང་། དོར་ཀྱང་དང་ཟོན་པ་གྱོན་པ་སོགས་བླ་མ་གོང་མའི་ཕོ་བྲང་ལ་དམའ་འབེབས་དང་། ངེད་རང་གི་དྲུང་དུ་མགྲོན་པོ་བསྒྲིགས་སྐབས་མི་མཛེས་པའི་ཀུན་སྤྱོད་ཐམས་ཅད་བསྲུང་ནས་ཆེན་པོའི་གན་དུ་འགྲོ་བའི་སྤྱོད་ལམ་ཁོ་ན་མ་བྱུང་ན། གསོལ་དཔོན་ནས་དེ་འཕྲལ་བབས་ཐོབ་དང་མཐུན་པའི་ཆད་པ་འགེལ་ལུགས་བྱེད།
ཆུ་མེ་ཤིང་སོགས་རང་གི་གདོང་གང་གི་ལས་གང་ཡིན་དེ་ལ་ལྟོ་བྱིན་པའི་དོན་ཡོད་པ་ཞིག་ཇ་དཔོན་ནས་བཟུང་ཐམས་ཅད་ཀྱིས་ངེས་འཚལ། གོང་གསལ་གྱི་ཇ་མར་ཚ་འབྲས་ཚང་མ་ཐོག་མར་གཏན་འབེབས་ཡང་དག་བགྱིས་པའི་ཐོག དངོས་ཆས་མ་ཉུང་མ་མང་བ་དཀྲིགས་སྦྱར་ཡོང་བས་ཐོན་གཞི་འདེགས་ཤོར་བྱེད།། །། PAGE * MERGEFORMAT 4 ཀུན་དགའ་བློ་གྲོས། བར་ཐབ་པ་རྣམས་ནས་བྱ་དགོས་རྣམ་གཞག། PAGE * MERGEFORMAT 3
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
