གསུང་འབུམ། ཀུན་དགའ་བློ་གྲོས།
པོད ༨༧
ངོར་ཆེན་རྡོ་རྗེ་འཆང་གི་ལམ་འབྲས་བཀའ་རྒྱ་ཐིམ་པའི་གཟིགས་སྣང་འབྲི་ཐོ།
༄༅། །ངོར་ཆེན་རྡོ་རྗེ་འཆང་གི་ལམ་འབྲས་བཀའ་རྒྱ་ཐིམ་པའི་གཟིགས་སྣང་འབྲི་ཐོ་བཞུགས་སོ།། ངོར་ཆེན་རྡོ་རྗེ་འཆང་ཀུན་དགའ་བཟང་པོའི་གསུང་ངག་ལམ་འབྲས་ཀྱི་བཀའ་རྒྱ་ཐིམ་པའི་གཟིགས་སྣང་འབྲི་ཚུལ་ནི་སྐུ་ཐང་རས་གཞིའི་འོག་གཡས་ཟུར་དུ། འགྲིག་མཚམས་མགྲོན་ལྷ་གཡུ་ཐོག་གི་ལུང་པ་མཚོན་བྱེད་རི་རྩེ་ཤིང་ནགས་ཚལ་ཁང་པ་དཀར་པོ་ཕྲན་བུ་བཅས་པའི་ཁྲོད་ཡངས་པར་རི་གདོང་ལྟ་བུར་འབོལ་ལྡིང་བ་དམར་པོའི་སྟེང་དུ་རྗེ་ཉིད་རབ་བྱུང་སྐུ་མདོག་དཀར་པོ་ཞལ་གདོང་དཀྱུས་རིང་དབུ་མཚམས་གཡས་གཡོན་མཐོ་ཞིང་མདུན་དམའ་བ་སྐུ་རྒྱབ་ལ་ཉེ་བའི་ཆ་སྤྱི་ཐེར་ཕྲན་བུ་སྐུ་ཆོས་སྐུ་ཤམ་སོགས་དཀྱུས་འགྲེ། ཞབས་རྗེན་རྡོར་སྐྱིལ་སྐུ་དྲང་པོར་བསྲངས་བའི་ཕྱག་གཡས་མཆོག་སྦྱིན་གཡོན་མཉམ་བཞག་གསུང་ངག་གླེགས་བམ། སྤྱན་གཉིས་བར་སྣང་དུ་གཟིགས་པའི་ནམ་མཁའ་བཻ་ཌཱུརྻའི་མདོག་ཅན་ལ་འཇའ་ཚོན་སྣ་ལྔའི་འོད་དཀར་པོ་ལེགས་ཟླུམ་སྐོར་རྒྱ་ཆེ་བའི་ནང་དུ། དབུས་སུ་པད་ཟླ་ལ་བླ་མ་ས་ཆེན། གཡས་མཆོག་སྦྱིན། གཡོན་ཐུགས་ཀར་པད་ཡུ་འཛིན་པའི་སྙན་ཐད་དུ་མེ་ཏོག་ཁ་ཕྱེ་བ་ན་བཟའ་དང་སྐུའི་རྣམ་འགྱུར་གདུང་རབས་བཞིན། དེའི་གཡས་པད་ཟླ་ལ་སློབ་དཔོན་རིན་པོ་ཆེ། སྐུའི་རྣམ་འགྱུར་ན་བཟའ་གདུང་རབས་བཞིན་ལས་ཕྱག་ཆོས་འཆད།
གཡོན་དུ་པད་ཟླ་ལ་རྗེ་བཙུན་རིན་པོ་ཆེ་སྐུའི་རྣམ་འགྱུར་ན་བཟའ་གདུང་རབས་བཞིན་ལས། གཡས་ཐུགས་ཀར་རྡོ་རྗེ་གཡོན་དྲིལ་བུ་དཀུར་བརྟེན། སློབ་དཔོན་རིན་པོ་ཆེའི་འོག་ཏུ་པད་ཟླ་ལ་ཆོས་རྗེ་ས་པཎ་སྐུའི་རྣམ་འགྱུར་ན་བཟའ་དབུ་ཞྭ་གདུང་རབས་བཞིན་ལས་ཕྱག་ཆོས་འཆད། རྗེ་བཙུན་གྱི་འོག་ཏུ་པད་ཟླ་ལ་འཕགས་པ་རིན་པོ་ཆེ་སྐུའི་རྣམ་འགྱུར་ན་བཟའ་གདུང་རབས་བཞིན་ལས་ཕྱག་གཡས་མཆོག་སྦྱིན་གཡོན་མཉམ་བཞག གོང་མ་ལྔའི་གཡས་སྟེང་དུ་པད་ཉི་བདུད་བཞི་བརྩེགས་པའི་གདན་ལ། ཀྱཻ་རྡོ་རྗེ་དཀྱུས་བཞིན་སྟེང་པད་ཉི་འཇིགས་བྱེད་དུས་མཚན་གྱི་གདན་ལ། བདེ་མཆོག་ནག་པོ་དཀྱུས་བཞིན། ས་ཆེན་གྱི་སྐུ་དཔུང་གཡས་གཡོན། ཞབས་པུས་གཡས་གཡོན། དབུ་སྟེང་གི་ཆ་རྣམས་སུ་པད་ཟླའི་གདན་ལ་འཁོར་ལོ་རྡོ་རྗེ་ནོར་བུ་པདྨ་རལ་གྲི་རྣམས།
གོང་མ་ལྔའི་ཕྱིའི་འཇའ་འོད་ཀྱི་ནང་གཡས་སྟེང་། རྣམ་རྒྱལ་མཆོད་རྟེན། དེ་འོག་བྱང་ཆེན་མཆོད་རྟེན། གོང་མ་ལྔའི་ཕྱི་འཇའ་འོད་ཀྱི་ནང་གཡོན་སྟེང་བྱང་ཆུབ་མཆོད་རྟེན་ཆེ་བ། དེའི་གཡོན་དུ་བྱང་ཆུབ་མཆོད་རྟེན་ཆུང་བ། འོད་ཀོར་གྱི་ཕྱི་ན། དེ་ནང་ན་ཕྱེད། འོད་ཀོར་གྱི་ནང་གཡས་ཕྱོགས་འོག་ཐད་དུ། མགོན་པོ་ལྕམ་དྲལ་དཀྱུས་བཞིན་རྗེ་བཙུན་རིན་པོ་ཆེའི་ཕྱག་གཡས་ནས་འཇའ་དཀར་པོ་ཐོན་པ་འོད་ཀོར་གྱི་ཕྱི་བརྡལ་ནས་སྔོན་པོ་དང་གཉིས་སུ་གྱུར་པའི་རྩེ་མོ་ནས་འཇའ་ཚོན་སྣ་ལྔ་དར་ཐག་གི་ཚུལ་དུ་ངོར་ཆེན་གྱི་ཕྱག་གི་གླེགས་བམ་ལ་ཟུག་པ་རྣམས་འབྲི་རྒྱུ་ཡིན། ཅེས་པའང་ཀུན་བློས་རང་འདོད་བཞིན་བྲིས་པའི་ཡི་གེ་པ་ནི་གཞུ་ལུང་པའོ།། །།
མངྒ་ལཾ།། །། PAGE * MERGEFORMAT 2 ཀུན་དགའ་བློ་གྲོས། ངོར་ཆེན་རྡོ་རྗེ་འཆང་གི་ལམ་འབྲས་བཀའ་རྒྱ་ཐིམ་པའི་གཟིགས་སྣང་འབྲི་ཐོ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
