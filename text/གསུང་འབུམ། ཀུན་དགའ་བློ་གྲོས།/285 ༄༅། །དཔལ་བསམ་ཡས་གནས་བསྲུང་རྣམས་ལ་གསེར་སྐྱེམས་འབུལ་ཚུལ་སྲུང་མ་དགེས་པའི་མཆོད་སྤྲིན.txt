གསུང་འབུམ། ཀུན་དགའ་བློ་གྲོས།
པོད ༢༨༥
༄༅། །དཔལ་བསམ་ཡས་གནས་བསྲུང་རྣམས་ལ་གསེར་སྐྱེམས་འབུལ་ཚུལ་སྲུང་མ་དགེས་པའི་མཆོད་སྤྲིན་དགེའོ།།
༄༅། །དཔལ་བསམ་ཡས་མི་འགྱུར་ལྷུན་གྱིས་གྲུབ་པའི་གཙུག་ལག་ཁང་དབུ་རྩེ་རིགས་གསུམ་གྱི་གླིང་བཞི་གླིང་ཕྲན་ཇོ་མོ་གླིང་གསུམ་སོགས་ཀྱི་གནས་བསྲུང་རྣམས་ལ་གསེར་སྐྱེམས་འབུལ་ཚུལ་སྲུང་མ་དགེས་པའི་མཆོད་སྤྲིན་དགེའོ།། ན་མོ་གུ་རུ་པདྨ་ཀཱ་ར་དྷརྨ་པཱ་ལཱ་ཡ། རིགས་ཀུན་ཁྱབ་བདག་མཉམ་མེད་བཀའ་དྲིན་ཅན། ། མདོ་རྒྱུད་མན་ངག་རིག་གནས་བཅས་པ་ཡིས། ། རྩ་བརྒྱུད་དཔལ་ལྡན་བླ་མ་ཐམས་ཅད་ལ། ། གསེར་སྐྱེམས་བདུད་རྩིའི་མཆོད་འབུལ་ཅི་བསམ་སྩོལ། ། དངོས་གྲུབ་ཀུན་སྩོལ་གསང་སྔགས་གསར་རྙིང་གི ། ཡི་དམ་སྤྱི་དང་ཁྱད་པར་འཕྲིན་ལས་ལྷ། ། རྡོ་རྗེ་གཞོན་ནུའི་དཀྱིལ་འཁོར་ལྷ་ཚོགས་ལ། ། གསེར་སྐྱེམས༞ །
རྒྱལ་བའི་འཕྲིན་ལས་དྲག་པོ་བདུད་འདུལ་སྐུ། ། གུར་ཞལ་ལ་སོགས་དམ་ཅན་རྒྱ་མཚོའི་ཚོགས། ། བསྟན་དང་བསྟན་འཛིན་སྐྱོང་མཛད་ཐམས་ཅད་ལ། ། གསེར་སྐྱེམས༞ ། ཁྱད་པར་རྒྱལ་བ་ཀུན་གྱི་བསྟི་གནས་མཆོག ། བསམ་ཡས་མི་འགྱུར་ལྷུན་གྱི་གྲུབ་པ་ཡིས། ། གཙུག་ལག་ཁང་དང་དགེ་འདུན་འདུས་པའི་སྡེ། ། ལེགས་སྐྱོངས་སྲུང་མའི་དབང་པོ་དྲག་ཤུགས་ཅན། ། ཐུགས་ཀྱིས་རྒྱལ་པོ་ཆེན་པོ་ལི་བྱིན་ཧར། ། ཆིབས་སྣ་ཁྲིད་པའི་མོན་བུ་པུ་ཏྲ་དང་། །
འཕྲིན་ལས་མགོན་པོ་སྲོག་བདག་ཙེའུ་དམར། ། གསང་བའི་ཡུམ་ཆེན་ཤིནྟི་རོ་ཟན་མ། ། སྤྲུལ་པའི་བློན་པོ་སྲོག་བདག་བྱ་ར་བ། ། ཡང་སྤྲུལ་ཉིང་སྤྲུལ་བསམ་གྱི་མི་ཁྱབ་པའི། ། ཐུགས་ཀྱི་རྒྱལ་པོ་འཁོར་དང་བཅས་པ་ལ། ། གསེར་སྐྱེམས༞ ། སྐུ་ཡི་རྒྱལ་པོ་མོན་བུ་པུ་ཊ་ཆེ། ། གསང་ཡུམ་བདུད་མོ་རོ་ལངས་དཀར་མོ་དང་། ། བློན་པོ་བྱ་ཁྲིད་མིག་གཅིག་འཁོར་བཅས་ལ། ། གསེར་སྐྱེམས༞ །
ཡོན་ཏན་རྒྱལ་པོ་ཆེན་པོ་ཤིང་བྱ་ཅན། ། གསང་ཡུམ་ནག་མོ་གསེར་གྱི་སྤུ་གྲི་མ། ། བློན་པོ་བྱ་རྒོད་ཐང་ནག་འཁོར་བཅས་ལ། ། གསེར་སྐྱེམས༞ ། གསུང་གི་རྒྱལ་པོ་དགྲ་ལྷ་སྐྱེས་གཅིག་ཆེ། ། གསང་ཡུམ་མཛེས་བྱེད་དམར་མོ་པདྨ་ཅན། ། བློན་པོ་རྡོ་རྗེ་དྲགས་ལྡན་འཁོར་བཅས་ལ། ། གསེར་སྐྱེམས༞ ། འཕྲིན་ལས་རྒྱལ་མོ་ཆེན་པོ་དཔེ་དཀར་ཆེ། ། གསང་ཡུམ་བདུད་གཟའ་ནག་མོ་སྨིན་དཀར་མ། །
བློན་པོ་པུ་ཊ་ནག་པོ་འཁོར་བཅས་ལ། ། གསེར་སྐྱེམས༞ ། སྐུ་གསུང་ཐུགས་ཡོན་འཕྲིན་ལས་རྒྱལ་ཆེན་གྱི། ། བཀའ་ཉན་ཤ་གྲོལ་ཀྱི་གྲོལ་འཛིན་པ་དང་། ། སྡོམ་པོ་སྐྱོ་སངས་འབག་དང་སེང་གེ་དང་། ། མོན་བུ་ཨ་ཙ་ར་དང་སྤྲེའུ་ཚོགས། ། བུད་མེད་སྐྱེས་པ་དགེ་སློང་སྔགས་པ་སོགས། ། སྤྲུལ་པ་ཡང་སྤྲུལ་སྣང་སྲིད་ལྷ་སྲིན་ལ། ། གསེར་སྐྱེམས༞ ། རྩ་བརྒྱུད་བླ་མའི་བཀའ་དམ་རྗེས་དགོངས་ལ། །
རྒྱལ་བསྟན་སྤྱི་དང་བྱེ་བྲག་ས་སྐྱ་པའི། ། བསྟན་དང་བསྟན་འཛིན་ཆོས་སྲིད་དཔལ་འབྱོར་སྤེལ། ། ཆོས་རྒྱལ་ལོ་པཎ་ཐུགས་བསྐྱེད་སྨོན་ལམ་དང་། ། བོད་འབངས་སེམས་ཅན་རྣམ་པར་དཀར་བའི་འབྲས། ། བསམ་ཡས་མི་འགྱུར་ལྷུན་གྱི་གྲུབ་པ་ཡི། ། སྣོད་བཅུད་ཀུན་ལ་སྲུངས་སྐྱོབས་མེལ་ཚེ་མཛོད། ། འཇིག་རྟེན་ཁམས་འདིར་མི་མཐུན་རྒུད་ཚོགས་ཞི། ། བདེ་སྐྱིད་དཔལ་འབྱོར་རྫོགས་ལྡན་དུས་ལྟར་རྒྱས། ། སྐྱེ་དགུ་རྣམས་ཀྱི་འཕྲལ་ཡུན་ཕན་བདེ་ཀུན། ། འབད་མེད་ལྷུན་གྱི་གྲུབ་པའི་འཕྲིན་ལས་མཛོད། །
ཁྱད་པར་གནས་འདིས་དཀོན་མཆོག་རྣམ་གསུམ་དང་། ། སྐུ་གསུང་ཐུགས་རྟེན་ངོ་མཚར་ཅན་རྣམས་ལ། ། མཆོད་སྤྲིན་རྒྱ་མཚོ་སྤྱི་དང་བྱེ་བྲག་ཏུ། ། མར་མེའི་འཕྲེང་བ་ཁོར་མོ་ཡུག་ཏུ་མཛོད། ། བསྲུང་མ་ཁྱེད་རྣམས་བསྟེན་ཅིང་སྒྲུབ་པ་ཡིས། ། བདག་ཅག་དཔོན་སློབ་འཁོར་དང་བཅས་རྣམས་ཀྱི། ། ལྷག་བསམ་རྣམ་དག་རྣམ་བཞིའི་འཕྲིན་ལས་ནི། ། གང་བཅོལ་ཐོགས་མེད་མཛོད་ཅིག་ས་མཱ་ཡ། ། སརྦ་མངྒ་ལཾ། ཤུ་བྷ་མསྟུ།
སརྦ་ཛ་ག་སྟཾ།། །། PAGE * MERGEFORMAT 2 ཀུན་དགའ་བློ་གྲོས། བསམ་ཡས་གཙུག་ལག་ཁང་གི་གནས་སྲུང་རྣམས་ལ་གསེར་སྐྱེམས་འབུལ་ཚུལ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
