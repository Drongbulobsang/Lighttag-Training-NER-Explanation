གསུང་འབུམ། ཀུན་དགའ་བློ་གྲོས།
པོད ༡༦༡
ལྷ་མོ་ཤྲ་ཝ་ཎའི་སྒོ་ནས་རྨི་བརྟག་སྒྲུབ་ཚུལ་དུས་གསུམ་བླང་དོར་རབ་གསལ།
༄༅། །ལྷ་མོ་ཤྲ་ཝ་ཎའི་སྒོ་ནས་རྨི་བརྟག་སྒྲུབ་ཚུལ་དུས་གསུམ་བླང་དོར་རབ་གསལ་བཞུགས་སོ།། ཨོཾ་སྭསྟི་སིདྡྷཾ། མཁྱེན་བཟང་ཨུཏྤལ་དགོད་པའི་འཛུམ་ཕྲེང་རྩེར། ། སྙིང་རྗེའི་བུང་བ་རོལ་པའི་ཟློས་གར་ལས། ། ཐུབ་བསྟན་སྦྲང་རྩིའི་དགའ་སྟོན་འགྱེད་ཆ་ཅན། ། དཔལ་ལྡན་བླ་མའི་ཞབས་ལ་གུས་བཏུད་ནས། ། གཞན་ལ་ལྐོག་ཏུ་གྱུར་པ་ཤེས་བྱའི་གནས། ། མངོན་སུམ་ཉིད་དུ་ལྟ་བར་བྱེད་པའི་ཐབས། ། མན་ངག་རིན་ཆེན་གསལ་བའི་མེ་ལོང་གང་། ། བློ་གསལ་སྐྱེ་བོའི་ཚོགས་ལ་སྦྱིན་པར་བྱ། །
ལྷ་མོ་ཤྲ་ཝ་ཎའི་སྒོ་ནས་རྨི་ལམ་བརྟག་པ་ལ་སྦྱོར་དངོས་རྗེས་གསུམ་ལས། དང་པོ་ནི། དབེན་ཞིང་ཡིད་དང་མཐུན་པའི་གནས་ལྗོན་ཤིང་གི་དྲུང་ངམ་བྲག་ཕུག་གམ། དེ་མ་གྲུབ་ཀྱང་ཁྱི་སྒྲ་སོགས་ཀྱིས་དབེན་པའི་དགོན་གནས་སུ་ཕྱགས་བརྡར་དང་སྤོས་ཆུས་ཆག་ཆག་བཏབ། གུ་གུལ་གྱིས་བདུག བླ་རེ་ཡོལ་བ་ལ་སོགས་པ་ཅི་འབྱོར་གྱིས་བརྒྱན། རང་གི་སྔས་འགོར་སྟེགས་བུ་གྲུ་བཞིའི་སྟེང་དུ་པདྨ་འདབ་བརྒྱད་བྲི། དེའི་དབུས་སུ་བུམ་པ་སྨན་བཟང་པོ་དང་། འོ་མ་དང་ཞོ་མར། འབྲུ་སྣ་དང་བཅས་པའི་ཆུ་གཙང་གིས་དགང་།
ཤིང་གི་ཡལ་གས་ཁ་བརྒྱན། སྟེང་ནས་དར་སྔོན་པོའི་གུར་ཕུབ། བུམ་པའི་སྟེང་དུ་སྒྲོལ་མའི་སྐུ་ཡོད་ན་བཞག རྒྱུན་དུ་བཞག་རྒྱུའི་དཀར་གཏོར་གསུམ་ཡང་བཤམས། མཐའ་སྐོར་དུ་ཆུ་གཉིས་སྔོན་འགྲོའི་མཆོད་པ་མཚམས་འཛིན་མེ་ཏོག་བཅས་ཀྱིས་བསྐོར་བའམ། ཡང་ན་སྦྲེང་ཚར་དུ་བཤམས། སྦྱིན་བདག་གི་ཆེད་དུ་ཡིན་ན་དེས་སྨོད་འབྲུ་གཙང་མ་དང་རང་གི་ཆེད་དུ་ཡིན་ན་མདུན་དུ་འཐོར་ནས་བཤམས་ལ་མེ་ཏོག་འབུལ་བའི་ཚེ་སྨོད་བོར་བས་འཐུས་སོ། ། གཞན་ཡང་རྡོར་དྲིལ་སོགས་ཉེར་མཁོ་རྣམས་འདུས་བྱས། གཉིས་པ་དངོས་གཞི་ནི། ཡར་ངོའི་གཟའ་ཚེས་དགེ་བར་རྡོར་དཀར་ལ་གནས་པའི་བཅད་རྒྱ་བྱས་ལ་མདུན་གྱི་མཆོད་པ་རྣམས།
ཨོཾ་བཛྲ་ཨ་མྲྀ་ཏ་ཀུཎྜ་ལི་ཧ་ན་ཧ་ན་ཧཱུྃ་ཧཱུྃ་ཧཱུྃ་ཕཊ། ཅེས་པས་བསངས། ཨོཾ་སྭ་བྷཱ་ཝས་སྦྱངས། སྟོང་པའི་ངང་ལས་ཨོཾ་ལས་བྱུང་བའི་རིན་པོ་ཆེ་ལས་གྲུབ་པའི་སྣོད་ཡངས་ཤིང་རྒྱ་ཆེ་བའི་ནང་དུ་ཨོཾ་ཞུ་བ་ལས་བྱུང་བའི་ལྷ་རྫས་ལས་གྲུབ་པའི་མཆོད་ཡོན། ཞབས་བསིལ། མེ་ཏོག བདུག་སྤོས། མར་མེ། དྲི་ཆབ། ཞལ་ཟས།
རོལ་མོ་ལ་སོགས་པའི་མཆོད་རྫས་བསམ་གྱིས་མི་ཁྱབ་པ་ནམ་མཁའི་ཁམས་ཐམས་ཅད་གང་བར་གྱུར། ཨོཾ་ཨརྒྷཾ། པཱ་དྱཾ། པུཥྤཾ། དྷཱུ་པཾ། ཨཱ་ལོ་ཀེ གྷནྡྷཾ། ནཻ་ཝི་དྱཾ། ཤཔྟ་ཨཱཿཧཱུྃ། ཨོཾ་བཛྲ་དྷརྨཱ་ར་ཎི་ཏ།
པྲ་ར་ཎི་ཏ། སཾ་པྲ་ར་ཎི་ཏ། སརྦ་བུདྡྷ་ཀྵེ་ཏྲ། པྲ་ཙ་ལི་ནི། པྲ་ཛྙཱ་པ་ར་མི་ཏཱ་ནཱ་ད་སྭ་བྷཱ་ཝེ་ན་བཛྲ་དྷརྨ་ཧྲི་ད་ཡ་ནི། སནྟོ་ཥ་ནི་ཧཱུྃ་ཧཱུྃ་ཧཱུྃ་ཧོཿཧོཿཧོཿཨཱཿཁཾ་སྭཱཧཱ། ཞེས་བརྗོད། དེ་ནས་བདག་དང་འགྲོ་བ་ཁམས་གསུམ་ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད་དུས་འདི་ནས་བཟུང་སྟེ་ཇི་སྲིད་བྱང་ཆུབ་སྙིང་པོ་ལ་མཆིས་ཀྱི་བར་དུ་དཔལ་ལྡན་བླ་མ་དམ་པ་རྣམས་ལ་སྐྱབས་སུ་མཆིའོ། ། རྫོགས་པའི་སངས་རྒྱས་བཅོམ་ལྡན་འདས་རྣམས་ལ༞དམ་པའི་ཆོས་རྣམས་ལ༞ འཕགས་པའི་དགེ་འདུན་རྣམས་ལ༞ ཞེས་པའི་སྐྱབས་འགྲོ་ཉེར་གཅིག་ལ་སོགས་པ་བྱེད། དེ་ནས་བླ་མ་དང་དཀོན་མཆོག་རིན་པོ་ཆེ་རྣམ་པ་གསུམ་ལ་བདག་ཕྱག་འཚལ་ཞིང་སྐྱབས་སུ་མཆིའོ། །
ཁྱེད་རྣམས་ཀྱིས་བདག་གི་རྒྱུད་བྱིན་གྱིས་བརླབ་ཏུ་གསོལ། སེམས་ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཆེད་དུ་རྗེ་བཙུན་མ་སྒྲོལ་མ་དཀར་མོའི་བསྒོམ་བཟླས་ཉམས་སུ་བླངས་བར་བགྱིའོ། ། ལན་གསུམ། རང་གི་སྤྱི་བོར་པདྨ་དང་ཟླ་བའི་སྟེང་དུ་རྡོ་རྗེ་སེམས་དཔའ་སྐུ་མདོག་དཀར་པོ་གཡས་རྡོ་རྗེ་ཐུགས་ཁར་འཛིན་པ། གཡོན་དྲིལ་བུ་དཀུར་བསྟེན་པ། རིན་པོ་ཆེའི་རྒྱན་གྱིས་བརྒྱན་པར་བསྒོམ། དེའི་སྤྱི་བོར་ཨོཾ། མགྲིན་པར་ཨཿ ཐུགས་ཁར་ཧཱུྃ།
ཧཱུྃ་ལས་འོད་འཕྲོས་པས་རྡོ་རྗེ་སེམས་དཔའ་ཨོཾ་བཛྲ་ས་མཱ་ཛཿ ཛཿཧཱུྃ་བཾ་ཧོཿ ཞེས་བརྗོད་པས་རྡོ་རྗེ་སེམས་དཔའ་དང་གཉིས་སུ་མེད་པར་བསམ། བཅོམ་ལྡན་འདས་རྡོ་རྗེ་སེམས་དཔས་བདག་གི་སྡིག་པ་དང་སྒྲིབ་པ་ཐམས་ཅད་བྱང་བར་མཛད་དུ་གསོལ། ཞེས་གསོལ་བ་བཏབ་རྡོ་རྗེ་སེམས་དཔའི་སྐུ་ལས་ཡེ་ཤེས་ཀྱི་བདུད་རྩི་བབས། ལུས་ངག་ཡིད་གསུམ་གྱི་སྡིག་སྒྲིབ་དག་ལུས་ཐམས་ཅད་གང་བར་གྱུར། ཨོཾ་བཛྲ་སཏྭ་ས་མཱ་ཡ། མ་ནུ་པཱ་ལ་ཡ། བཛྲ་སཏྭ་ཏེ་ནོ་པ། ཏིཥྛ་དྲྀ་ཌྷོ་མེ་བྷ་ཝ།
སུ་ཏོ་ཥྱོ་མེ་བྷ་ཝ། ཨ་ནུ་རཀྟོ་མེ་བྷ་ཝ། སུ་པོ་ཥྱོ་མེ་བྷ་ཝ། སརྦ་སིདྡྷི་མེ་པྲ་ཡཙྪ། སརྦ་ཀརྨ་སུ་ཙ་མེ། ཙིཏྟཾ་ཤྲི་ཡཿཀུ་རུ་ཧཱུྃ་ཧ་ཧ་ཧ་ཧ་ཧོཿབྷ་ག་ཝཱན་སརྦ་ཏ་ཐཱ་ག་ཏ་བཛྲ་མ་མེ་མུཉྩ་བཛྲི་བྷ་ཝ་མ་ཧཱ་ས་མ་ཡ་སཏྭ་ཨཱཿ ཞེས་པ་དང་། ཨོཾ་བཛྲ་སཏྭ་ཨ། ཞེས་སྙིང་པོ་ཅི་ནུས་བཟླས་ལ། ཐལ་མོ་སྦྱར་ཏེ།
བདག་ནི་མི་ཤེས་རྨོངས་པ་སྟེ། ། དམ་ཚིག་ལས་ནི་འགལ་ཞིང་ཉམས། ། བླ་མ་མགོན་པོས་སྐྱབས་མཛོད་ཅིག ། གཙོ་བོ་རྡོ་རྗེ་འཛིན་པ་སྟེ། ། ཐུགས་རྗེ་ཆེན་པོའི་བདག་ཉིད་ཅན། ། འགྲོ་བའི་གཙོ་ལ་བདག་སྐྱབས་མཆི། ། སྐུ་གསུང་ཐུགས་རྩ་བ་དང་ཡན་ལག་གི་དམ་ཚིག་ཉམས་པ་ཐམས་ཅད་མཐོལ་ལོ་བཤགས་སོ་སྡིག་པ་དང་སྒྲིབ་པ་ཉེས་པ་དང་ལྟུང་བ་དྲི་མའི་ཚོགས་ཐམས་ཅད་བྱང་ཞིང་དག་པར་མཛད་དུ་གསོལ། རྡོ་རྗེ་སེམས་དཔའ་འོད་དུ་ཞུ་སྟེ་སྤྱི་བོ་ནས་རང་ལ་ཐིམ་པས་རང་གི་ལུས་འཇའ་ཚོན་ལྟ་བུར་གྱུར། རང་སྐད་ཅིག་གིས་རྗེ་བཙུན་མ་སྒྲོལ་མ་དཀར་མོར་གསལ་བའི་ཐུགས་ཀར་པདྨ་དང་ཟླ་བ་ལ་གནས་པའི་རཾ་ཡིག་དཀར་པོ་ལས་འོད་ཟེར་འཕྲོས་པས་རྗེ་བཙུན་མ་སྒྲོལ་མ་དཀར་མོ་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་མདུན་གྱི་ནམ་མཁར་ཨོཾ་བཛྲ་ས་མཱ་ཛཿ བསྡུ་རྒྱ་སེ་གོལ་གྱིས་སྤྱན་དྲངས།
ཐལ་མོ་སྦྱར་ལ། ན་མོ་གུ་རུ་བྷྱཿ ན་མཿཨཱརྻ་ཏཱ་ར་ཡ། ཞེས་ཕྱག་བྱ། ཨོཾ་ཨཱརྻ་ཏཱ་ར་ཨརྒྷཾ་ནས་ཤཔྟ་ཨཱཿཧཱུྃ་གི་བར་གྱིས་མཆོད། དཀོན་མཆོག་གསུམ་ལ་སོགས་རྒྱུན་བཤགས་ལན་གསུམ་བྱ། སེམས་ཅན་ཐམས་ཅད་བདེ་བ་དང་སོགས་ཚད་མེད་བཞི་བསྒོམ། སྭ་བྷཱ་ཝས་སྟོང་པར་སྦྱངས། སྟོང་པའི་ངང་ལས་པདྨ་དང་ཉི་མའི་སྟེང་དུ་རང་གི་སེམས་ཉིད་ཧཱུྃ་དུ་གྱུར་པ་ལས་འོད་འཕྲོས་པས་རྡོ་རྗེའི་ས་གཞི་རྭ་གུར་བླ་རེ་མེ་འོད་དང་བཅས་པའི་བསྲུང་བའི་འཁོར་ལོ་ཡངས་ཤིང་རྒྱ་ཆེ་བར་གྱུར། ཨོཾ་ཏཱ་རེ་ཏུཏྟཱ་རེ་ཏུ་རེ་རཀྵ་རཀྵ་སྭཱཧཱ།
ཞེས་ཕྲེང་སྐོར་ཙམ་བཟླས། དེ་ལྟ་བུའི་བསྲུང་བའི་འཁོར་ལོའི་ནང་དུ་པཾ་ལས་པདྨ་དཀར་པོ་འདབ་མ་བརྒྱད་པའི་ལྟེ་བར་ཨ་ལས་ཟླ་བའི་དཀྱིལ་འཁོར་གྱི་སྟེང་དུ་རང་གི་སེམས་ཉིད་རཾ་ཡིག་དཀར་པོ་དེ་ལས་འོད་འཕྲོས་དོན་གཉིས་བྱས་ཚུར་འདུས་ཡོངས་སུ་གྱུར་པ་ལས་རང་ཉིད་རྗེ་བཙུན་མ་སྒྲོལ་མ་དཀར་མོ་ཞལ་གཅིག་ཕྱག་གཉིས་སྤྱན་གསུམ་གཡས་མཆོག་སྦྱིན་དང་། གཡོན་པདྨ་དཀར་པོའི་ཡུ་བ་མཐེབ་སྲིན་གྱིས་ཐུགས་ཀར་འཛིན་ཅིང་། འདབ་མ་སྙན་གྱི་ཐད་ཀར་ཁ་བྱེ་བ། དབུ་སྐྲ་མཐོན་མཐིང་རལ་པའི་ཟུར་ཕུད་ལྟག་པར་བཅིངས་ཤིང་། ལན་བུ་རིང་དུ་འཕྱངས་པ། དར་དམར་པོས་སྟོད་གཡོགས་པ། དར་སྣ་ཚོགས་ཀྱི་ཤམ་ཐབས་ཅན། རིན་པོ་ཆེའི་རྒྱན་བརྒྱད་ཀྱིས་བརྒྱན་པ། རྡོ་རྗེའི་སྐྱིལ་མོ་ཀྲུང་གིས་བཞུགས་ཤིང་།
སྐུ་ལས་འཕྲོས་པའི་འོད་ཟེར་དཀར་པོས་འཇིག་རྟེན་གྱི་ཁམས་ཐམས་ཅད་གསལ་བར་བྱེད་པ། དེའི་དཔྲལ་བར་ཨོཾ། མགྲིན་པར་ཨཱཿ ཐུགས་ཀར་ཧཱུྃ། ཐུགས་ཀའི་དབུས་སུ་ཟླ་བ་ལ་གནས་པའི་རཾ་ཡིག་དཀར་པོ་ལས་འོད་ཟེར་འཕྲོས་པས་རྗེ་བཙུན་སྒྲོལ་མ་དཀར་མོ་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་ཨོཾ་བཛྲ་ས་མཱ་ཛཿ བསྡུ་རྒྱ་སེ་གོལ་གྱིས་སྤྱན་དྲངས། ཛཿཧཱུྃ་བཾ་ཧོཿ གཉིས་སུ་མེད་པར་ཐིམ། སླར་ཡང་རཾ་ཡིག་ལས་འོད་ཟེར་འཕྲོས་པས་དབང་གི་ལྷ་རིགས་ལྔ་འཁོར་དང་བཅས་པ་ཨོཾ་བཛྲ་ས་མཱ་ཛཿ བསྡུ་རྒྱ་སེ་གོལ་གྱིས་སྤྱན་དྲངས།
ཐལ་མོ་སྦྱར་ལ། ཨོཾ་ཨ་བྷི་ཥཱིཉྩ་ཏུ་མཾ་སརྦ་ཏ་ཐཱ་ག་ཏ་ཞེས་གསོལ་བ་བཏབ་པས་དབང་གི་ལྷ་རྣམས་ཀྱིས། ཨོཾ་བཛྲི་བྷ་ཝ་ཨ་བྷི་ཥཱིཉྩ་ཧཱུྃ། ཞེས་གསུང་ཞིང་བུམ་པའི་ཆུས་སྤྱི་བོ་ནས་དབང་བསྐུར་སྐུ་གང་། དྲི་མ་དག ཆུ་ལྷག་མ་ཡར་ལུད་པ་ལས་འོད་དཔག་མེད་ཀྱིས་དབུ་བརྒྱན། ཨོཾ་ཨཱརྻ་ཏཱ་ར་སྔོན་དུ་འགྲོ་བའི་ཆུ་གཉིས་ཉེར་སྤྱོད་རོལ་མོ་དང་བཅས་པའི་སྔགས་ལ་པྲ་ཏཱིཙྪ་སྭཱཧཱ་བཏགས་པས་མཆོད། ཐལ་སྦྱར་རམ། དྲིལ་གསིལ་གང་རུང་གིས། འཁོར་བ་ལས་སྒྲོལ་ཏཱ་རེ་མ། །
ཏུཏྟཱ་ར་ཡིས་འཇིགས་བརྒྱད་སྒྲོལ། ། ཏུ་རེས་ན་བ་རྣམས་ལས་སྒྲོལ། ། སྒྲོལ་མ་ཡུམ་ལ་ཕྱལ་འཚལ་ལོ། ། ཞེས་པས་བསྟོད། རང་གི་ཐུགས་ཀའི་རཾ་ཡིག་ལས་སྔགས་ཕྲེང་གིས་བསྐོར་བ་ལས་འོད་འཕྲོས་དོན་གཉིས་བྱས། ཚུར་འདུས་རང་ལ་ཐིམ། ཨོཾ་ཏཱ་རེ་ཏུཏྟཱ་རེ་ཏུ་རེ་སྭཱཧཱ། ཞེས་ཕྲེང་སྐོར་ཙམ་བཟླས་པའི་མཐར། བཅོམ་ལྡན་འདས་མས་བདག་དང་སེམས་ཅན་ཐམས་ཅད་ལ་མཆོག་དང་ཐུན་མོང་གི་དངོས་གྲུབ་མ་ལུས་པ་སྩལ་དུ་གསོལ། གདན་འོད་ཟེར་མའི་རྣམ་པར་གྱུར་ནས་རང་ལ་ཐིམ།
སྔས་མགོའི་བུམ་པ་ཨ་མྲྀ་ཏས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་བུམ་པ་རིན་པོ་ཆེ་སྣ་ཚོགས་ལས་གྲུབ་པའི་རི་རབ། ཤར་ཤེལ། ལྷོ་བཻཌཱུརྻ། ནུབ་པདྨ་རཱ་ག བྱང་གསེར་ལས་གྲུབ་པ། དེའི་སྟེང་དུ་ཁ་རྒྱན་དཔག་བསམ་གྱི་ཤིང་ལོ་མ་དང་མེ་ཏོག་རྒྱས་པ། རི་རབ་སྟེང་དཔག་བསམ་ཤིང་གི་དྲུང་དུ། པདྨ་དང་ཟླ་བའི་གདན་ལ་ལྷ་མོ་ཤྲ་ཝ་ཎ་སྐུ་མདོག་སྔོན་པོ་སྐེད་པ་ཕྲ་བ།
ནུ་མ་རྒྱས་པ། མཛེས་ཤིང་ཡིད་དུ་འོང་བའི་ཆ་བྱད་ཅན། རི་རབ་ལ་སྟེགས་འདུག་གི་ཚུལ་དུ་བཞུགས་པ། དར་དང་རིན་པོ་ཆེའི་རྒྱན་ཅན། ཕྱག་གཡས་མེ་ལོང་དང་རྔ་ཡབ། གཡོན་དཔག་བསམ་གྱི་ཤིང་གི་ཡལ་ག་འཛིན་པ། ཤེས་བྱ་ཐམས་ཅད་གསལ་བར་ལུང་སྟོན་པའི་སྐུར་གྱུར། དེའི་དཔྲལ་བར་ཨོཾ། མགྲིན་པར་ཨཱཿ ཐུགས་ཁར་ཧཱུྃ།
ཧཱུྃ་ལས་འོད་འཕྲོས་པས་ལྷ་མོ་ཤྲ་ཝ་ཎ་ལ་བླ་མ་དང་དཀོན་མཆོག་རིན་པོ་ཆེ་རྣམ་པ་གསུམ་གྱིས་བསྐོར་བ་ཨོཾ་བཛྲ་ས་མཱ་ཛཿ བསྡུ་རྒྱ་སེ་གོལ་གྱིས་སྤྱན་དྲངས། ཨོཾ་གུ་རུ་ཏྲཻ་རཏྣ་ཤྲ་ཝ་ཎ་ཨརྒྷཾ་ནས་ཤཔྟ་ཨཱཿཧཱུྃ་གི་བར་གྱིས་མཆོད། ཛཿཧཱུྃ་བཾ་ཧོཿ མདུན་བསྐྱེད་ལ་གཉིས་སུ་མེད་པར་ཐིམ་པས་སྟེང་གི་ནམ་མཁའ་ལ་བླ་མ་དང་དཀོན་མཆོག་རིན་པོ་ཆེ་རྣམ་པ་གསུམ་མངོན་སུམ་བཞིན་དུ་བཞུགས་པར་གྱུར། མཆོད་པ་བསང་སྦྱང་བྱིན་རླབས་གོང་བཞིན། རབ་འབྱམས་རྒྱ་མཚོ་སོགས་ཚིགས་བཅད་དང་སྤེལ་ནས་མཆོད་པའམ། ཡང་ན་ཨོཾ་གུ་རུ་སོགས་སྔོན་འགྲོའི་ཆུ་གཉིས་ཉེར་སྤྱོད་རོལ་མོ་རྣམས་ཀྱིས་སྔགས་ཀྱི་མཐར་པྲ་ཏཱིཙྪ་སྭཱཧཱ་བཏགས་པས་མཆོད། དྲིལ་གསིལ་ལམ་ཐལ་སྦྱར་གང་རུང་གིས། སངས་རྒྱས་ཐམས་ཅད་འདུས་པའི་སྐུ་སོགས་བླ་བསྟོད།
སྟོན་པ་བླ་མེད་སངས་རྒྱས་རིན་པོ་ཆེ་སོགས་དཀོན་མཆོག་གི་བསྟོད་པ། མ་རིག་འཁྲུལ་པའི་སེམས་ཅན་ལ། ། ཡང་དག་དོན་རྣམས་གསལ་མཛད་པའི། ། རྗེ་བཙུན་སྒྲོལ་མ་ཐུགས་རྗེ་ཅན། ། ཤྲ་ཝ་ཎ་ལ་ཕྱག་འཚལ་ལོ། ། རིན་ཆེན་ལས་གྲུབ་རི་རབ་སྟེང་། ། དཔག་བསམ་ཤིང་དྲུང་པད་ཟླ་ལ། ། འཁྱིལ་སྟེགས་ཚུལ་གྱིས་རབ་བཞུགས་པ། ། ཤྲ་ཝ་ཎ་ལ༞ ། ཨནྡྲ་ནཱི་ལའི་མདངས་ལྡན་སྐུ། །
མཛེས་ཤིང་རབ་སྒེག་ཡིད་འོང་བ། ། དར་དང་རིན་ཆེན་རྒྱན་གྱིས་སྤྲས། ། ཤྲ་ཝ་ཎ་ལ༞ ། ཕྱག་གཡས་མེ་ལོང་རྔ་ཡབ་ཀྱིས། ། ཤེས་བྱ་སྟོན་ཅིང་རྨོངས་པ་སེལ། ། ཕྱག་གཡོན་དཔག་བསམ་ཡལ་ག་ཡིས། ། དགོས་འདོད་སྩོལ་ལ་ཕྱག་འཚལ་ལོ། ། དུས་གསུམ་སངས་རྒྱས་ཐམས་ཅད་ཀྱི། ། ཕྲིན་ལས་གཅིག་བསྡུས་རྗེ་བཙུན་མར། ། བདག་གིས་གུས་པས་བསྟོད་པའི་མཐུས། །
རབ་འབྱམས་དུས་གསུམ་གསལ་མཐོང་ཤོག ། ཅེས་བསྟོད་ལ། རང་གཞན་གྱི་སྨོད་འབྲུ་ཐལ་མོའི་བར་བཟུང་ནས། བླ་མ་དང་དཀོན་མཆོག་རིན་པོ་ཆེ་རྣམ་པ་གསུམ་དང་། ཁྱད་པར་བཅོམ་ལྡན་འདས་ཤྲ་ཝ་ཎས་བདག་གི་ཡིད་ལ་རེ་བའི་དོན་འདིས་ཐོག་དྲངས་དུས་གསུམ་གྱི་བླང་དོར་ཐམས་ཅད་མངོན་སུམ་བཞིན་དུ་ཤེས་ནུས་པའི་ཕྲིན་ལས་དང་སྟོང་གྲོགས་མཛད་དུ་གསོལ། ཞེས་བརྗོད་ལ་རྟེན་ལ་མེ་ཏོག་གཏོར། དེ་འདྲ་ལན་ཉེར་གཅིག་ནས་གསུམ་གྱི་བར་བྱས་ལ། སེམས་ཀྱི་ལྷ་མོ་ཤྲ་ཝ་ཎས་རང་གི་ཡིད་ལ་ཡོད་པའི་དོན་དེའི་ཐོག་དྲངས་བླང་དོར་ཐམས་ཅད་གསལ་བར་སྟོན་པར་བསམ་ལ་མདུན་གྱི་སྐྱབས་གནས་རྣམས་བློ་ལ་གསལ་འདེབས་དང་མ་བྲལ་བའི་ངང་ནས། ཨོཾ་ཤྲ་ཝ་ཎ་པི་ཤ་ཙི་ནི་མུཎྜེ་སྭཱཧཱ། ཞེས་ཅི་ནུས་བཟླས།
ཐུན་འཕྲོ་འཇོག་པ་ནའང་གོང་བཞིན་འདོད་གསོལ་དང་མཆོད་བསྟོད་བྱས་ལ་གཏོར་མ་དང་པོ་ཨ་མྲྀ་ཏས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་ཨོཾ་ལས་བྱུང་བའི་རིན་པོ་ཆེ་ལས་གྲུབ་པའི་སྣོད་ཡངས་ཤིང་རྒྱ་ཆེ་བར་ཨོཾ་ཞུ་བ་ལས་བྱུང་བའི་གཏོར་མ་ཁ་དོག་དྲི་རོ་ནུས་པ་ཕུན་སུམ་ཚོགས་པ་བདུད་རྩིའི་རྒྱ་མཚོ་ཆེན་པོར་གྱུར། ཨོཾ་ཨཱཿཧཱུྃ་ལན་གསུམ་བརྗོད་ནས་བྱིན་གྱིས་བརླབས་མཛོད་རྒྱའི་མཐར་སེ་གོལ་རེག་ལ། ཨོཾ་གུ་རུ་ཏྲཻ་རཏྣ་ཤྲཱ་ཝ་ཎ་ན་མཿསརྦ་ཏ་ཐཱ་ག་ཏ་བྷྱོ་བི་ཤྭ་ནས་བ་ལིངྟ་ཡེ་སྭཱཧཱ་བཏགས་པ་གསུམ་གྱིས་བླ་མ་དཀོན་མཆོག་དང་ཤྲ་ཝ་ཎ་ལ་ཕུལ། མཚན་སྔགས་སྔོན་འགྲོའི་ཆུ་གཉིས་ཉེར་སྤྱོད་རོལ་མོ་བསྟོད་པ་འདོད་གསོལ་རྣམས་གོང་བཞིན། གཏོར་མ་གཉིས་པ། ཨོཾ་ཨཱཿཧཱུྃ། ལན་གསུམ་གྱིས་བྱིན་གྱིས་བརླབས་ལ། རང་གི་སྙིང་ག་ནས་འོད་ཟེར་འཕྲོས་པས་དཔལ་རྡོ་རྗེ་ནག་པོ་ཆེན་པོ་ལྕམ་དྲལ་བྲན་གཡོག་བཀའ་སྡོད་འཁོར་དང་བཅས་པ་དང་།
མཐུ་སྟོབས་ཀྱི་དབང་ཕྱུག་དཔལ་མགོན་ཞལ་བཞི་པ་ཡུམ་ཆེན་སྲིང་མོ་བཞི་འཁོར་དང་བཅས་པ་ཨོཾ་བཛྲ་ས་མཱ་ཛཿ བསྡུ་རྒྱ་སེ་གོལ་རྡོར་ཐལ་གྱི་མཐར་སེ་གོལ་གཏོགས་པ་དང་ཨོཾ་ཤྲི་མ་ཧཱ་ཀཱ་ལ་ཡ། མ་ཧཱ་ཀཱ་ལི་དེ་ཝཱི་ཡེ། དྷརྨ་པཱ་ལ་ཙ་ཏུར་མུ་ཁ་ཀརྨ་ནཱ་ཐ་ས་པཱ་རི་ཝཱ་ར་ན་མཿསརྦ་སོགས་བཏགས་པ་གསུམ་གྱིས་ཕུལ། ཨོཾ་ཨརྒྷཾ་ནས། ཤཔྟ་ཨཱཿཧཱུྃ་གི་བར་གྱིས་མཆོད། ཐལ་སྦྱར་རམ་དྲིལ་གསིལ་གང་རུང་གིས། གོང་གི་འཁྲུལ་དང་སོགས་ཀྱིས་བསྟོད། དཔལ་མགོན་དམ་པ་ཆོས་སྐྱོང་བའི་སྲུང་མ་ཁྱེད་རྣམས་ཀྱིས་བདག་གི་ཡིད་ལ་རེ་བའི་དོན་འདིས་སོགས་གོང་བཞིན་འཕྲིན་བཅོལ། གཏོར་མ་གསུམ་པ་འབྲུ་གསུམ་གྱིས་བྱིན་གྱིས་བརླབས།
ཧཱུྃ་མཛད་ཀྱི་ཕྱག་རྒྱ་ལས་མཛུབ་མོ་བཀུག་པ་དང་། བྷཱུ་མི་ཏ་ས་པ་རི་ཝཱ་ར་ཨ་ཀརྵ་ཡ་ཛཿ བྷཱུ་མི་པ་ཏི་ས་པ་རི་ཝཱ་ར་ཨོཾ་ཨ་ཀཱ་རོ་ནས། ཨཱཿཧཱུྃ་ཕཊ་སྭཱཧཱའི་བར་ལན་གསུམ། རྡོར་ཐལ་སེ་གོལ་དང་བཅས་པས་བསྔོ། ཐལ་མོ་སྦྱར་ལ། བཅོམ་ལྡན་འདས་དེ་བཞིན་གཤེགས་པ་རྒྱལ་བ་རིན་ཆེན་མང་ལ་ཕྱག་འཚལ་ལོ། ། དེ་བཞིན་གཤེགས་པ་གཟུགས་མཛེས་དམ་པ་ལ་ཕྱག་འཚལ་ལོ། ། དེ་བཞིན་གཤེགས་པ་སྐུ་འབྱམས་ཀླས་ལ་ཕྱག་འཚལ་ལོ། ། དེ་བཞིན་གཤེགས་པ་འཇིགས་པ་ཐམས་ཅད་དང་བྲལ་བའི་དཔལ་ལ་ཕྱག་འཚལ་ལོ། །
ཐལ་སྦྱར་རམ་དྲིལ་བུ་རྒྱུན་ཆག་གང་རུང་གིས། མཆོད་སྦྱིན་གཏོར་མ་གཟུགས་སྒྲ་དྲི་རོ་རེག་བྱ་འདོད་པའི་ཡོན་ཏན་ལྔ་དང་ལྡན་པ་འདི་ཉིད་རྒྱ་གར་རྡོ་རྗེ་གདན་གྱི་གཙོ་བྱས་པའི་འཛམ་བུ་གླིང་བཞིའི་བདག་པོ་རྣམས་དང་། ཁྱད་པར་དུ་བོད་ཁམས་སྐྱོང་བར་བྱེད་པའི་བསྟན་མ་བཅུ་གཉིས། སྒོས་དབུས་གཙང་རུ་བཞི། བྱེ་བྲག་ཏུ་ཡུལ་ཕྱོགས་དང་། ས་ཕྱོགས་འདི་ཉིད་ན་གནས་པའི་ལྷ་ཀླུ། བཙན། བདུད། རྒྱལ་པོ། མ་མོ།
ས་བདག་གཉན་མཐུ་བོ་ཆེ། གནས་བདག གཞི་བདག ཡུལ་བདག གྲོང་བདག དཀོར་བདག གཉུག་མར་གནས་པ་རྣམས་ལ་འབུལ་ལོ། ། འཇིག་རྟེན་གྱི་ཁམས་སུ་ཆར་ཆུ་དུས་སུ་འབབ་པ། ལོ་ཕྱུགས་རྟག་ཏུ་ལེགས་པ། མི་ནད་ཕྱུགས་ནད་མུ་གེ་ཐམས་ཅད་རྒྱུན་ཆད་ཅིང་མི་འབྱུང་བ།
དུས་ཀྱི་འཁྲུག་པ་ཐམས་ཅད་ཉེ་བར་ཞི་བ་དང་། རྣལ་འབྱོར་པ་བདག་ཅག་དཔོན་སློབ་ཡོན་མཆོད་འཁོར་དང་བཅས་པ་ཐམས་ཅད་འགྲོ་ན་མ་ཆགས་འདུག་ན་མ་དོགས། འགྲོ་བ་ལ་བཤོལ་འདེབས་མ་བྱེད། སྡོད་པ་ལ་བསྐུལ་མ་མ་བྱེད། གནས་མགྲོན་གྱི་དམ་ཚིག་སྲུང་། བདག་ཅག་དཔོན་སློབ་འཁོར་དང་བཅས་པ་ཐམས་ཅད་འགྲོ་འདུག་བྱ་བ་སྤྱོད་ལམ་ཅི་བྱེད་ཀྱང་རུ་ང་བ་དང་ཕྲག་དོག་མ་མཛད་པར་ཆོས་དང་མཐུན་པའི་དོན་ཐམས་ཅད་ཡིད་བཞིན་དུ་འགྲུབ་པ་དང་། ཁྱད་པར་བདག་གི་ཡིད་ལ་རེ་བའི་སོགས་གོང་བཞིན་འཕྲིན་བཅོལ། ཡིག་བརྒྱ་ལན་གསུམ། མ་འབྱོར་པ་དང་སོགས་ནོངས་བཤགས། རྟེན་ཡོད་ན་ཕྱོགས་བཅུ་ན་སོགས་བརྟན་བཞུགས།
མེད་ན་ཨོཾ་ཁྱེད་ཀྱིས་སོགས་གཤེགས་བསྡུ། རང་གི་དཔྲལ་བར་ཨོཾ་སོགས་གོ་བགོ དགེ་བ་འདི་ཡིས་མྱུར་དུ་བདག ། རྗེ་བཙུན་སྒྲོལ་མ་འགྲུབ་གྱུར་ནས་སོགས། རྗེ་བཙུན་སྒྲོལ་མ་ཁྱེད་སྐུ་ཅི་འདྲ་དང་སོགས། ཁྱེད་ལ་མཆོད་ཅིང་སོགས། སྟོན་མཆོག་དམ་པ་སོགས་བསྔོ་སྨོན་བཀྲ་ཤིས་བྱའོ། ། ཐུན་བཞི་བྱེད་ན་ཐོར་ཐུན། སྔ་ཐུན། དགོང་ཐུན།
ཐུན་གསུམ་ལ་འདི་བཞིན་དང་། སྲོད་ཐུན་ལ་བཟླས་པའི་མཇུག་གི་མཆོད་བསྟོད་འདོད་གསོལ་རྫོགས་ནས་གཉིས་ཀྱི་མཚམས་སྦྱར། ཐོ་རངས་ལྡང་བའི་ཚོད་ལ་གཉིད་སད་པ་དང་གཏོར་འབུལ་སོགས་ཐུན་གྱི་རྗེས་རྣམས་བྱས་པ་ཐོར་ཐུན་ལ་འཇུག དེ་ལྟ་བུའི་ཚུལ་གྱིས་བསྙེན་པ་བྱེད་ཚུལ་ནི་ཀུན་མཁྱེན་བཀྲ་ཤིས་རྣམ་པས་མཛད་པའི་ཤྲ་ཝ་ཎའི་སྒྲུབ་ཐབས་ལས་འདི་དག་ཁྲི་ཕྲག་གཅིག་བསྙེན་པ་བྱས་ན་ས་འོག་གི་གཏེར་མཐོང་བར་བཤད་པས་དེ་ལྟའི་རིམ་པ་ལ་འབད་པར་བྱ་ཞིང་། ནུབ་མོ་ཉལ་ཁར་ལྷག་པར་ཡང་འབད། འདུན་པ་རྩེ་གཅིག་པས་ལྷ་མོའི་པང་དུ་མགོ་བཞག་པར་བསམས་པས། མགོ་བྱང་དུ་བསྟན། གཡས་འོག་ཏུ་བཅུག་ལ་ཉལ། གཉིད་ལ་འགྲོ་ཁར་སྔགས་ཅི་ནུས་བཟླས། སེམས་མ་ཡེངས་པ་གལ་ཆེ།
མཚམས་བྱེད་པའི་དུས་སུ་མི་ཁྱི་སོགས་དང་མི་འཕྲད་པར་བྱེད་ཅིང་། རབ་བསྙུང་གནས་ཆིག་དྲིལ། དེ་མ་གྲུབ་ཀྱང་ཕྱི་དྲོའི་ཁ་ཟས་དང་། ཤ་ཆང་སྔོ་ཚོད་ཀྱི་རིགས་དང་། ཁྱད་པར་སྒོག་བཙོང་དང་ལ་ཕུག་མི་ཟ། དུས་ཐམས་ཅད་དུ་བཤགས་པ་ལ་འབད། ཐུན་མཚམས་སུ་སྒྲོལ་མ་འདོན། ཞེས་དང་། ཡང་དེ་ཉིད་ལས། ཟས་ཟ་བའི་ཚེ་ཕུད་བླ་མ་དང་ཤྲ་ཝ་ཎ་ལ་ཕུལ།
རང་སྒྲོལ་མའི་ང་རྒྱལ་དང་ལྡན་པས་ཟ། ནངས་པར་ལངས་མ་ཐག་དང་། བཟའ་ཟོས་རྗེས་དང་། དྲི་ཆུ་དོར་བའི་རྗེས་སུའང་ཆབ་བླངས། དེ་ལྟར་འབད་ན་རབ་ཞག་གསུམ། འབྲིང་ལྔ། ཐ་མ་བདུན་ནས་འགྲུབ་སྟེ་དངོས་སུ་ལུང་སྟོན་པའམ། བརྡའི་ཚུལ་དུ་གསལ་བར་འགྱུར། གལ་ཏེ་མི་གསལ་ན་བསྐྱར་བས་གསལ་བར་འགྱུར། བརྡའི་ཚུལ་དུ་དཔྱད་ཤེས་པར་བྱ།
ངན་ན་བཟློག་པའི་ཐབས་བསྟན་དུ་གསོལ་ཞེས་བྲི། དང་པོ་དོན་གཅིག་བརྟག དེ་ནས་འགའ་ཡང་རིམ་པས་བརྟག ཚུལ་འདི་སྐྱེ་བ་སྔ་ཕྱི་དང་། རང་གཞན་ཀུན་གྱི་དོན་ཐམས་ཅད་གསལ་བར་ནུས་ཏེ། འདི་ལས་མཆོག་ཏུ་གྱུར་པའི་རྨི་ལམ་སྒྲུབ་ཐབས་མེད་པར་བླ་མ་རྣམས་གསུངས་ཤིང་མྱོང་བས་ཀྱང་གྲུབ་ལགས། འཇམ་དཔལ་དཔའ་བོ་གྲུབ་པའི་རྒྱུད་ནས་གསུང་། ཞག་བདུན་ནས་མ་གྲུབ་ན། སྒྲིབ་པ་ཤས་ཆེ་བ་ཡིན། བཤགས་སྡོམ་ལ་འབད།
ལན་གསུམ་བསྐྱར་ན་མི་འགྲུབ་པ་མི་སྲིད་དོ། ། དཀོར་དང་གྲིབ་ཆེན་གྱི་ཟས་ལ་འཛེམས་པ་གལ་ཆེའོ། ། ཞེས་གསུངས་པ་ལྟར་ཡིན་པས་དེ་བཞིན་དུ་བྱའོ། ། ཞེས་ལྷ་མོ་ཤྲ་ཝ་ཎའི་སྒོ་ནས་རྨི་བརྟག་སྒྲུབ་ཚུལ་འདི་ཡང་ས་སྐྱ་པ་ངག་དབང་ཀུན་དགའ་བློ་གྲོས་ཀྱིས་དྭགས་པོ་པཎ་ཆེན་བཀྲ་ཤིས་རྣམ་རྒྱལ་གྱི་གསུང་ལ་གཞི་བྱས། གོང་འོག་གི་འཚམས་རྣམས་རྒྱུད་སྡེ་དང་མི་འགལ་ཕྱིན་ཉམས་སུ་ལེན་བདེ་བ་རང་གལ་ཆེ་བས་དེ་བཞིན་དུ་བསྒྲིགས་པ་འདི་འགལ་འཁྲུལ་ནོངས་པའི་ཚོགས་ཅུང་ཟད་ཀྱང་མེད་ཅིང་བཀྲས་རྣམ་པའི་སྒྲུབ་ཐབས་སུ་བསྙེན་པའི་སྔོན་དུ་ཞག་གཉིས་གསུམ་ཙམ་ཞིག་གཏོར་མ་དང་བསྲུང་འཁོར་ནན་ཆེན་བྱ་བར་བཤད་པས་དེ་དག་ནི་གཏོར་མ་བརྒྱ་རྩ་སོགས་གཏོར་མ་རྒྱས་བསྡུས་གང་རུང་དང་ཨུཥྞི་ཥ་དང་བྲག་རྫོང་མ་སོགས་སྲུང་འཁོར་གང་རུང་ལ་འབད་ན་འཐུས་ཤིང་གོ་ཆོད་པ་སྔོན་འགྲོའི་ཚུལ་དུ་ཞག་ཤས་དེ་ལྟར་བྱ་ཞིང་། དངོས་གཞིའི་སྐབས་ཆོས་སྐྱོང་གི་གཏོར་འབུལ་འདི་ནི་རང་གང་རྟེན་གྱི་ཆོས་སྐྱོང་ལ་འབུལ་བ་ལས། གུར་ཞལ་སོགས་ངེས་པར་མི་དགོས་ཤིང་། ཆོས་སྐྱོང་བརྟེན་པ་དམིགས་བསལ་མེད་ན་རྒྱལ་ཆེན་བཞི་ལ་ཕུལ་བས་འཐུས་པས་དེ་ལྟར་ཤེས་པར་བྱའོ།། །། མངྒལཾ།། །། PAGE * MERGEFORMAT 2 ཀུན་དགའ་བློ་གྲོས།
ལྷ་མོ་ཤྲཝཎའི་སྒོ་ནས་རྨི་བརྟག་སྒྲུབ་ཚུལ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
