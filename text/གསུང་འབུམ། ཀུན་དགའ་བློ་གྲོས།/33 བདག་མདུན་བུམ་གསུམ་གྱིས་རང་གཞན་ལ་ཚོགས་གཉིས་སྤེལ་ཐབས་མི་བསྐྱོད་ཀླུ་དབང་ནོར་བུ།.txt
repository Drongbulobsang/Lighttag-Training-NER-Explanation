གསུང་འབུམ། ཀུན་དགའ་བློ་གྲོས།
པོད ༣༣
བདག་མདུན་བུམ་གསུམ་གྱིས་རང་གཞན་ལ་ཚོགས་གཉིས་སྤེལ་ཐབས་མི་བསྐྱོད་ཀླུ་དབང་ནོར་བུ།
༄༅། །དཔལ་གསང་བ་འདུས་པ་མི་བསྐྱོད་རྡོ་རྗེ་འཕགས་ལུགས་ལ་བརྟེན་པའི་སྒོ་ནས་བདག་མདུན་བུམ་གསུམ་གྱིས་རང་གཞན་ལ་ཚོགས་གཉིས་སྤེལ་ཐབས་མི་བསྐྱོད་ཀླུ་དབང་ནོར་བུ་བཞུགས་སོ།། ན་མོ་གུ་རུ་ཤྲཱི་གུ་ཧྱ་ས་མ་ཛཱ་མཎྜ་ལེ་བྷྱཿ དཔལ་ལྡན་རྒྱལ་བ་སྲས་བཅས་ཀྱི། ། གསང་གསུམ་གཅིག་ཏུ་འདུས་པའི་བདག ། འགྲོ་ངོར་འཆི་མེད་འཁོན་ས་སྐྱ། ། མཚན་གསུམ་འཆང་བའི་དམ་པར་འདུད། ། གང་གི་རིང་ལུགས་བསམ་ཡས་པས། ། འདི་ནི་མཐའ་འཁོབ་འགྲོ་བའི་ངོར། ། བདག་མདུན་བུམ་ཆོག་ལ་བརྟེན་ནས། ། གཤིན་པོ་རྗེས་འཛིན་ཆོ་ག་བཤད། །
ཚུལ་འདི་རྡོ་རྗེ་ཐེག་པ་སྤྱིའི། ། ཕྱི་རོལ་ཚོགས་བསགས་དང་འབྲེལ་ཞིང་། ། གཤིན་དོན་བུམ་ཆོག་ཉེར་འཇུག་པས། ། སྤྱི་བྱེར་འགལ་བ་མེད་སྙམ་སེམས། ། འོན་ཀྱང་ཟབ་མོའི་རྒྱུད་སྡེ་དང་། ། རྒྱ་བོད་མཁས་གྲུབ་གཞུང་བཟང་ལས། ། འགལ་བའི་ཉེས་བཤད་མཆིས་གྱུར་ན། ། རྒྱུད་དོན་དྲན་དབང་དམ་པ་དཔྱོད། ། ཅེས་སྨོས་ཏེ་ཀུན་མཁྱེན་རོང་སྟོན་ཆེན་པོའི་རིང་ལུགས་པ་ཨ་མེས་མཐའ་འཁོབ་འདྲ་བའི་ཡུལ་གྱུར་སྔོན་དུས་ཆོས་གྲགས་བཟང་པོ་ནས་བཟུང་ད་ལྟའི་བར་ཐུབ་བསྟན་སྤྱི་བྱེ་ཇེ་རྒྱས་སུ་བྱུང་བའི་ནང་ཚན་དགོན་པ་ནོར་བུ་ཆོས་འཕེལ་དུ་གསང་ཆེན་ཕ་རྒྱུད་ཆགས་ཅན་འདུལ་བའི་ཉམས་ལེན་དཔལ་གསང་བ་འདུས་པ་འཕགས་ལུགས་ལ་བརྟེན་པའི་བདག་མདུན་བུམ་ཆོག་གཤིན་དོན་དང་བཅས་པ་ཞིག་སྙིགས་དུས་འདིར་གདུལ་བྱའི་རེ་བསྐོང་དུ་དགོས་གལ་ཆེ་བ་ཞིག་སྟེ། ཇི་སྐད་དུ།
ཐུགས་རྗེ་མངའ་བས་རིང་གཟིགས་ནས། ། བཀག་པ་རྣམས་ཀྱང་དེ་ལ་གནང་། ། ཞེས་པ་ལྟར་རྒྱུ་མཚན་དུ་བྱས་ནས་སྟོན་པར་འགལ་བ་མེད་སྙམ་ཡང་། མདོར་ན་ཆོས་དང་འགལ་བ་ཡི། ། ཆོས་ཞིག་གང་ན་འདུག་ན་ཡང་། ། ལུང་དང་རིག་པས་སུན་དབྱུང་ཞིང་། ། ངེད་ལའང་དེ་འདྲ་འདུག་ན་ནི། ། མཁས་པ་རྣམས་ཀྱིས་བཞད་གད་བྱེད། ། གནང་བ་ལྟར་ཡིན་པས་སྤྱིར་གཟུ་བོར་གནས་ཤིང་ལྷག་པར་ལུགས་འདི་མཁྱེན་པ་རྣམས་ཀྱིས་གཟིགས་ཤིག་ཅེས་སྨོས་ནས། ཚིག་གི་སྦྱོར་བ་སྤངས་ནས་ཀྱང་། །
ཀུན་གྱི་གོ་བར་བྱ་ཕྱིར་བཤད། ། ཅེས་པ་ལྟ་བུའི་རྗེས་སུ་འབྲང་སྟེ་མཁས་འབྲིང་མཐའ་མའི་བློ་ཅན་ཀུན་གྱིས་ཁ་ཡོད་ལག་ཡོད་ཀྱི་སྦྱོར་དངོས་རྗེས་གསུམ་ལས། སྦྱོར་བ་ནི་གཙུག་ལག་ཁང་ངམ་དབེན་གནས་དང་ཕོ་བྲང་ནས་བཟུང་ཐ་མལ་པའི་ཁྱིམ་བར་གང་ཡིན་ཀྱང་དཀོན་མཆོག་ལ་སྲིད་ཞུའི་ཕྱིར་གཙང་ཞིང་དབེན་པའི་གནས་སུ་ཕྱགས་དར་བྱས་ལ་བླ་རེ་ཡོལ་བ་སོགས་ཅི་འབྱོར་གྱིས་བརྒྱན་པར་སྐུ་གསུང་ཐུགས་རྟེན་མཆོད་པ་ཅན་ཡོད་ན་དེའི་དྲུང་དང་མེད་ཀྱང་འགལ་བ་མེད་པ་གང་ལྟར་སྟེགས་ཀྱི་ཁར་རས་གཙང་རྟེན་ཁེབས་སོགས་གཞི་བཟང་ཅི་འབྱོར་འབྲུ་དང་བཅས་པའི་དབུས་མཉྫི་སོགས་ཀྱི་སྟེང་གསེར་དངུལ་མཎྜལ་ནས་བཟུང་གཡས་སྒོར་རྡོ་སྒོར་སོགས་ཅི་འབྱོར་ལ་ཚོམ་བུ་བཀོད་གདབ་བྱ་ཞིང་། བསེ་དང་ཤིང་སྒོར་ལ་མི་རུང་། ཅི་འབྱོར་དེའི་དབུས་སུ་དྲི་བཟང་ཐིག་ལེ་དབུས་དང་ཕྱོགས་བཞི་གྲུ་བཞི་མཚམས་དང་དེའི་ཕྱི་མའི་མཚམས་བཞི་དེའི་ཕྱི་ཕྱོགས་བཞིའི་གཡས་གཡོན་དེའི་ཕྱི་ཕྱོགས་མཚམས་བརྒྱད་ཤར་ནུབ་ཀྱི་ཕྱི་དང་བཅས་པར་བྲི་ཐིག་ཟླུམ་སྟེང་ནས་འབྲས་གྲོ་སོགས་འབྲུ་བཟང་གི་ཚོམ་བུ་དབུས་ཆེ་ཆུང་ལ་དཔག་པའི་རྗེ་ཆུང་རེ་བཀོད་པ་དེའི་མཐར་མཚམས་འཛིན་ཆུ་གཉིས་སྔོན་འགྲོའི་ཉེར་མཆོད་གྲུ་བཞིར་བཤམས་ནང་འབྱོར་ན་སྒོས་མཆོད་མར་མེ། བདུག་སྤོས། ཞལ་ཟས་རྣམས་ཕྱོགས་མཚམས་བརྒྱད་དུ་རེ་རེ་དང་གཙོ་བོ་ལ་ཤར་དུ་ལྷག་གཅིག་རྣམས་བཤམས། ལོགས་ཇི་ལྟར་འོས་པར་ཡི་དམ་ཆོས་སྐྱོང་སོགས་གང་དགོས་ཀྱི་གཏོར་མ་དང་དེའི་མདུན་དུ་ཆུ་གཉིས་སྔོན་འགྲོའི་ཉེར་སྤྱོད་ལྔ་བཤམས། སློབ་དཔོན་གྱི་མདུན་དུ་རྡོར་དྲིལ་དང་ནང་མཆོད། བུམ་པ་གཉིས།
བུམ་གདན་མགུལ་ཆིང་ཁ་རྒྱན་བུམ་སྨན་སོ་ལྔ་ཆུ་བཅས་རྡོར་གཟུངས་དུང་ཆོས་དྲི་ཆབ་ཅན། གོས་ཟུང་། སྒྲུབ་གྲོགས་ཡོད་ན་རྡོར་དྲིལ་ནང་མཆོད་རྔ་སིལ་དུང་གོས་ཟུང་སོགས་ཅི་འབྱོར་ཅན་ནོ། ། དངོས་གཞི་གནས་ཡོ་བྱིན་རླབས་ནས་མཆོད་པར་གྱུར། ཨོཾ་སརྦ་ཏ་ཐཱ་ག་ཏ་བར་དཔལ་ས་སྐྱའི་ལྷ་ཁང་ཆེན་མོའི་བར་ཁང་ན་བཞུགས་པའི་སྒྲུབ་མཆོད་ཕྲིན་ལས་མཁའ་ཁྱབ་པར་མ་ལྟར་ལ་དེ་འཕྲོས་འདི་བཞིན་སྦྱར་ཏེ། ཤྲཱི་གུ་ཧྱ་ས་མཱ་ཛ་མཎྜལ་ས་པ་རི་ཝཱ་ར་པུཥྤེ། དྷཱུ་པེ། དཱི་པཾ། གནྡྷེ། ནཻ་ཝི་དྱཾ་ཨཱཿཧཱུྃ།
ཞེས་སོ་སོའི་ཕྱག་རྒྱའི་མཐར་སེ་གོལ་ཨོཾ་ཨཱཿརུ་པ་སོགས་ཚོགས་ཞིང་སྐབས་ལྟར་སྔགས་ཕྱག་བྱས་ལ་ནང་མཆོད་ཨོཾ་ཨཱཿབིགྷྣཱན་སོགས་ཀྱིས་བསངས། ཨོཾ་ཤུ་ནྱ་ཏ་སོགས་ཀྱིས་སྦྱངས། སྟོང་པའི་ངང་ལས་འོག་ཏུ་སོགས་གཏོར་མ་བྱིན་གྱི་རླབས་བཞིན་ལ། སྤེལ་ཞིང་འབར་བར་གྱུར་གྱི་རྗེས་སུ་ཨོཾ་ཨཱཿཧཱུྃ་ཚར་གཅིག མཐེབ་སྲིན་གྱིས་བདུད་རྩི་ལེན་ཚུལ་དང་། ཨོཾ་ཨཱཿཧཱུྃ་ཧཱུྃ་ཨོཾ་སྭཱ་ཨཱཿཧ་ནས་ཧཱུྃ་བཅུའི་བར་འོག་གི་ནང་མཆོད་བཞིན་ལ་ཨོཾ་ཨཱཿཧཱུྃ་ཞེས་འབུལ་ཚུལ་དང་རིག་མ་དང་སྙོམས་པར་ཞུགས་པས་མཆོག་ཏུ་དགའ་བའི་བདེ་བ་ཆེན་པོས་རྒྱུད་གང་བར་གྱུར། ཨོཾ་སརྦ་ཏ་ཐཱ་ག་ཏ་ཨ་ནུ་རཱ་ག་ན་བཛྲ་སྭ་བྷཱ་ཝ་ཨཏྨ་ཀོ྅ཧཾ། ཞེས་བརྗོད་ཅིང་འཁྱུད་རྒྱས་གསང་མཆོད་དང་ཐལ་མོ་སྦྱར་ལ། གདངས་མེད་ཀྱིས། མི་བསྐྱོད་རྡོ་རྗེ་ཡེ་ཤེས་ཆེ། །
རྡོ་རྗེ་དབྱིངས་ནི་མཁའ་ཆེན་པོ། ། རྡོ་རྗེ་གསུམ་མཆོག་དཀྱིལ་འཁོར་གསུམ། ། གསང་བའི་ཡུལ་ལ་ཕྱག་འཚལ་ལོ། ། རྣམ་པར་སྣང་མཛད་དག་པ་ཁྱོད། ། རྡོ་རྗེ་ཞི་བ་དགའ་ཆེན་པོ། ། རང་བཞིན་གྱིས་ནི་འོད་གསལ་མཆོག ། སྟོན་པ་རྡོ་རྗེ་ཕྱག་འཚལ་ལོ། ། རིན་ཆེན་རྒྱལ་པོ་རབ་ཏུ་ཟབ། ། རྡོ་རྗེ་ནམ་མཁའ་དྲི་མ་མེད། ། རང་བཞིན་དག་པས་གོས་པ་མེད། །
རྡོ་རྗེའི་སྐུ་ལ་ཕྱག་འཚལ་ལོ། ། རྡོ་རྗེ་དཔག་མེད་རྒྱལ་པོ་ཆེ། ། མི་རྟོག་རྡོ་རྗེ་ནམ་མཁའ་འཛིན། ། འདོད་ཆགས་ཕ་རོལ་ཕྱིན་པ་བརྙེས། ། རྡོ་རྗེའི་གསུང་ལ་ཕྱག་འཚལ་ལོ། ། དོན་ཡོད་རྒྱལ་པོ་རྫོགས་སངས་རྒྱས། ། བསམ་པ་ཐམས་ཅད་རྫོགས་མཛད་པ། ། དངོས་ཉིད་དག་པ་ཉིད་ལས་བྱུང་། ། རྡོ་རྗེ་སེམས་དཔར་ཕྱག་འཚལ་ལོ། ། ཞེས་པས་བསྟོད།
ཉེར་བསྡུ་བྱ་བ་ནི། རང་གི་ཐུགས་ཀའི་ས་བོན་གྱི་འོད་ཟེར་གྱིས་གཞལ་ཡས་ཁང་སྤྱན་དྲངས་ཏེ་རང་གི་ལུས་ཀྱི་དཀྱིལ་འཁོར་ལ་ཐིམ་པས་རང་ཞེ་སྡང་རྡོ་རྗེ་ཡབ་ཡུམ་དུ་གྱུར། ཅེས་བརྗོད། དེ་ནས་ལག་པ་གཉིས་རྡོ་རྗེ་ནང་བསྡམས་པ་ལ་བཞག དེ་ལས་ཧཱུྃ་ཡིག་འབར་བ་འཕྲོས་པས་ས་འོག་གི་བར། ཞེས་སོགས་ནས་བགེགས་རྣམས་བཟློག་པར་མཛོད་ཅིག གཏོར་མ་གཉིས་བསངས་སྦྱངས་བྱིན་བརླབས་བྱས་ནས། འདས་གཏོར་དཀྱིལ་འཁོར་གྱི་ལྷ་ལ་འབུལ་ཞིང་། མཆོད་པ་ལྔ། ནང་མཆོད།
བསྟོད་པ། བདེན་སྟོབས། ཕྲིན་བཅོལ་རྣམས་དང་། གཏོར་མ་གཉིས་པ་ཕྱོགས་སྐྱོང་ལ་འབུལ་ཚུལ་དང་། རྗེས་ཆོག་གི་མཆོད་བསྟོད་རྣམས་དང་། བརྟན་བཞུགས་དགོས་ན་གྲུབ་མཚམས་རང་གི་ཐུགས་ཀའི་ས་བོན་ལས་འོད་ཟེར་འཕྲོས་པས་ཚོམ་བུ་དང་བུམ་ནང་གི་སོགས་དཔལ་ས་སྐྱའི་ལྷ་མཐིལ་པར་མ་སོར་བཞག་ཡིན་ནོ། ། འོན་ཀྱང་མི་འདྲ་བའི་ཁྱད་པར་རྡུལ་ཚོན་གཤེགས་གསོལ་མེད། ཨོཾ་ཁྱེད་ཀྱིས་སོགས། གཏོར་མགྲོན་གཤེགས་གསོལ་དམ་ཚིག་པ་རྣམས་ཛཿཧཱུྃ་བཾ་ཧོཿ རང་ལ་གཉིས་སུ་མེད་པར་ཐིམ།
རང་གི་དཔྲལ་བར་ཨོཾ་སོགས་གནས་གསུམ་བསྲུང་། དགེ་བ་འདི་ཡིས་མྱུར་དུ་བདག ། སངས་རྒྱས་ཀུན་གྱི་བདག་ཉིད་སོགས་དགེ་བ་བསྔོ། དགེ་ལེགས་ཡོན་ཏན་གཏེར་མངའ་རྩ་བརྒྱུད་ཀྱི། ། བླ་མ་རྣམས་དང་གསང་གསུམ་འདུས་པའི་ལྷ། ། གདན་གསུམ་ཚང་བའི་རྟེན་དང་བརྟེན་པ་ཡིས། ། ཐུགས་རྗེ་བྱིན་བརླབས་དག་བྱ་དག་བྱེད་སོགས། ། འཁོར་བ་མྱ་ངན་འདས་པར་སྦྱོར་བའི་ཐབས། ། རྒྱུད་དང་རྒྱ་བོད་སྨིན་གྲོལ་དམ་པ་དེས། ། སྐྱེ་དགུ་ཀུན་དང་བདག་ཅག་འཁོར་བཅས་རྣམས། །
ཆོས་དང་དགེ་ལེགས་རྒྱས་པའི་བཀྲ་ཤིས་ཤོག ། སོགས་ཅི་ཤེས་ཀྱིས་འཐུས་སོ།། ༈ །གལ་ཏེ་གཤིན་པོ་རྗེས་འཛིན་བྱེད་ན། མིང་བྱང་། བྱང་གདན། སྦྱོང་ཆས། ཏིལ། ཆུ། ཡུངས་དཀར་རམ་བྱེ་མ་གཙང་མ། མེ་ལོང་།
ཁྲུས་དར། ཁྲུས་གཞོང་། འཇིམ་སྐྱོང་། ཚྭ་པར་སོགས་དང་འདོན་དམིགས་ཀུན་དམིགས་བསལ་ཕྲན་བུ་མ་གཏོགས་འདུས་པ་ཡེ་ཤེས་ཞབས་ལུགས་པའི་ཡིག་སྣའི་གྲས་རྒྱ་གཞུང་སློབ་དཔོན་སྟོང་ཉིད་ཏིང་ངེ་འཛིན་རྡོ་རྗེས་སངས་རྒྱས་སྤྱན་ལ་བརྟེན་པའི་འདུས་པའི་དུས་མཐའི་ཆོ་ག་ལེ་ཚན་ན་སྦྱོང་རྒྱུད་དང་མཐུན་པར་གསུངས་པས་ཀུན་རིག་ལྷོ་སྒོ་བཞིན་ལ་གོང་གི་བདག་མདུན་བུམ་གཏོར་རྣམས་གྲུབ་པ་དང་ཚོམ་བུའི་མཎྜལ་ལྷོ་ཕྱོགས་སུ་སྦྱངས། སྟེགས་དྲི་རྟེན་མིང་བྱང་ཅན་སོགས་ཀུན་རིག་བཞིན་བཤམས་ལ། རྡོ་རྗེའི་རྩེས་ནང་མཆོད་འཐོར་ཚུལ་དང་། ཨོཾ་ཨཱཿབིགྷྣཱན་སོགས་ཀྱིས་བསངས། ཨོཾ་ཤུ་ནྱཱ་ཏ་སོགས་ཀྱིས་སྦྱངས། སྟོང་པའི་ངང་ལས་དཀྱིལ་འཁོར་གྱི་ལྷོ་ཕྱོགས་སུ། ཞེས་སོགས་ཀུན་རིག་བཞིན་ལ་བཀུག་པར་གྱུར་གྱི་རྗེས་སུ་ཧཱུྃ་མཛད་ཀྱི་ཕྱག་རྒྱ་དང་བཅས་བདེན་བདར་ནི་ན་མོ་སོགས་ནས་དགེ་འདུན་གྱི་བཀའ་བདེན་པ་དང་བར་འདྲ།
དཔལ་གསང་བ་འདུས་པའི་དཀྱིལ་འཁོར་གྱི་ལྷ་ཚོགས་རྣམས་ཀྱི་བཀའ་བདེན་པ་དང་། དཔལ་མགོན་ཆོས་སྐྱོང་སྲུང་མའི་ཚོགས་རྣམས་ཀྱི་བཀའ་བདེན་པ་དང་། བདེན་པ་ཆེན་པོའི་སོགས་ནས་ཌཱཀྐི་ཧཱུྃ་ཛཿབར་འདྲ། ཨོཾ་སརྦ་སོགས་ནས་ཧཱུྃ་ཊ་ཋཱ་བར། ཨོཾ་སརྦ་བེད་བཛྲ་ཨ་དྷི་སོགས་མི་དགོས་པས་གོང་གི་དགུག་གཞུག་གྲུབ་འཕྲལ་འཇིག་རྟེན་འདི་ནས་འཇིག་རྟེན་ཕ་རོལ་ཏུ་ཚེ་ལས་འདས་པ་འདི་ཞེས་བྱ་བའི་རྣམ་པར་ཤེས་པ་ལ་སོགས་ཀུན་རིག་བཞིན་ཞི་བ་ཞི་དྲག་ཕྱེད་མ་དྲག་པོའི་སྦྱང་བ་རྣམས་ཀུན་རིག་བཞིན་ལ་བདེན་བདར་ཚིག་དམིགས་བསལ་གོང་བཞིན་བསྒྱུར། ཨོཾ་སུཾ་བྷ་སོགས་ཧཱུྃ་བཞི་དང་། ཨོཾ་ཨཱཿབིགྷྣཱན་སོགས་བརྗོད་ལ་བགེགས་བསྐྲད། སྡིག་པ་སྦྱོང་བ་ཀུན་རིག་བཞིན། བྲབ་སྔགས་ལ་གསང་འདུས་དཀྱིལ་འཁོར་པའི་སྔགས་ཡོངས་རྫོགས་ཚར་གཅིག་གིས་བསྔགས་པའི་ཡུངས་བྱེ་གང་རུང་མིང་བྱང་ལ་འཐོར་སྔགས་ཨོཾ་སརྦ་པཱ་པཾ་ད་ཧ་ན་སོགས་ནས། སརྦ་ཏིརྻ་ག་ཏེ་ཧེ་དུན་ཧཱུྃ་ཕཊ་བར་ཀུན་རིག་སོར་བཞག་གསང་འདུས་རྒྱ་གཞུང་ན་འདུག་པས་རིགས་འགྲེ།
རྟོག་བཟོ་གཏན་ནས་མིན། བསྟན་འགྱུར་གྱི་གྲས་རྒྱ་གཞུང་དེ་ལ་མཁས་པ་རྣམས་གཟིགས་ཤིག དེའི་རྗེས་སུ་མི་འཁྲུགས་རྒྱལ་པོའི་སྔགས་ཀྱང་ཀུན་རིག་ལྷོ་སྒོ་ནས་བཤད་ཡོད་ཅིང་། གཟུངས་འདི་གཅིག་ནས་གཅིག་ཏུ་བརྒྱུད་པའི་ལས་སྒྲིབ་རྣམ་འཇོམས་སུ་དེ་བཞིན་གཤེགས་པ་དེས་སྔོན་གྱི་སྨོན་ལམ་གྱིས་གྲུབ་པ་མ་ཟད། བཅོམ་ལྡན་འདིའི་མཚན་སྔགས་ལའང་བཛྲ་ཨཀྵོ་བྷྱཿ ཞེས་རྡོ་རྗེ་མི་བསྐྱོད་པ་ཡོད་པས་གསང་འདུས་མི་བསྐྱོད་རྡོ་རྗེར་འབྲེལ་བ་བཞིན་བྲབ་སྔགས་བྱས་པའི་མཐུས། ཁྲུས་ཀུན་རིག་བཞིན་ལ་དུརྒ་མི་བཟླ་བར་ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་སོགས་ཁྲུས་སྔགས་ཀྱིས་ཆོག་པས་ཕར་ཕྱིན་དྲུག དུག་གསུམ། འབྱུང་བཞི་འཁྲུ་སྦྱོང་ཁྲུས་རྣམས་ཚིགས་བཅད་ལྷུག་ཀུན་རིག་བཞིན། གང་ལ་སེར་སྣའི་ཚབ།
བཀྲ་ཤིས་གང་ཞིག་སེམས་ཅན་ཀུན་གྱི་སྙིང་ལ་གནས། ། ཀུན་གྱི་བདག་ཉིད་དམ་པའི་རིགས་རྣམས་ཀྱི་ནི་རྗེ། ། མ་ལུས་སེམས་ཅན་སྐྱེད་བྱེད་བདེ་བ་ཆེན་པོ་སྟེ། ། བཀྲ་ཤིས་དེས་ནི་དེང་འདིར་ཁྱེད་ལ་བདེ་ལེགས་ཤོག ། སོགས་བདག་འཇུག་ཆུ་དབང་བཀྲ་ཤིས་དེ་ཚིག་བསྒྱུར། རྒྱ་གཞུང་ན་བཀྲ་ཤིས་དམིགས་བསལ་ཞིག་འདུག་པས་དེ་བཞིན་བྱས་ཀྱང་ཡོང་། ཕྱག་འཚལ་ནི་དཀོན་མཆོག་གསུམ་དང་ཉེ་སྲས་བརྒྱད་ཀྱི་ཐུགས་རྗེ་བསྐུལ་བ་སྤྱོད་འཇུག་ནས་གསུངས་པ་བཞིན། ཀུན་རིག་དང་འདི་སོགས་ལའང་འགལ་བ་ཅུང་ཟད་ཀྱང་མེད་དོ། ། དཀྱིལ་འཁོར་པ་རྣམས་ནང་གི་དཀོན་མཆོག་གསུམ་མམ་གདན་གསུམ་དངོས་ཚང་གྲས་ཡིན་པས་སོ། ། གདན་གསུམ་དཀྱིལ་འཁོར་ལ་རྣམ་དག་གི་ཚང་བ་ནི་བདེ་ཀྱེ་སོགས་ཡིན།
རྟེན་བསྐྱེད་སྐབས་བསངས་སྦྱངས་གོང་བཞིན་དང་། སྟོང་པའི་ངང་ལས་སྐད་ཅིག་གིས་པད་ཟླའི་སྟེང་དུ་འཇིག་རྟེན་འདི་ནས་འཇིག་རྟེན་ཕ་རོལ་དུ་ཚེ་ལས་འདས་པ་འདི་ཞེས་བྱ་བ་རྡོ་རྗེ་སེམས་དཔའ་དཀར་པོ་དཀར་ནག་དམར་བའི་ཞལ་གསུམ་ཕྱག་དྲུག་གི་གཡས་ན་རྡོ་རྗེ་འཁོར་ལོ་པདྨ། གཡོན་དྲིལ་བུ་རིན་ཆེན་རལ་གྲི་འཛིན་པ། དབུ་སྐྲ་རལ་པའི་ཐོར་ཅོག་བྱས་པ་ལ་རིན་པོ་ཆེའི་ཅོད་པན་པྲོག་ཞུ་ལ་སོགས་པ་རིན་པོ་ཆེའི་རྒྱན་བརྒྱད་ཀྱིས་བརྒྱན་པ། ལྷ་རྫས་ཀྱི་ན་བཟས་ག་ཤལ་དང་། དར་སྣ་ཚོགས་ཀྱི་ཤམ་ཐབས་ཅན། མཚན་བཟང་པོ་སུམ་ཅུ་རྩ་གཉིས་དང་དཔེ་བྱད་བརྒྱད་ཅུས་བརྒྱན་པ། ཞབས་གཉིས་རྡོ་རྗེའི་སྐྱིལ་ཀྲུང་གིས་བཞུགས་པར་གྱུར། ཆུ་གཅིག་སྔོན་འགྲོའི་མཆོད་པ་ཀུན་རིག་བཞིན། ཨོཾ་ཨཱཿཧཱུྃ།
ཧཱུྃ། ཨོཾ་ཨཱཿཧཱུྃ། ཞེས་འབྲུ་གསུམ་དང་པོས་ནང་མཆོད། བྱིན་རླབས་དྲན་པ་དང་། ཧཱུྃ་ས་བོན། འབྲུ་གསུམ་རྗེས་མས་མཐེབ་སྲིན་གྱིས་རྟེན་ལྷར་བསྐྱེད་པ་ནང་མཆོད་འབུལ་རྒྱུ་ཡིན་པས་བྲི་འདོན་གཉིས་ཀར་སྒྲིམ་དགོས། རིག་པ་དང་སོགས་ནས་ཀོ྅ཧཾ་བར་དཀྱིལ་ཆོག་བཞིན། རྡོར་འཛིན་དྲིལ་གསིལ་གདངས་ཡོད་མེད་གང་རུང་གིས། འགྲོ་བའི་མི་ཤེས་གཅོད་པ་ཅན་སོགས་བདག་འཇུག་རྡོར་སེམས་སྐབས་བཞིན་ཟས་གཏད་སོགས་དགོས་ན་དེས་མཚོན་ཡུལ་འདོད་ཡོན་ལྔ་བསངས་སྦྱངས། གོང་བཞིན།
ཨོཾ་ཨ་ཀཱ་རོ་སོགས་ཀྱི་སྔགས་དང་རྡོ་རྗེ་བསྡམས་ཕྱག་གིས་གང་འདོད་དུ་བསྒྱུར་བ་ཀུན་རིག་བཞིན། རིན་ཆེན་དབང་གི་རྒྱལ་པོ་བཻཌུརྻ་སོགས་མཆོད་ཕྲེང་བཞིན་ལ་རྟེན་བསྐྱེད་ལྷ་ཡི་སྤྱན་ལ་འབུལ་བར་བགྱི་སོགས། རེག་བྱའི་བར་ཚིག་ལྷུག་ཀུན་རིག་བཞིན། བྱང་བུ་སྲེག་ཚིག་སྟོང་ཉིད་ཡེ་ཤེས་མ་འདིའི་རྩ་བའི་ཁུང་ཡང་སློབ་དཔོན་སྟོང་ཉིད་ཏིང་ངེ་འཛིན་རྡོ་རྗེས་མཛད་པའི་འདུལ་བའི་དུས་མཐའ་ན་ཡོད་པར་བཤད་ཀྱང་ཁོ་བོས་མཐོང་བ་དེར་མི་འདུག་པས་འགྱུར་ཁྱད་ལ་མང་ཉུང་ཡོད་པ་ཨེ་ཡིན། བསྲེག་ཚུལ་ཀུན་རིག་བཞིན་ལ་སྲེག་དུས་སྔགས་ཨོཾ་ཨཱཿབཛྲ་དྷྲིག་ཧཱུྃ་ཧཱུྃ་ཞེས་བསྒྱུར། ལམ་སྦྱངས་བསྟན་རྒྱ་གཞུང་ན་ཀུན་རིག་སོར་བཞག་འདུག ཚེ་འདས་ལྷར་བསྐྱེད་ལ་ངོ་མཚར་མཆོད་པ་དང་། སྐྱེས་མཆོད་དང་། དྲིན་མཆོད་བསྟོད་པ་བཅས་དང་། དྲིན་ལན་མཆོད་པ་རྣམས་ནི་གསལ་བར་མ་གསུངས།
སྨོན་ལམ་བཟང་སྤྱོད་སོགས་མདོ་དང་མཐུན་པས་ཡོང་བ་ནི་རྣལ་འབྱོར་རྒྱུད་ཀུན་རིག་བྱང་ཆོག་ལ་རུང་བ་བཞིན་འདིར་ཡང་རིགས་འགྲེ། དེ་ནས་རྗེས་ཆོག་གོང་བཞིན་ཞེ་དགུ་ཐེམ་པ་དང་གསོན་སྦྱོང་ནི། རྟེན་བསྐྱེད་རྣམ་ཤེས་དགུག་པ་ལ་སྦྱོང་རྟེན། རྟེན་ལྷར་བསྐྱེད་མཆོད་བསྟོད་ཟས་གཏད་རྣམས་མ་གཏོགས་གཞན་གོང་བཞིན། དབང་བསྐུར་ནི་ཚོམ་བུའི་དཀྱིལ་འཁོར་ལ་བཤད་པ་མེད་དོ། ། གལ་ཏེ་ཕུང་པོ་སྲེག་སྦྱོང་སོགས་དུས་མཐའ་ཚང་མ་བྱེད་ན་སྒོས་ཆོས་རྣམས་གསང་འདུས་གཞུང་བཞིན་དང་། སྤྱི་ཆོས་རྣམས་ཐར་རྩེ་པཎ་ཆེན་ནམ་མཁའ་དཔལ་བཟང་སོགས་ཀྱི་གསུང་ཀྱཻ་རྡོར་དུས་མཐའ་ལྟ་བུ་ལ་གཞི་བལྟས་པས་འཐུས་སོ། ། ཞེས་དཔལ་གསང་བ་འདུས་པ་མི་བསྐྱོད་རྡོ་རྗེ་འཕགས་ལུགས་ཀྱི་བདག་མདུན་བུམ་ཆོག་གཤིན་པོ་རྗེས་འཛིན་བཅས་དགོས་ཞེས་ས་སྐྱ་པ་ངག་དབང་ཀུན་དགའ་བློ་གྲོས་ལ་ཨ་མི་ཆོས་རྗེ་སྤྲུལ་སྐུ་ངག་དབང་ཆོས་གྲགས་ནས་དངོས་དང་ཡིག་འཕྲོས་ཀྱིས་བསྐུལ་བ་བཞིན་ལུགས་འདིའི་རྒྱུད་རྒྱ་བོད་གཞུང་གི་བྱེ་བྲག་དམ་པའི་སྐུ་དྲིན་ལས་ཐོས་ཤིང་། ཆོ་གའི་ལས་ལ་བྱང་ཆུབ་སེམས་དཔའ་དཔེ་འགལ་མེད་དུ་དཔལ་ས་སྐྱའི་ཕུན་ཚོགས་གླིང་གི་རང་སྤྱིལ་དུ་བྲིས།། །། PAGE * MERGEFORMAT 2 ཀུན་དགའ་བློ་གྲོས།
གསང་འདུས་མི་བསྐྱོད་རྡོ་རྗེ་འཕགས་ལུགས་ཀྱིས་རང་གཞན་ལ་ཚོགས་གཉིས་སྤེལ་ཐབས། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
