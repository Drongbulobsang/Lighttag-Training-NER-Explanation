གསུང་འབུམ། ཀུན་དགའ་བློ་གྲོས།
པོད ༢༦༥
རྗེ་བཙུན་ས་སྐྱ་པའི་ཐུན་མོང་མ་ཡིན་པའི་སྲུང་མ་དཀར་བདུད་ལྕམ་དྲལ་ཕུར་སྲུང་དང་བཅས་པ་ལ་བསྟོད་པ།
༄༅། །རྗེ་བཙུན་ས་སྐྱ་པའི་ཐུན་མོང་མ་ཡིན་པའི་སྲུང་མ་དཀར་བདུད་ལྕམ་དྲལ་ཕུར་སྲུང་དང་བཅས་པ་ལ་བསྟོད་པ་དཔལ་འབར་ལྷའི་རྔ་སྒྲ་ཞེས་བྱ་བ་བཞུགས་སོ།། རྒྱ་གར་སྐད་དུ། དྲོ་ཧ་སི་ཤསཏྲ་བྷཱུ་མི་པཎྜུ་སྱ་དྷརྨ་པཱ་ལ་ཤུཀླ་མཱ་ར་ཀཱི་ལར་རཀྵ་ཀཱ་ལི་སེ་ན་ཏྲི་ཡ་སྟོཏྟྲ་ཤྲཱི་ཛྭ་ལ་དཱེ་ཝ་དུནྡུ་བྷི་ནཱ་མ་གུ་རུ་བཛྲ་ཀུ་མ་ར་ཤྩ་དྭཻ་མ་ཏྲི་ཀཱ་ལ་ཛ་ཡ་མཱ་སཏྲི་ཡ་ན་མཿ བོད་སྐད་དུ། འཁོན་སྟོན་ས་སྐྱ་པའི་ཆོས་སྐྱོང་དཀར་བདུད་ཕུར་སྲུང་ནག་མོ་སྡེ་གསུམ་ལ་བསྟོད་པ་དཔལ་འབར་ལྷའི་རྔ་སྒྲ་ཞེས་བྱ་བ་བླ་མ་རྡོ་རྗེ་གཞོན་ནུ་དང་གཉིས་སུ་མེད་པའི་དུས་གསུམ་རྒྱལ་བའི་ཡུམ་ལ་ཕྱག་འཚལ་ལོ། ། འདིའི་ཚིག་རྐང་ལྔ་ལ་གཞན་ཡང་མ་རིང་མོའི་དབྱངས་རོལ་འཇུག་དགོས་པའི་རྒྱུ་མཚན་ཡོད་དེ། གོང་མའི་ཕྱག་ལེན་ལ་དཀར་མོའི་བསྐང་བ་རྒྱས་བསྡུས་ཀྱི་བསྟོད་པར་གཞན་ཡང་མ་འབྲིང་གུང་འཇུག་པར་མཛད་འདུག་པའི་ཕྱིར་རོ། ། བྷྱོཿ སྲིད་ཞི་ཀུན་ཁྱབ་འཁོར་འདས་ཡུམ། ། སྣང་སྲིད་མ་མོའི་བདག་མོ་ནི། །
སྒྲིབ་གཉིས་སྤངས་པས་སྐུ་མདོག་དཀར། ། ཆོས་དབྱིངས་རྣམ་དག་ཞལ་དཀྱིལ་ཟླུམ། ། ཡོན་ཏན་རབ་རྫོགས་རལ་པའི་ཐོད། ། དུས་གསུམ་གཟིགས་པའི་སྤྱན་གསུམ་གཡོ། ། བདུད་དཔུང་ཟིལ་གནོན་སྨིན་མ་བསྡུས། ། འགྲོ་ཀུན་ཡིད་འཕྲོག་མཛེས་པའི་ཤངས། ། རྡོ་རྗེའི་ཚིག་འཛིན་སྙན་ཤལ་རིང་། ། ཆོས་ཀུན་རོ་གཅིག་གྱུར་པའི་ཞལ། ། རིག་འཛིན་དགའ་བའི་འཛུམ་བག་གཡོ། ། སྐྱེ་འཆི་རྩད་གཅོད་མཆེ་བ་གཙིགས། །
བདེ་ཆེན་རོ་བཅུད་མྱངས་པའི་ལྗགས། ། ཆོས་ཀུན་འདོམས་པ་དཔལ་གྱི་མགུལ། ། ཡེ་ཤེས་མཛོད་འཛིན་སྐུ་སྟོད་རྒྱས། ། གྲུབ་གཉིས་སྩོལ་བའི་འོ་འཛིན་མཐོ། ། བདེན་གཉིས་ཟུང་འཇུག་ཕྱག་གཉིས་མ། ། དཔལ་ཀུན་བསྐྱེད་པའི་ལྟོ་བ་ཟླུམ། ། དགའ་བཞི་སྟེར་བའི་པདྨ་རྒྱས། ། གཟུང་འཛིན་མཐའ་གནོན་ཞབས་ཟུང་ལྡན། ། འགྲོ་བའི་ནད་སོགས་ཞི་བའི་ཕྱིར། ། རིགས་བདག་རྡོ་རྗེ་སེམས་དཔའ་འཛིན། །
ཞི་བའི་ཐུགས་ལྡན་དར་དཀར་གསོལ། ། རྣམ་པར་སྒེག་མཛད་མ་ལ་བསྟོད། ། ཚེ་དཔལ་རིགས་སོགས་རྒྱས་པའི་ཕྱིར། ། ཉི་ཟླའི་དབུ་རྒྱན་དོ་ཤལ་བྱས། ། དཔྲོག་ཞུ་སྙན་རྒྱན་མགུལ་རྒྱན་དོ་ཤལ་ཕྱག་ཞབས་ཀྱི་གདུ་བུ། ༈་་་་་སྣ་ཚོགས་རིན་ཆེན་རྒྱན་གྱིས་སྤྲས། ། སྲིད་གསུམ་དཔལ་འབར་མ་ལ་བསྟོད། ། བརྟན་གཡོ་དབང་དུ་བསྡུ་བའི་ཕྱིར། ། ཞབས་གཉིས་མཉམ་བཞེངས་དར་ཤམ་དམར། ༈་་་་་དཔལ་གྱི་བསྟན་སྐྱོང་མ་ལས་གངས་དཀར་མདོག་ཅན་ཤམ་ཐབས་ཅན་གསུངས་པ་དང་མི་འགལ་ལམ་སྙམ་ན་མི་འགལ་ཏེ།
འཇམ་མགོན་དེ་ཉིད་ཀྱི་སྐུ་དུས་ལ་བཞེངས་པར་མཛད་པའི་བྲིས་ཐང་ཕལ་ཆེར་ལ་དམར་པོར་སྣང་བའི་ཕྱིར་རོ། ། རྗེས་ཆགས་ཅུང་ཟད་འགྱིངས་པའི་ཚུལ། ། སྣོད་བཅུད་ཡིད་འཕྲོག་མ་ལ་བསྟོད། ། བགེགས་སོགས་གདུག་པ་ཚར་གཅོད་ཕྱིར། ། དཀར་ཁྲས་དབུ་མཆིང་སྙན་རྒྱན། དམར་ཁྲས་མགུལ་རྒྱན། ལྗང་ཁྲས་དོ་ཤལ། ནག་ཁྲས་སྐེ་རགས་གདུ་བུ། ༈་་་་་སྟག་ཤམ་སྦྲུལ་གྱི་ཆུན་པོས་དཀྲིས། ། ཉམས་པའི་སྙིང་ཁྲག་ཧུབ་ཀྱིས་གསོལ། །
དགྲ་བགེགས་སྒྲོལ་མཛད་མ་ལ་བསྟོད། ། སྟོབས་བཅུ་ལུས་ལ་རྫོགས་པའི་ཕྱིར། ། ཕྱག་གཡས་རི་རབ་སྒོང་རྡོར་འཕེན། ། གཡོན་པ་གླིང་བཞི་བརླ་སྟེང་འགྱིང་། ། པད་ཉི་ཟླ་སྟེང་བཞུགས་ལ་བསྟོད། ། རང་མདངས་མེ་འོད་ཀུན་ཏུ་འཕྲོ། ། སྤྲུལ་པའི་མ་མོ་ལས་ལ་འགྱེད། ། དམ་ཉམས་སྒྲོལ་ཞིང་བསྒྲུབ་པོ་སྐྱོང་། ། དགེ་ལེགས་སྩོལ་མཛད་མ་ལ་བསྟོད། ། ཁྱོད་ནི་སྲིད་པའི་མ་མོ་སྟེ། །
སྒྱུ་མའི་རྫུ་འཕྲུལ་སྟོན་པའི་ཚེ། ། རེས་འགའ་སྟོང་ཁམས་ཁྱབ་པར་སྤྲུལ། ། རེས་འགའ་སྐུ་གཅིག་མ་ལ་བསྟོད། ། ཆོས་དབྱིངས་འོད་གསལ་མཁའ་ཀློང་ན། ། ཡེ་ཤེས་དབྱིངས་ཀྱི་རྗེ་མོ་སྟེ། ། བདེ་གཤེགས་སྤྲོ་དང་སྡུད་མཛད་པའི། ། ཨ་དོན་སྐྱེ་མེད་མ་ལ་བསྟོད། ། ངེས་དོན་ཐིག་ལེ་གསང་བའི་ཡུམ། ། མཁའ་འགྲོ་གྲངས་མེད་གཙོ་མོ་སྟེ། ། བསྟན་སྐྱོང་རིག་འཛིན་སྲིང་གཅིག་མ། །
རྡོ་རྗེ་རེ་མ་ཏི་ལ་བསྟོད། ། ཀུན་རྫོབ་འཇིག་རྟེན་ཀླུ་མོ་དཀར། ། ཀླུ་ཆེན་བརྒྱད་ཀྱི་ལྕམ་མོ་སྟེ། ། འདོད་དགུའི་ལོངས་སྤྱོད་ཆར་ལྟར་འབེབས། ། ཀླུ་རྒྱལ་ལྕམ་གཅིག་མ་ལ་བསྟོད། ། སྔོན་ཚེ་དཔལ་ཆེན་པདྨ་འབྱུང་། ། འཁོན་སྟོན་རྣམས་ཀྱིས་དམ་ལ་བཏགས། ། ཡང་ཕུར་སྲུང་མར་ཞལ་གྱིས་བཞེས། ། དཔལ་གྲི་བསྟན་སྐྱོང་མ་ལ་བསྟོད། ། བར་དུ་དཔལ་ཆེན་ཕོ་བྲང་དུ། །
ངག་དབང་ཀུན་དགའ་རིན་ཆེན་དྲུང་། ། ཁས་བླངས་ཇི་བཞིན་ས་སྐྱ་པའི། ། བསྟན་པ་བསྲུང་མཛད་མ་ལ་བསྟོད། ། ཕྱི་རབས་སྔགས་འཆང་ཐམས་ཅད་མཁྱེན། ། འཇམ་དབྱངས་ཀུན་དགའ་བསོད་ནམས་ཀྱི། ། ལས་བཞིའི་འཕྲིན་ལས་མཐའ་དག་སྒྲུབས། ། བླ་མའི་བཀའ་སྲུང་མ་ལ་བསྟོད། ། ཐ་མར་རྩ་བའི་བླ་མ་ཡིས། ། བཀའ་བསྒོ་ཇི་བཞིན་བདག་ཅག་ལ། ། མ་ལྟར་བྱམས་ཤིང་སྲིང་ལྟར་དུང་། །
འདི་ཕྱིའི་གྲོགས་མཛད་མ་ལ་བསྟོད། ། སྨྲ་བསམ་བརྗོད་མེད་རྒྱལ་བའི་ཡུམ། ། གདུལ་བྱ་འདུལ་ཕྱིར་མ་མོའི་གཟུགས། ། གང་ལ་གང་འདུལ་སྐུར་སྟོན་པའི། ། ལས་བཞི་ལྷུན་གྲུབ་མ་ལ་བསྟོད། ། འཁོན་སྟོན་ཀླུ་དབང་བསྲུང་བ་སོགས། ། འཁོན་རོག་ཡབ་མེས་སྲུང་མ་ཁྱོད། ། འཁོན་རིགས་བདག་གིས་བསྟོད་པའི་མཐུས། ། འཁོན་བརྒྱུད་བཅོལ་བའི་འཕྲིན་ལས་མཛོད། ། ས་བསྟན་གདུང་བརྒྱུད་ཆོས་རྒྱུན་བཅས། །
ས་སྟེང་དར་ཞིང་རྒྱས་གྱུར་ནས། ། ས་གསུམ་ཆེ་རྒུ་དབང་དུ་བསྡུས། ། ས་ཆེན་འགྲོ་ཀུན་མགོན་གྱུར་མཛོད། ། བདག་གི་ཚེ་སོགས་ལེགས་ཚོགས་སྤེལ། ། བདག་མེད་རྟོགས་པའི་ཤེས་རབ་ཀྱིས། ། བདག་དོན་མཐར་ཕྱིན་གཞན་དོན་འགྲུབ། ། བདག་འཛིན་བདུད་དགྲ་ཚར་གཅོད་མཛོད། ། རྡོ་རྗེ་ཐེག་པའི་སྒོར་ཞུགས་ནས། ། རྡོ་རྗེ་འཛིན་པའི་བཀའ་ལུང་ལྟར། ། རྡོ་རྗེའི་དམ་ཚིག་བསྲུང་བ་རྣམས། །
རྡོ་རྗེ་འཆང་དབང་མངོན་གྱུར་ཤོག ། ཅེས་རྗེ་བཙུན་ས་སྐྱ་པའི་བཀའ་སྲུང་དཀར་བདུད་ལྕམ་དྲལ་ཕུར་སྲུང་དང་བཅས་པ་ལ་བསྟོད་པ་དཔལ་འབར་ལྷའི་རྔ་སྒྲ་ལས་ཐིག་ལེ་གསང་བའི་ཡུམ་ལ་བསྟོད་པ་རབ་སྙན་མ་མོའི་འགྱིང་གླུ་ཞེས་བྱ་བའི་ལེའུ་སྟེ་དང་པོའོ། ། ཧཱུྃ། རབ་འཇིགས་སྐུ་ཡི་ ༈་་་་་འདིའི་ཤླཽ་ཀ་གཅིག་ལ་མི་རྟོག་མ་འབྲིང་པོ་མྱུར་མགྱོགས་སྡེ་བརྒྱད་མའི་དབྱངས་རོལ། གསང་བ་རྔམ་ཞིང་བརྗིད། ། རབ་དྲག་གསུང་གི་གསང་བ་ས་གསུམ་གཡོ། ། རབ་གཏུམ་ཐུགས་ཀྱི་གསང་བ་སྙིང་རྗེས་ཁྲོས། ། གསང་བ་གསུམ་བདག་རྡོ་རྗེ་གཞོན་ནུ་ཡི། ། བདེ་སྟོང་རྣམ་པར་མི་རྟོག་ཡི་གེ་ཧཱུྃ། །
འོད་ཞུ་གཟུགས་གཞན་ཟློས་པའི་མགོན་པོ་ནི། ། བསྟན་པ་བསྲུང་ཕྱིར་རྡོ་རྗེ་ཐོད་ཕྲེང་ཅན། ། ཁམས་གསུམ་སྲོག་གི་བདག་པོ་ཁྱོད་ལ་བསྟོད། ། སྔོན་ཚེ་སྐྱེ་འགྲོའི་ཚེ་སྲོག་འཕྲོག་པའི་ཚེ། ། སྟོན་པས་རྒྱུ་འབྲས་ཆོས་བཤད་དམ་ལ་བཏགས། ། དབང་བསྐུར་དམ་ཚིག་བསྲུང་ཕྱིར་ཐོད་ཕྲེང་གཏད། ། ཉམས་པའི་ཁྲག་འཐུང་ནག་པོ་ཁྱོད་ལ་བསྟོད། ། འཇིགས་རུང་མུན་པ་འབུམ་ལས་ནག་པའི་སྐུ། ། གད་རྒྱངས་འབྲུག་སྒྲ་འབུམ་ལས་ལྷག་པའི་གསུང་། ། མངོན་སྤྱོད་ཁྲོ་དབང་འབུམ་ལས་གནག་པའི་ཐུགས། །
མཐུ་ཆེན་བདུད་འདུལ་སྟོབས་ལྡན་ཁྱོད་ལ་བསྟོད། ། ཙཎྜ་མུ་ཁ་མདོག་ནག་ཁྲོ་གཉེར་བསྡུས། ། ཞལ་གདངས་མཆེ་གཙིགས་ལྗགས་འདྲིལ་སྤྱན་གསུམ་བསྒྲད། ། དབུ་སྐྲ་སྨིན་མ་ཨག་ཚོམ་མེ་ལྟར་འབར། ། ཕ་རོལ་ཕྱིན་བཅུའི་མངའ་བདག་ཁྱོད་ལ་བསྟོད། ། སྦོམ་ཐུང་ཡན་ལག་རགས་ཤིང་གསུས་པ་ཆེ། ། དར་ནག་བེང་ཆེན་ཁྲག་འཛག་གཡང་གཞི་གྱོན། ། ཁྲག་ཞག་ཐིག་ལེ་ཐལ་ཆེན་ཚོམ་བུས་སྤྲས། ། མགོན་པོ་ས་བཅུའི་དབང་ཕྱུག་ཁྱོད་ལ་བསྟོད། ། ཐོད་སྐམ་དབུ་རྒྱན་མགོ་རློན་དོ་ཤལ་བྱས། །
སྦྲུལ་རུས་རྒྱུ་མས་བརྒྱན་ཅིང་སག་རྦྤ་གསོལ། ། བ་སྤུའི་ཁུང་ནས་མེ་སྟག་བུ་ཡུག་འཚུབ། ། སྒྲུབ་མཆོག་རྣལ་འབྱོར་དྲག་ལྷ་ཁྱོད་ལ་བསྟོད། ། ཕྱག་གཡས་ལྕགས་མདུང་སྡེ་བརྒྱད་དམག་དཔུང་སྡུད། ། གཡོན་པ་ཐོད་ཕྲེང་དམ་ཉམས་ཚེ་སྲོག་འདྲེན། ། རྒྱོབ་སོད་ཧཱུྃ་ཕཊ་ང་རོའི་འོ་དོད་འབོད། ། རིག་འཛིན་ཡོངས་ཀྱི་སྲུང་མ་ཁྱོད་མ་བསྟོད། ། མིག་སྨན་མདངས་ལྡན་སྟོབས་ཆེན་མྱུར་འགྲོའི་སྟེང་། ། ཞིང་ཆེན་གཟར་ལ་རིན་ཆེན་སྒ་ཡོབ་གཏད། ། སྦྲུལ་ནག་སྲབ་སྨད་བརྒྱན་པ་ཆིབས་སུ་ཆིབས། །
སྣང་སྲིད་དྲེགས་པའི་དེད་དཔོན་ཁྱོད་ལ་བསྟོད། ། དུས་མཐའི་མེ་རླུང་འཚུབ་མའི་ཀློང་དཀྱིལ་ན། ། རང་འདྲ་མཆེད་བརྒྱད་འཁོར་དང་ལྷན་ཅིག་རོལ། ། སྟོང་གསུམ་ཉུལ་ཞིང་དམ་ཉམས་དགྲ་བགེགས་སྒྲོལ། ། ནག་ཕྱོགས་ལྷ་མིན་གཡུལ་བཟློག་ཁྱོད་ལ་བསྟོད། ། ཁྱོད་ནི་བདུད་དུ་སྤྲུལ་ཡང་ལྷ་ཡི་རྗེ། ། རེས་འགའ་ཙནྡན་བེང་ཆེན་ཀླད་ལ་འཕྱར། ། མི་མཐུན་གཡུལ་ལས་རྒྱལ་བའི་དགེ་མཚན་བསྒྲེང་། ། ལྷ་དམག་དཀར་པོའི་དབུགས་འབྱིན་ཁྱོད་ལ་བསྟོད། ། ཁྱོད་ནི་མནའ་ཟན་ཀུན་གྱི་གཤེད་མ་སྟེ། །
བསྟན་དགྲའི་སྲོག་གཅོད་ཤ་ཕྲག་ཟ་ཞིང་རྔམ། ། སྤྲུལ་པའི་ཕོ་ཉས་འཕྲིན་ལས་རྣམ་བཞི་སྒྲུབ། ། བདུད་མགོན་སྤུ་གྲི་ནག་པོ་ཁྱོད་ལ་བསྟོད། ། ཁྱོད་ནི་ཉེས་ལེགས་བཏང་འཛིན་ཁྲིམས་པ་སྟེ། ། གདུག་ཅན་སྒྲོལ་ཡང་འགྲོ་ལ་བུ་ལྟར་བརྩེ། ། དཔལ་ཆེན་ཐུགས་ཀྱི་ཕོ་ཉ་མཐུ་བོ་ཆེ། ། ཁྲོ་རྒྱལ་རྡོ་རྗེ་དུར་ཁྲོད་ཁྱོད་ལ་བསྟོད། ། ཁྱོད་ནི་རྒྱལ་བའི་བསྟན་བསྲུང་དབང་པོ་སྟེ། ། སྔོན་གྱི་ཁས་བླངས་དམ་བཅས་ཇི་བཞིན་དུ། ། ཐུབ་བསྟན་བསྲུང་ཞིང་བསྟན་འཛིན་དབུ་འཕང་བསྟོད། །
དམ་ཅན་རྡོ་རྗེ་ཐོད་ཕྲེང་ཁྱོད་ལ་བསྟོད། ། ཕྱི་ལྟར་རྒྱལ་བའི་བཀའ་ཉན་བདུད་ཀྱི་གཟུགས། །། ནང་ལྟར་ཞེ་སྡང་རྣམ་དག་རྡོ་རྗེའི་རིགས། ། གསང་བ་ཡེ་ཤེས་ལྔ་འདུས་ཆོས་ཀྱི་དབྱིངས། ། ངོ་མཚར་ཆུ་ཟླའི་རོལ་རྩེད་ཁྱོད་ལ་བསྟོད། ། དཔལ་ལྡན་ཁྲག་འཐུང་འཕྲིན་ལས་བྱེད་པོ་ཁྱོད། ། དཔལ་ཆེན་རྣལ་འབྱོར་བདག་གིས་བསྟོད་པའི་མཐུས། ། དཔལ་འབར་ས་བསྟན་གདུང་བརྒྱུད་ལྷ་མིའི་སྡེ། ། དཔལ་འབྱོར་ནམ་མཁའི་མཛོད་ལ་དབང་བསྒྱུར་ཤོག ། དུས་གསུམ་རྒྱལ་བའི་བསྟན་བསྲུང་ནག་པོ་ཁྱོད། །
དུས་མཐར་བརྟེན་ཅིང་སྒྲུབ་པའི་དགོས་པ་ནི། ། དུས་ཀུན་ས་བསྟན་གནོད་བྱེད་སྙིང་གི་ཁྲག ། ཆོས་སྐྱོང་འདི་བདུད་དུ་སྤྲུལ་པ་ལ་གཤིན་རྗེའི་མིང་གིས་བོས་ན་མི་འགལ་ལམ་སྙམ་ན་མི་འགལ་ཏེ། འདིའི་བསྐང་བ་བསྡུས་པ་ལས། བདུད་པོ་མ་རུང་གཤིན་རྗེའི་གཟུགས། ཞེས་གསུངས་པའི་ཕྱིར། ༈་་་་་དུས་དགྲ་ཁྱོད་ཀྱི་ཞལ་དུ་ཀུ་ཊ་ཡཾ། ། སྔོན་ཚེ་ཐུབ་པའི་དྲུང་ན་ལྷས་བྱིན་ལྟར། ། སྔོན་ལས་ཞེ་སྡང་རང་གཟུགས་དགྲ་བོ་འདིས། ། སྔོན་བྱོན་གོང་མའི་བསྟན་ལ་མཐོ་འཚམས་བྱེད། །
སྔོན་གྱི་དམ་བཅས་ཇི་བཞིན་མྱུར་དུ་སྒྲོལ། ། བྱང་ཆུབ་སྙིང་པོ་ངེས་དོན་རང་གནས་སུ། ། བྱང་ཆུབ་རིམ་གཉིས་ཏིང་འཛིན་བསྒྲུབ་པའི་ཚེ། ། བྱང་ཆུབ་བར་ཆད་བསྲུང་ཕྱིར་ཁྱོད་བསྐུལ་ལོ། ། བྱང་ཆུབ་རྡོ་རྗེ་གཞོན་ནུ་མངོན་གྱུར་ཤོག ། ཅེས་རྗེ་བཙུན་ས་སྐྱ་པའི་བཀའ་སྲུང་དཀར་བདུད་ལྕམ་དྲལ་ཕུར་སྲུང་དང་བཅས་པ་ལ་བསྟོད་པ་དཔལ་འབར་ལྷའི་རྔ་སྒྲ་ལས་བདུད་མགོན་ཐོད་ཕྲེང་ཅན་ལ་བསྟོད་པ་འཇིགས་རུང་དཔའ་བོའི་ཤུག་གླུ་ཞེས་བྱ་བའི་ལེའུ་སྟེ་གཉིས་པའོ།། བྷྱོཿ ༈་་་་་འདིའི་ཤླཽ་ཀ་གཅིག་ལ་གཞན་ཡང་མ་འབྲིང་པོ་ནམ་གྲུ་མའི་དབྱངས་རོལ། ནམ་གྲུ་ནག་མོ་རེ་མ་ཊི། ། མེ་ལོང་སྦྲུལ་ཞགས་ཕུར་བུ་འཛིན།
༈་་་་་ལྷན་ཅིག་ཏུ་གཡས་ཀྱི་འཛིན། ། གོས་ནག་རུས་རྒྱན་རལ་པ་འཕྱང་། ། ལྕགས་ཀྱི་ ༈་་་་་དྲི་རྟ་རྐང་གསུམ་ཆིབས་ལ་བསྟོད། ། བསྟན་སྲུང་སེར་ནག་རེ་མ་ཊ། ། གཡུ་ཟོར་གསེར་གྱི་པར་བུ་འཛིན། ། རྨ་བྱའི་མཇུག་མ། ༈་་་་་སྒྲོ་ཐུལ་རུས་རྒྱན་རལ་པ་འཕྱང་། ། ཤ་བ་ཡུ་མོ་ཆིབས་ལ་བསྟོད། ། ཁྲག་འཐུང་དམར་ནག་རེ་མ་ཛ། །
བནྡྷ་ཁྲག་བཀང་ལྕགས་ཀྱུ་འཛིན། ། སེར་ཁྲ། ༈་་་་་རེ་ལྡེ་རུས་རྒྱན་རལ་པ་འཕྱང་། ། ཆུ་གླང་ནག་པོ་ཆིབས་ལ་བསྟོད། ། དམ་ཅན་ལྗང་ནག་རེ་མ་ཛུ། ། ཁྲཾ་བཾ་ཚོན་གྱི་གྲུ་གུ་འཛིན། ། ནག་པོ། ༈་་་་་དར་ཆུན་རུས་རྒྱན་རལ་པ་འཕྱང་། ། རྔ་མོང་གྭ་པ་ཆིབས་ལ་བསྟོད། ། བདག་ཉིད་མཆེད་བཞི་བསྟོད་པའི་མཐུས། །
ས་བསྟན་གདུང་བརྒྱུད་ལྷ་མིའི་སྡེ། ། སྲིད་མཐར་འཕེལ་ཞིང་བདག་ཅག་གི ། ཅི་བསམ་དོན་ཀུན་འགྲུབ་གྱུར་ཅིག ། འདིའི་ཤླཽ་ཀ་གཅིག་ལ་ཤྭ་ཐུང་གི་དབྱངས་རོལ། ༈་་་་་བྷྱོཿ ཟངས་ཀྱི་མི་མོ་ཝ་གདོང་དམར། ། གཅེར་མོ་རྡོ་རྗེ་ཕུར་པ་འཛིན། ། སྤྱི་ལྷས། ༈་་་་་རལ་གཅིག་ཅོད་པཎ་ ༈་་་་་དར་རུས་པའི་རྒྱན།
ཟངས། ༈་་་་་།ཝ་མོ་རྐང་གསུམ་ཆིབས་ལ་བསྟོད། ། གསེར་གྱི་མི་མོ་འཕར་གདོང་སེར། ། གཅེར་མོ་ལྕགས་ཀྱུ་ཕུར་པ་འཛིན། ། རལ་གཅིག་ཅོད་པཎ་རུས་པའི་བརྒྱན། ། གསེར་འཕར་ལྕེ་བརྒྱད་ཆིབས་ལ་བསྟོད། ། ལྕགས་ཀྱི་མི་མོ་སྤྱང་གདོང་སྔོ། ། གཅེར་མོ་ཐོད་དབྱུག་ཕུར་པ་འཛིན། ། རལ་གཅིག་ཅོད་པཎ་རུས་པའི་རྒྱན། ། ལྕགས་སྤྱང་མགོ་དགུ་ཆིབས་ལ་བསྟོད། །
གཡུ་ཡི་མི་མོ་ཁྱི་གདོང་མཐིང་། ། གཅེར་མོ་གཞིང་ ༈་་་་་བྱིས་རོ་ཆུང་ཕུར་བུ་འཛིན། ། རལ་གཅིག་ཅོད་པཎ་རུས་པས་བརྒྱན། ། གཡུ་ཁྱི་རལ་གཅིག་ཆིབས་ལ་བསྟོད། ། ཤྭ་ན་མཆེད་བཞི་བསྟོད་པའི་མཐུས། ། ས་བསྟན་གདུང་བརྒྱུད་ལྷ་མིའི་སྡེ། ། སྲིད་མཐར་འཕེལ་ཞིང་བདག་ཅག་གི ། ཅི་བསམ་དོན་ཀུན་འགྲུབ་གྱུར་ཅིག ། བྷྱོཿ
༈་་་་་འདིའི་ཤླཽ་ཀ་གཅིག་ལ་གཞན་ཡང་མ་ཐུང་བ་དཔལ་ཐུང་གི་དབྱངས་རོལ། བདུད་ལྕམ་སྤྱི་བྱིན་གཅེར་མོ་ནག ། ལྕགས་ ༈་་་་་རྡོ་རྗེ་མཚན་པ་ཀྱུ་ཕུར་འཛིན་གཡུ་འབྲུག་ཞོན། ། མཐིང་ནག་སྐྲ་གྲོལ་ཕུར་ཕྲེང་ལྡན། ། ཀུ་ལནྡྷ་རི་ ༈་་་་་གསང་མཚན་ཁྱོད་ལ་བསྟོད། ། གཟའ་ལྕམ་ཡ་བྱིན་གཅེར་མོ་སེར། ། ཞགས་པ་ཕུར་འཛིན་ཆུ་སྲིན་ཞོན། ༈་་་་་རིན་པོ་ཆེ་མཚན་པ། །
སེར་ནག་སྐྲ་གྲོལ་ཕུར་ཕྲེང་ལྡན། ། ཤུ་ལནྡྷ་རི་ ༈་་་་་གསང་མཚན་ཁྱོད་ལ་བསྟོད། ། བཙན་ལྕམ་བསེ་བྱིན་གཅེར་མོ་དམར། ། ལྕགས་སྒྲོག་ཕུར་འཛིན་གློག་དམར་ཞོན། ། དམར་ནག་སྐྲ་གྲོལ་ཕུར་ཕྲེང་ལྡན། ། ཙ་མུནྡྷ་རི་ ༈་་་་་གསང་མཚན་ཁྱོད་ལ་བསྟོད། ། ཀླུ་ལྕམ་ཕག་བྱིན་གཅེར་མོ་ལྗང་། ། དྲིལ་བུ་ཕུར་འཛིན་ཀླུ་ར་ཞོན། །
ལྗང་ནག་སྐྲ་གྲོལ་ཕུར་ཕྲེང་ལྡན། ། ཀམ་ཀ་དྷ་རི་ཁྱོད་ལ་བསྟོད། ༈་་་་་གསང་མཚན། ཡང་ན་འདི་རྣམས་ཕྱག་གཡས་ལྕགས་ཀྱུ་ཁོ་ན་མདོག་མཐུན་གྱི་བེར་རྡ། དབང་གི་བསེ་ཁྲབ། གསེར་སོགས་ཀྱི་རྣ་ཆ་དར་གྱི་ཅོད་པཎ་འཕུར་བའང་འགའ་ཞིག་ཏུ་སྣང་། ། བསེ་མོ་མཆེད་བཞི་བསྟོད་པའི་མཐུས། ། ས་བསྟན་གདུང་བརྒྱུད་ལྷ་མིའི་སྡེ། ། སྲིད་མཐར་འཕེལ་ཞིང་བདག་ཅག་གི ། ཅི་བསམ་དོན་ཀུན་འགྲུབ་གྱུར་ཅིག །
ཅེས་རྗེ་བཙུན་ས་སྐྱ་པའི་བཀའ་བསྲུང་དཀར་བདུད་ལྕམ་དྲལ་ཕུར་སྲུང་དང་བཅས་པ་ལ་བསྟོད་པ་དཔལ་འབར་ལྷའི་རྔ་སྒྲ་ལས་དམ་ཅན་བཅུ་གཉིས་ལ་བསྟོད་པ་གནས་གསུམ་ཌཱ་ཀི་བཞད་པའི་གླུ་དབྱངས་ཞེས་བྱ་བའི་ལེའུ་གསུམ་པའོ། ། འདིར་སྨྲས་པ། དྲིན་ཟླ་མེད་ས་ཆེན་ཡབ་སྲས་ཀྱི། ། རྒྱུན་བརྟེན་ཅིང་སྒྲུབ་པའི་སྲུང་མའི་ཚོགས། ། དཔལ་བརྩེ་ཆེན་སྙིང་པོའི་རྡོ་རྗེའི་བཀའ། ། ཀྱེ་མ་བརྗིད་དྲན་རན་ཕུར་སྲུང་རྣམས། ། སྔོན་གངས་རིའི་ཁྲོད་འདིར་དམ་ཆོས་དར། ། རྒྱལ་སྤྲུལ་པ་དུ་མས་བདེ་སྐྱིད་སྤེལ། ། ད་གླང་དར་བསམ་པ་འགྲུབ་ལ་ཉེ། ། ཀྱེ་མཐུ་སྟོབས་བསྐྱེད་རན་ཕུར་སྲུང་རྣམས། །
མི་ཕལ་ཆེར་ནོར་ལྡན་བླུན་པོ་བཀུར། ། མཆོད་འོས་ཀུན་རྒྱབ་སྒྱུར་བྱེད་པ་འདི། ། ཁོ་ཚེ་ལོ་བཅུ་པའི་སྟ་གོན་ཡིན། ། ཀྱེ་ཐུབ་བསྟན་སྲུང་རན་ཕུར་སྲུང་རྣམས། ། བསྟན་དམ་ཆོས་སྐྱོང་ཀུན་སྤྲང་པོ་འདྲ། ། སྡིག་སྤྱོད་ཀུན་བསྒྱུར་རྒྱལ་དཔལ་ལ་འགྲན། ། བོད་གངས་ཅན་སྐྱིད་སྡུག་ཨེ་མ་གཟིགས། ། ཀྱཻ་འཇིག་རྟེན་སྐྱོང་རན་ཕུར་སྲུང་རྣམས། ། ལྷ་མཆོག་གསུམ་བསྟན་དང་དེ་འཛིན་བཅས། ། ཁ་འཇམ་པོས་བསླུས་ནས་ཤིག་བྱེད་ཀུན། །
ཐབས་ཞི་བ་གསུམ་གྱིས་འདུལ་དཀའ་བས། ། ཀྱཻ་ད་ལྟ་སྒྲོལ་རན་ཕུར་སྲུང་རྣམས། ། ཨ་དེང་སང་ལྔ་བདོ་རྟགས་ཙམ་འཛིན། ། དུས་ངན་སྟབས་བདུད་སྤྲུལ་མང་འཕེལ་ཡང་། ། དེ་མི་བསྒྲོལ་བསྟན་སྲུང་ཞལ་བཞེས་པའི། ། དོན་ཇི་ལྟར་ལགས་པ་གསུང་དུ་གསོལ། ། ད་འོན་ཀྱང་མ་རུང་སེམས་ཅན་རྣམས། ། འདས་རྒྱལ་བ་ཀུན་གྱིས་མ་ཐུལ་བའི། ། ལས་ངན་འབྲས་རང་ཐོག་སྨིན་པ་ལ། ། ཁྱེད་དམ་ཅན་རྒྱ་མཚོ་ཅི་ཞིག་སྨོད། །
རང་གཏོར་བསྔོ་ཙམ་ཡང་མི་འབུལ་ཞིང་། ། སྔགས་དམ་ཚིག་མཐའ་དག་ཉམས་བཞིན་དུ། ། ཞེ་དྲག་པོའི་ཚིག་གིས་བསྟན་སྐྱོང་གཤེ། ། འདི་རྒྱལ་ཀུན་ཁྲེལ་བའི་རྒྱུ་མིན་ནམ། ། སྐྱབས་བླ་མར་དབང་ཞུས་དམ་ཚིག་ལྡན། ། ལྷ་ཐུགས་བསྐུལ་བསྙེན་སྒྲུབ་མཆོད་གཏོར་བརྩོན། ། དགྲ་ཞིང་བཅུ་སྒྲོལ་བའི་ཏིང་འཛིན་གྱིས། ། ལས་མངོན་སྤྱོད་སྒྲུབ་ན་ངོ་མཚར་རྨད། ། ཁོང་བསྟན་བསྲུང་རྒྱ་མཚོ་བསྟོད་དབྱངས་ལ། ། ཐུགས་དགྱེས་པའི་གཏམ་
༈་་་་་ལོ་ཆེན་གྱིས་མགོན་པོ་ལ་སྲིན་གཟུགས་མ་འཁྱེར་བས་ཞལ་གཟིགས་པ་དང་། འཇམ་མགོན་ཨ་མེས་ཞབས་ཀྱིས་པུ་ཊའི་བསྟོད་བསྐུལ་བདུད་དཔུང་ཀུན་འཇོམས་མ་མཛད་པས་པུ་ཏྲ་ཉིད་བན་གཟུགས་ཀྱི་ཚུལ་དུ་ཞལ་གཟིགས་པ་སོགས་མང་། རྒྱུད་འཕགས་བོད་ཀྱི། ། མཁས་གྲུབ་བརྙེས་ཀུན་གྱིས་བསྔགས་པ་བཞིན། ། ཁོ་བོས་རྒྱུ་མཚན་ཤེས་ནས་ཚུལ་འདི་སྦྱར། ། རྗེ་སྔོན་བྱོན་གསུང་ལས་བསྙེན་སྒྲུབ་སྐབས། ། རྩོམ་འདོད་སོགས་བདུད་དུ་གསུངས་མོད་ཀྱང་། ། འདིར་ཆོས་སྐྱོང་དགེས་པའི་མཚན་མ་མཐོང་། ༈་་་་་རྒྱུ་མཚན་ཞིབ་པ་ལོགས་སུ་འབྲི་བར་བྱའོ། ། ཁྱོད་བར་ཆད་ནམ་མཁའི་དབྱིངས་སུ་ཕཊཿ །
ཡང་ཉེས་ཚོགས་མཆིས་ན་བླ་མ་ལྷ། ། མ་མཁའ་འགྲོ་སྲུང་མའི་སྤྱན་སྔ་རུ། ། ཚེ་སྔོན་མའི་སྡིག་དང་ལྷན་ཅིག་བཤགས། ། ཐུགས་བརྩེ་བས་བདག་ལ་གྲུབ་གཉིས་སྩོལ། ། ངས་འདི་སྦྱར་དགེ་བའི་རྒྱ་མཚོ་ལས། ། བསྟན་ཉི་མ་བསྟན་འཛིན་འོད་ཟེར་འཕྲོ། ། ཡོངས་བསོད་ནམས་མཁར་རྒྱུ་བདེ་སྐྱིད་གསལ། ། བདུད་མུན་ནག་འཇོམས་པའི་བཀྲ་ཤིས་ཤོག ། ཅེས་པ་འདི་ཡང་ས་སྨྱོན་བྷུ་སུ་ཀུ་ངག་དབང་ཀུན་དགའ་བློ་གྲོས་སངས་རྒྱས་བསྟན་པའི་རྒྱལ་མཚན་དཔལ་བཟང་པོ་རང་ལོའི་འཇལ་བྱེད་བཅུ་ཕྲག་གཉིས་སུ་གཉིས་ཀྱིས་ལྷག་པ་འཕགས་ཡུལ་ལེགས་སྦྱར་སྐད་དུ་པྲ་མཱ་དཱི་ཞེས་པ་རབ་མྱོས་སུ་འབོད་ཅིང་། སྟོང་ཁུན་གོང་མ་ཆེན་པོའི་ཁབ་ཏུ་གིན་གུ་ཅེས་གྲགས་ལ།
བསིལ་ལྡན་ཕྱག་ན་པདྨོའི་གདུལ་བྱའི་ཞིང་འདིར་ལྕགས་ཕོ་རྟའི་ལོ། གདན་ས་ཆེན་པོའི་དུས་རིམ་ཕུར་བཟློག་གི་ཟོར་འཛིན་སྐབས་སྔོན་འགྲོའི་བསྙེན་སྒྲུབ་ཀྱི་ཚེ་ཆོས་སྐྱོང་རྣམས་ལ་བསྟོད་པ་ཞིག་དགོས་པའི་མཚན་མ་ཡང་ཡང་མཐོང་བས་རྐྱེན་བྱས་བོད་ཟླ་བའི་ཡར་ཚེས་བདུན་ལ་རེས་གཟའ་གོས་སྔོན་ཅན་ལྷ་མོ་རྣམས་མཇལ་བའི་འགྲུབ་འབྱོར་བཟང་པོའི་ཉིན་ནས་དབུ་བཙུགས་ཏེ་ཞག་གསུམ་གྱི་བར་ལ་གུང་ཚིགས་ཐུན་མཚམས་སྐབས་ཚོགས་འཁོར་ལ་རོལ་བཞིན་པར་དབང་ཁང་སྨིན་གྲོལ་བདེ་ཆེན་དུ་སྦྱར་བའི་ཡི་གེ་པ་ནི་རང་གི་གོས་འཛིན་བསོད་འོད་ཀྱིས་བགྱིས་པ།། །། མངྒ་ལཾ།། །། PAGE * MERGEFORMAT 2 ཀུན་དགའ་བློ་གྲོས། དཀར་བདུད་ལྕམ་དྲལ་ཕུར་སྲུང་དང་བཅས་པ་ལ་བསྟོད་པ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
