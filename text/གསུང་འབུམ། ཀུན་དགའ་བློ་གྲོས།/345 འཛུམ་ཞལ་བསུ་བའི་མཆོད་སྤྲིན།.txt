གསུང་འབུམ། ཀུན་དགའ་བློ་གྲོས།
པོད ༣༤༥
འཛུམ་ཞལ་བསུ་བའི་མཆོད་སྤྲིན།
༄༅། །དཔལ་ལྡན་དམག་ཟོར་རྒྱལ་མོའི་མདོས་བསྐང་རྒྱས་པའི་ངག་འདོན་རེ་མ་ཏཱི། འཛུམ་ཞལ་བསུ་བའི་མཆོད་སྤྲིན་བཞུགས་སོ།། ན་མོ་གུ་རུ་ཡ་མཱནྟཱ་ཀ་ཙ་དྭེ་ཡ་མ་ཧཱ་ཀ་ལཱི་རེ་མ་ཏཱི་ས་པ་རི་ཝཱ་རཱ་ཡ། འདིར་དཔལ་ལྡན་དམག་ཟོར་རྒྱལ་མོའི་མདོས་བསྐང་རྒྱས་པར་བཤད་པ་རྡོ་རྗེ་སེང་གེས་མཛད་པའི་གཞུང་གི་ངག་འདོན་ནག་འགྲོས་སུ་བཀོད་ན། སོགས་ཕུད་བཤམས་རྣམས་ཤར་བའི་གཞུང་དེ་ནས་འབྱུང་བ་བཞིན་དང་། ཡི་དམ་ཆོས་སྲུང་གི་བདག་མདུན་གཏོར་བསྔོ་བསྐང་བ་སོགས་དང་སྦྲེལ་བའམ། ཡང་ན་གཤིན་རྗེ་གཤེད་སོགས་ཀྱི་བདག་བསྐྱེད་སྔོན་དུ་འགྲོ་བས་འདིའི་གཏོར་མ། ཨ་མྲྀ་ཏས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་ཨཱཿལས་ཐོད་པ་དཀར་པོ་ཡངས་ཤིང་རྒྱ་ཆེ་བའི་ནང་དུ་ཤ་ལྔ་བདུད་རྩི་ལྔ་ཡེ་ཤེས་ལྔ་དང་དགྲ་བགེགས་ཀྱི་ཤ་ཁྲག་ལས་གྲུབ་པའི་གཏོར་མ་ཁ་དོག་དྲི་རོ་ནུས་པ་ཕུན་སུམ་ཚོགས་པ་བདུད་རྩིའི་རྒྱ་མཚོ་ཆེན་པོར་གྱུར།
ཨོཾ་ཨཱཿཧཱུྃ་ཧ་ཧོ་ཧྲཱིཿ ལན་གསུམ་བརྗོད། རང་གི་མདུན་གྱི་ནམ་མཁའ་རླུང་ནག་འཚུབས་པའི་གུར་ཁང་མེ་རི་རབ་ཏུ་འབར་བའི་ནང་དུ། རིན་པོ་ཆེ་སྣ་ཚོགས་ལས་གྲུབ་པའི་གཞལ་ཡས་ཁང་གྲུ་བཞི་སྒོ་བཞི་རྟ་བབས་བཞི་ལ་སོགས་པ་དྲག་པོའི་གཞལ་ཡས་ཁང་མཚན་ཉིད་ཐམས་ཅད་ཡོངས་སུ་རྫོགས་པའི་དབུས་སུ། ཁྲག་ཞག་འཁྲུགས་པའི་ཀློང་དཀྱིལ་དུ། ཀྵ་ལས་བེ་ཅོན་ཀྵས་མཚན་པ་ལས། དཔལ་ལྡན་ལྷ་མོ་རེ་མ་ཏཱི་དམག་ཟོར་རྒྱལ་མོ་དྲེའུ་རྟ་ལ་ཞོན་པ། སྐུ་མདོག་མཐིང་ནག་ཞལ་གཅིག་ཕྱག་གཉིས་མ། ཞལ་མཆེ་བ་གཙིགས་ཤིང་མི་རོ་རེངས་པ་ཁར་བཅུག་པ། དམར་ལ་ཟླུམ་པའི་སྤྱན་གསུམ་དང་ལྡན་པ།
སྨིན་མའི་དབུས་སུ་ཁྲོ་གཉེར་རབ་ཏུ་བསྡུས་པ། དབུ་སྐྲ་ཁམས་པ་གྱེན་དུ་བརྫེས་པ་ལ་མེ་ལྕེ་དང་མེ་སྟག་དུ་མ་འཕྲོ་བ། སྙན་གཡས་པ་ལ་དུག་སྦྲུལ། གཡོན་པ་ལ་སེང་གེས་བརྒྱན་པ། མི་མགོ་སྐམ་པོ་ལྔས་དབུ་བརྒྱན་ཅིང་། རྒྱུ་མ་ལ་བརྒྱུས་པའི་རློན་པ་ཁྲག་འཛག་པ་ལྔ་བཅུའི་དོ་ཤལ་བྱས་པ། སྐུ་ལ་ཁྲག་གི་ཐིག་ལེ། ཞག་གིས་ཟོ་རིས། ཐལ་ཆེན་གྱི་ཚོམ་བུ་བཀོད་པ། དར་སྣ་ཚོགས་ཀྱི་ཅོད་པཎ་དང་།
ལྷབ་ལྷུབ་ཀྱིས་བཀླུབས་པ། ཞིང་ཆེན་གྱི་གཡང་གཞི་དང་རེ་ལྡེས་སྟོད་གཡོགས་པ། སྟག་གི་ལྤགས་པའི་ཤམ་ཐབས་ཅན། སྦྲུལ་གྱི་སྐེ་རགས་དང་དོ་ཤལ་སོགས། དཔལ་གྱི་ཆས་བརྒྱད་ཀྱིས་བརྒྱན་པ། ཕྱག་གཡས་རྡོ་རྗེས་མཚན་པའི་ཙནྡན་གྱི་བེ་ཅོན་ནམ་མཁར་འཕྱར་བ། གཡོན་ཡུངས་དཀར་དང་ཁྲག་གིས་གང་བའི་ནལ་ཐོད་ཐུགས་ཀར་འཛིན་པ། སྒ་ཡི་སྔ་ཤར་ནད་ཀྱི་རྐྱལ་པ། བཙན་གྱི་བྱང་དམར། ཤོ་རྡེའུ་དཀར་ནག་འཕྱང་བ།
ཕྱི་ཤ་ལ་མཚོན་གྱི་གྲུ་གུ་བཏགས་ཤིང་བདུད་ཀྱི་ཁྲམ་ཤིང་སྐེད་ལ་གཟེར་བ། ལྟེ་བའི་ཐད་ནས་ཉི་མ་དང་སྤྱི་གཙུག་ནས་ཟླ་བ་འཆར་བ་དབུ་སྟེང་དུ་རྨ་བྱའི་གདུགས་ཕུབ་པ་འཁོར་བདུད་ཕྲུག་གི་ཚོགས་བསམ་གྱིས་མི་ཁྱབ་པ། མིག་རྩ་དམར་ཞིང་རབ་ཏུ་རྔམས་པའི་ཆ་ལུགས་ཅན། ཞལ་གཅིག་ཕྱག་གཉིས་ཀྱི་གཡོན་ན་ཡུངས་དཀར་དང་ཁྲག་གིས་གང་བའི་ཐོད་པ། གཡས་མཚོན་ཆ་སྣ་ཚོགས་པ་བསྣམས་པ་དཔག་ཏུ་མེད་པས་བསྐོར་བ་དེ་ཐམས་ཅད་ཀྱི་དཔྲལ་བར་ཨོཾ། མགྲིན་པར་ཨཱཿ ཐུགས་ཀར་ཧཱུྃ། ཐུགས་ཀའི་ཧཱུྃ་ལས་འོད་ཟེར་འཕྲོས་པས། བྱང་ཤར་མཚོ་མུ་ལེ་དིང་གི་དཔལ་ལྡན་དམག་ཟོར་རྒྱལ་མོ་འཁོར་དང་བཅས་པ་ཨོཾ་བཛྲ་ས་མཱ་ཛཿ བྷྱོཿ
ཆོས་འཁོར་ཡོངས་ཀྱི་སྲུང་མ་རེ་མ་ཏཱི། ། སྔོན་ཚེ་རྒྱལ་བའི་སྤྱན་སྔར་ཁས་བླངས་བཞིན། ། བསྟན་པ་སྲུང་དང་སྒྲུབ་ལ་ཕན་གདགས་ཕྱིར། ། བྱང་ཤར་མཚམས་ནས་སྤྱན་འདྲེན་གཤེགས་སུ་གསོལ། ། བྷྱོཿརཀྨོ་བྷྱོ་བྷྱོཿརཀྨོ་ཐུན་བྷྱོཿརཀྨོ་ཁ་ལ་རཀ་ཆེན་མོ། རཀྨོ་ཨ་བྱ་ཏ་བྱ་ཐུན་བྷྱོ་ཿ རུ་ལུ་རུ་ལུ་ཧཱུྃ་བྷྱོཿཧཱུྃ། ཨོཾ་ཧཱུྃ་ཤྲཱི་དེ་ཝི་ཀཱ་ལི་ཀཱ་ལི་མ་ཧཱ་ཀཱ་ལི་དེ་ཝཱི་ས་པ་རི་ཝཱ་ར་ས་མཱ་ཛཿ ཨ་ཀརྵ་ཡ་ཨེ་ཧྱ་ཧ་ཊཀྐི་ཛཿཧཱུྃ་བྷྱོཿ ནག་མོ་གདུག་ཅན་དྲེགས་པ་ཅན། །
ཀུན་ཏུ་ཁྱབ་པའི་གཟུགས་སྟོན་མ། ། ནག་མོ་གཙོ་མོ་དྲེའུ་རྟ་ཆིབས། ། འདིར་བྱོན་དྲེའུ་རྟའི་གདན་ལ་བཞུགས། ། རཀྨོ་སོགས་ཀྱིས་རྗེས་སུ། ཛཿཧཱུྃ་བཾ་ཧོ། ས་མ་ཡ་སཏྭཾ་ཏིཥྛནྟུ་ཏྲི་ཤྱ་ཧོཿ པདྨ་ཀ་མ་ལ་ཡེ་སཏྭཾ། བྷྱོཿ ཟ་བྱེད་ནག་མོ་མཆེ་བ་ཅན། དགོད་བྱེད་ཧ་ཧ་ནག་མོ་ཁྱེད།
གསོད་ལ་དགའ་བ་བྱེད་པ་མོ། ། བདག་ནི་བརྡ་ཡི་ཕྱག་བགྱིའོ། ། རཀྨོ་སོགས་ཀྱི་རྗེས་སུ། ཨ་ཏི་པུ་ཧོ་པྲ་ཏི་ཛ་ཧོ། སླར་ཡང་འོད་འཕྲོས་པས་དབང་གི་ལྷ་ཚོགས་བཛྲ་ས་མཱ་ཛཿ ཨ་བྷི་ཥཉྩ་ཏུ་མཾ། ཨོཾ་བཛྲི་བྷ་ཝ་ཨ་བྷི་ཥཉྩ་ཧཱུྃ། ཞེས་གསུངས་ཞིང་བུམ་པའི་ཆུས་སྤྱི་བོར་ནས་དབང་བསྐུར་སྐུ་གང་དྲི་མ་དག་ཆུ་ལྷག་མ་ཡར་ལུད་པ་ལས་གཤིན་རྗེ་གཤེད་ཀྱི་དབུར་བརྒྱན། ཕྲ་མོ་སྦོམ་པོ་ལས་བྱུང་བའི། ། བདུད་རྩིས་བྲན་པའི་ཛ་གད་འདི། །
དམག་ཟོར་རྒྱལ་མོ་ལ་འབུལ་གྱི། ། བསྟན་པ་བསྲུང་ཕྱིར་བཞེས་སུ་གསོལ། ། རཀྨོ་སོགས་ཀྱིས་རྗེས་ལ། མ་ཧཱ་པཉྩ་ཨ་མྲྀ་ཏ་ཁ་ཁ་ཁཱ་ཧི་ཁཱ་ཧི། ཆུ་དང་མ་འདྲེས་དྭངས་མའི་ཁྲག ། དྭངས་མ་ཡི་ནི་ཁྲག་ཆེན་པོ། ། དམག་ཟོར་ལྷ་མོ་ལ་འབུལ་གྱི། ། བསྟན་པ་སྲུང་ཕྱིར་བཞེས་སུ་གསོལ། ། རཀྨོ་སོགས་ཀྱིས་རྗེས་སུ། མ་ཧཱ་རཀྟ་ཁ་ཁ་ཁཱ་ཧི་ཁཱ་ཧི།
ཤ་ཁྲག་བདུད་རྩི་ལྔ་སྦྱར་ཞིང་། ། འབྲུ་སྣ་ལྔ་སྦྱར་གཏོར་མ་འདི། ། དམག་ཟོར་རྒྱལ་མོ་ལ་འབུལ་གྱི། ། བསྟན་པ་སྲུང་ཕྱིར༞ ། རཀྨོ་སོགས་ཀྱིས་རྗེས་སུ། ཨོཾ་ཤྲཱི་ཡེ་དེ་ཝཱི་མ་ཧཱ་ཀ་ལི་དེ་ཝི་ས་པ་རི་ཝཱ་ར་ཨི་དཾ་བྷ་ལིཾ་བྷུནྫ་ཁ་ཁ་ཁཱ་ཧི་ཁཱ་ཧི། ཞེས་པའི་གཏོར་སྔགས་ལན་གསུམ་མམ་ལྔ་བདུན་ལ་སོགས་པས་ཕུལ། ཨརྒྷཾ་ནས་ཤཔྟའི་བར་གྱིས་ཕྱི་མཆོད། བདུད་རྩི་གཏོར་ཞིང་འབྲུ་གསུམ་བརྗོད་པས་ནང་མཆོད་ཕུལ། དཔལ་ལྡན་ལྷ་མོ་འཁོར་དང་བཅས་པ་ཁྱེད་རྣམས་མཆོད་སྦྱིན་གྱི་གཏོར་མ་རྒྱ་ཆེན་པོ་འདི་བཞེས་ལ།
སངས་རྒྱས་ཀྱི་བསྟན་པ་སྲུངས། དཀོན་མཆོག་གི་དབུ་འཕང་བསྟོད། དགེ་འདུན་གྱི་སྡེ་སྐྱོངས། བསྟན་པ་དང་སེམས་ཅན་ལ་འཚེ་བ་རྣལ་འབྱོར་པ་ཆོས་སྒྲུབ་པ་ལ་བར་དུ་གཅོད་པའི་དགྲ་བགེགས་ལོག་འདྲེན་ཐམས་ཅད་ཚར་གཅོད་ཅིང་ཞི་བ་དང་། བདག་ཅག་འཁོར་དང་བཅས་པའི་ཚེ་དང་བསོད་ནམས་ལོངས་སྤྱོད་དབང་ཐང་རིགས་བརྒྱུད་ལ་སོགས་པ་ཐམས་ཅད་རྒྱས་པ་དང་། འགྲོ་བ་མ་ལུས་པ་དབང་དུ་འདུ་ཞིང་། ལེགས་པའི་ཡོན་ཏན་མཐའ་དག་གོང་ནས་གོང་དུ་འཕེལ་ཞིང་རྒྱས་པའི་ཕྲིན་ལས་མཛོད། བདག་ཅག་དུས་འདིར་ཚེ་རིང་ཞིང་། ། བུ་དང་ཚ་བོ་རྒྱས་པ་དང་། ། འཁོར་དང་ལོངས་སྤྱོད་རབ་འཕེལ་ཞིང་། །
བསམ་དོན་ཆོས་བཞིན་འགྲུབ་པར་མཛོད། ། ཡིད་ལ་བརྣག་པའི་དགྲ་དང་བགེགས། ། བདུད་དང་བར་གཅོད་རྣམ་མང་པོ། ། ཐམས་ཅད་གཏན་ནས་བརླག་པ་དང་། ། བཅོལ་བའི་ཕྲིན་ལས་འགྲུབ་པར་མཛོད། ། དེ་ནས་བཟླས་དམིགས་པ་གསལ་བཏབ་ལ། བྷྱོཿརཀྨོ་བྷྱོཿ བྷྱོཿརཀྨོ་ཐུན་བྷྱོཿ རཀྨོ་ཁ་ལ་རཀ་ཆེན་མོ། རཀྨོ་ཨ་བྱ་ཏ་བྱ་ཐུན་བྷྱོཿ
རུ་ལུ་རུ་ལུ་ཧཱུྃ་བྷྱོཿཧཱུྃ། ཅི་རིགས་བཟླས་པའི་རྗེས་སུ་ཕྱི་མཆོད་ནང་མཆོད་ཕྲིན་བཅོལ་རྣམས་གོང་བཞིན་བྱས་ལ། སངས་རྒྱས་ཐམས་ཅད་འདུས་པའི་སྐུ། ། རྡོ་རྗེ་འཛིན་པའི་ངོ་བོ་ཉིད། ། དཀོན་མཆོག་གསུམ་གྱི་རྩ་བ་སྟེ། ། བླ་མ་རྣམས་ལ་ཕྱག་འཚལ་ལོ། ། སྟོན་པ་བླ་མེད་སངས་རྒྱས་རིན་པོ་ཆེ། ། སྐྱོབ་པ་བླ་མེད་དམ་ཆོས་རིན་པོ་ཆེ། ། འདྲེན་པ་བླ་མེད་དགེ་འདུན་རིན་པོ་ཆེ། ། བླ་མེད་དཀོན་མཆོག་གསུམ་ལ་ཕྱག་འཚལ་ལོ། །
བདག་བསྐྱེད་གང་བྱས་ཀྱི་ལྷ་བསྟོད་ཤླཽ་ཀ་གཅིག་ལས། འདིར་ཕུར་པ་བྱས་པའི་དབང་དུ་བཏང་སྟེ། གྲུ་གསུམ་མཐིང་ནག་འབར་བའི་དཀྱིལ་འཁོར་ན། ། མི་ཟད་དཔལ་ཆེན་རྡོ་རྗེ་གཞོན་ནུའི་སྐུ། ། ཞེ་སྡང་ཐུགས་མཆོག་ཡཀྵ་ཧེ་རུ་ཀ། ། ཡེ་ཤེས་ཁྲོ་བོ་ཆེ་ལ་ཕྱག་འཚལ་ལོ། ། ཕན་བདེའི་བསྟན་པ་སྐྱོང་མཛད་ཅིང་། ། ལོག་འདྲེན་འདུལ་མཛད་བསྟན་པ་ལ། ། རབ་བཞུགས་ཐམས་ཅད་བུ་བཞིན་དུ། ། སྐྱོང་མཛད་ཆོས་སྐྱོང་རྣམས་ལ་བསྟོད། །
བདུད་བཞི་པོ་ནི་རྣམ་པར་འཇོམས། ། དཔའ་བོ་གདུག་པ་འདུལ་མཛད་པ། ། རྡོ་རྗེ་གཞོན་ནུ་ཕྱག་འཚལ་ཞིང་།་་་་་ བདག་བསྐྱེད་གང་བྱས་ཀྱི་མཚན་བསྒྱུར། ཚིག་རོལ་་་་་་། ཕྱོགས་སྐྱོང་བཅུ་ཡི་ཚོགས་ལ་བསྟོད། ། བཅོམ་ལྡན་གཤིན་རྗེ་གཤེད་ཀྱི་སྤྱན་སྔ་རུ།་་་་་ རྡོ་རྗེ་འཆང་དབང་མའི་དབྱངས་རོལ་ཚར་གཉིས། ། སངས་རྒྱས་བསྟན་པ་སྲུང་བར་ཁས་བླངས་མ། ། དྲེའུ་རྟ་ལ་ཞོན་རྔམ་ཞིང་ཤིན་ཏུ་བརྗིད། །
སྲིད་པའི་རྒྱལ་མོ་ཆེན་མོ་ཁྱོད་ལ་བསྟོད། ། ཀྱེ་ཀྱེ། མ་གཅིག་གཉེན་གྱི་རེ་མ་ཏཱི། ། ཁྱོད་ལ་དམ་རྫས་མཆོད་པ་འདི་ཕུལ་བས། ། བདག་ཅག་འཁོར་བཅས་བསྲུང་ཞིང་སྐྱོང་བ་དང་། ། འདོད་དོན་མ་ལུས་སྒྲུབ་མཛད་ཁྱོད་ལ་བསྟོད། ། ནད་དང་གནོད་པ་ཐམས་ཅད་རབ་ཞི་ཞིང་། ། ཚེ་དང་བསོད་ནམས་ལོངས་སྤྱོད་རྒྱས་མཛད་ཅིང་། ། སྐྱེ་འགྲོ་དབང་བསྡུས་མངོན་སྤྱོད་དྲག་པོ་ཡི། ། དགྲ་བགེགས་རྩད་ནས་ཚར་གཅོད་མ་ལ་བསྟོད། །
རྣམ་དག་སྐུ་ལྔ་ཡེ་ཤེས་ལྔ་ཡི་དངོས། ། ཁྱབ་བདག་རང་བྱུང་རྒྱལ་བ་བཅོམ་ལྡན་འདས། ། སྐྱབས་མཆོག་དཔལ་ལྡན་བླ་མ་ཧེ་རུ་ཀ། ། དབྱེར་མེད་ཞབས་ལ་གུས་པས་ཕྱག་འཚལ་བསྟོད། ། ཡི་དམ་ལྷ་དང་དཀོན་མཆོག་གསུམ་གྱི་དངོས། ། རྩ་བརྒྱུད་བླ་མ་མི་མངོན་དབྱིངས་ནས་བཞེངས། ། དུར་ཁྲོད་གསང་བའི་དབང་དྲག་དཀྱིལ་འཁོར་དུ། ། ཐོད་པ་དུར་ཁྲོད་རིན་ཆེན་གཞལ་ཡས་ཁང་། ། གནམ་ལྕགས་ཨུར་མོའི་གཟེར་ཆེན་ཏ་ལ་ལ། ། སྤྲུལ་པའི་ལྕང་ལོ་མང་པོའི་ཁ་བད་ཅན། །
བསྐལ་པའི་མེ་རི་སྨུག་ནག་འཚུབ་མ་འབར། ། མི་རོ་ཐོད་ཕྲེང་ཀེང་རུས་ཚོགས་ཀྱིས་བརྒྱན། ། རཀྟའི་རྒྱ་མཚོའི་རྦ་རླབས་ཆི་ལི་ལི། ། རུས་ཆེན་ཚོགས་ཀྱི་ཕུང་པོ་ཁྲ་ལ་ལ། ། ཁྲག་དང་ཞག་གི་འབབ་ཆུ་སི་ལི་ལི། ། རྡོ་རྗེ་ཞིང་ཆེན་དྲི་ངད་ཐུ་ལུ་ལུ། ། ཙིཏྟ་གསར་རྙིང་རྒྱན་ཏོག་ཡེ་རེ་རེ། ། དཔལ་ཆེན་རྡོ་རྗེ་གཞོན་ནུ་འཁོར་དང་བཅས།་་་་་ བདག་སྐྱེད་གང་བྱས་ཀྱི་མཚན་བཞུགས། ། སྒྲུབ་སྡེ་བརྒྱད་ཀྱི་ལྷ་ཚོགས་མང་པོ་དང་། །
མ་མོ་མཁའ་འགྲོས་བདག་ལ་བྱིན་གྱིས་རློབས། ། སྒྲུབ་པའི་རྟགས་མཚན་མྱུར་དུ་བསྟན་དུ་གསོལ། ། ཆོས་ཉིད་ཞི་བའི་ཚུལ་གྱིས་དོན་མཛད་པའི། ། བཅོམ་ལྡན་ཞི་བའི་ལྷ་ཚོགས་དབྱིངས་ནས་བཞེངས། ། ཁྲོ་བོའི་ཚུལ་གྱིས་གདུག་པ་འདུལ་མཛད་པ། ། འབར་བ་ཁྲོ་བོའི་ལྷ་ཚོགས་དབྱིངས་ནས་བཞེངས། ། སྐྱེ་མེད་དམིགས་བྲལ་ངང་ལས་སྐུར་བཞེངས་པ། ། འཇམ་དཔལ་སྐུའི་ལྷ་ཚོགས་དབྱིངས་ནས་བཞེངས། ། ཁམས་གསུམ་དབང་དུ་སྡུད་པའི་ལས་མཛད་པ། ། པདྨ་གསུང་གི་ལྷ་ཚོགས་དབྱིངས་ནས་བཞེངས། །
དུས་གསུམ་བདེ་གཤེགས་ཀུན་གྱི་ཐུགས་ཀྱི་ཐུགས། ། ཡང་དག་ཐུགས་ཀྱི་ལྷ་ཚོགས༞ ། དུག་ལྔ་གཏན་བཅོམ་ཡེ་ཤེས་ལྔ་སྦྱོར་བའི། ། བདུད་རྩི་ཡོན་ཏན་ལྷ་ཚོགས༞ ། གདུག་པའི་ཚོགས་རྣམས་མ་ལུས་ཚར་གཅོད་པའི། ། ཕུར་བུ་ཕྲིན་ལས་ལྷ་ཚོགས༞ ། དུས་གསུམ་བདེ་གཤེགས་རྒྱལ་བ་འདུས་པ་ཡི། ། འདུས་པ་མདོ་ཡི་ལྷ་ཚོགས༞ ། ཐབས་དང་ཤེས་རབ་ཡེ་ཤེས་དགེས་རོལ་བའི། ། མ་མོ་སྦོད་གཏོང་ལྷ་ཚོགས༞ །
བསྟན་ལ་གནོད་བྱེད་བགེགས་རྣམས་ཚར་གཅོད་པའི། ། དམོད་པ་དྲག་སྔགས་ལྷ་ཚོགས༞ ། ཉེས་ལེགས་བཏང་འཛིན་དམ་ཚིག་རྗེས་གཅོད་པའི། ། འཇིག་རྟེན་མཆོད་བསྟོད་ལྷ་ཚོགས༞ ། རྡོ་རྗེ་གདུང་འཚོབ་རིག་འཛིན་ཕོ་མོའི་ཚོགས། ། མི་མངོན་དབྱིངས་ནས་བཞེངས་ལ་བྱིན་གྱིས་རློབས། ། རྩི་ཤིང་ཐམས་ཅད་ཡེ་ནས་སྨན་དང་བཅུད། ། སྣང་སྲིད་ཐམས་ཅད་ཡེ་ནས་བྱང་ཆུབ་སེམས། ། སྟོང་གསུམ་ཐམས་ཅད་ཡེ་ནས་གཞལ་ཡས་ཁང་། ། རྒྱུད་དྲུག་ཐམས་ཅད་ཡེ་ནས་རྒྱལ་བའི་སྐུ། །
སྒྲ་དབྱངས་ཐམས་ཅད་ཡེ་ནས་སྔགས་ཀྱི་སྒྲ། ། མ་སྲིང་སྲུང་མ་ཡེ་ནས་བྲན་དང་གཡོག ། སྦད་ཅིང་སྔགས་པ་དམ་ཅན་མཐུ་རྩལ་ཅན། ། དམ་རྫས་རྒྱན་གྱི་གཏོར་མ་འདི་བཞེས་ལ། ། རྣལ་འབྱོར་བཅོལ་པའི་ཕྲིན་ལས་འགྲུབ་པར་མཛོད། ། ཚིག་རོལ་སུམ་བརྡུང་མཐར་གཉིས་རྡེག་འཕར་ཆེན་རྐང་གླིང་གཡབ་དར་བཅས། བྷྱོཿ དེ་ཝི་ཀོ་ཊིའི་དབྱངས། ཤླཽ་ཀ་གསུམ་ལ་ཚར་གསུམ། ཕྱོགས་ཕྱོགས་དག་ཀྱང་ཕ་གི་ན། །
ཉི་མ་བྱང་ཤར་ཕ་གི་ན། ། བྲག་དང་ཆུ་འཐབ་ཕ་གི་ན། མུ་ལེ་དིང་གི་ནང་ཤེད་ན། ། རླུང་ནག་འཚུབ་མའི་གུར་གྱི་ནང་། ། མེ་རི་རབ་ཏུ་འབར་བའི་ཁྲོད། ། ཁྲག་ཞག་འཁྲུགས་པའི་རྒྱ་མཚོའི་ཀློང་། ། མཐིང་ཞུན་སྔོན་མོའི་གུར་གྱི་ནང་། ། དམིགས་པའི་དགྲ་བགེགས་རྡུལ་དུ་རློགས། ། རྔམས་བརྗིད་མགྱོགས་པའི་དྲེའུའི་སྟེང་། ། ཀྵ་ལས་བྱུང་བའི་རེ་མ་ཏཱི། །
མཐིང་ནག་རལ་པའི་ཐོར་ཚུགས་ཅན།་་་་་ ཤུར་མ། ། བེ་ཅོན་ཐོད་པས་ཕྱག་གཉིས་བྲེལ། ། དགྲ་བགེགས་མ་ལུས་གསོད་པར་བྱེད། ། སྔ་ཤ་གཡས་ལ་ནད་རྐྱལ་དང་། ། གཡོན་ན་ཕུང་བྱེད་ཤོ་རྡེ་འཕྱང་། ། བདུད་ཀྱི་ཁྲམ་བམ་རྒྱབ་རུ་ཁུར། ། ཕྱི་ཤར་ཚོན་གྱི་གྲུ་གུ་ཐོགས། ། ཉིན་མཚན་གཡེལ་བ་མེད་པར་ཡང་། ། བསྟན་དང་བསྟན་འཛིན་སྲུང་ལ་བརྩོན། །
དཔལ་ལྡན་ལྷ་མོ་སྤྱན་འདྲེན་གྱི། ། དམག་ཟོར་ལྷ་མོ་གཤེགས་སུ་གསོལ། ། ཚིག་རོལ་ཆེམ་བརྡུང་དང་ནག་མོ་མཐར་ཆེམ་བརྡུང་གསུམ་ལེན་ཅན་འབེབ་བཅས། སྤྱན་འདྲེན་གྱི་སྔགས་ནག་མོ་གདུག་ཅན་སོགས་གོང་གཏོར་བསྔོ་བཞིན། ཨོཾ་བཛྲ་ཨ་མྲྀ་ཏ་ཀུཎྜ་ལི་ཧ་ན་ཧ་ན་ཧཱུྃ་ཧཱུྃ་ཕཊ། ཨོཾ་སྭཱ་བྷཱ་ཝ་ཤུདྡྷ་སརྦ་དྷརྨ་སྭ་བྷཱ་ཤུདྡྷ྅ོཧཾ། སྟོང་པར་གྱུར། སྟོང་པའི་ངང་ལས་གནས་ཁང་འདི་ཉིད་དྲག་པོའི་གཞལ་ཡས་ཁང་མཚན་ཉིད་ཐམས་ཅད་ཡོངས་སུ་རྫོགས་པའི་ནང་དུ། ཨ་ལས་བྱུང་བའི་ཡེ་ཤེས་ཀྱི་ཀ་པཱ་ལ་ཡངས་ཤིང་རྒྱ་ཆེ་བར་ཧཱུྃ་ལས་བྱུང་བའི་ཕྱི་ནང་གི་དགྲ་བགེགས་བསྒྲལ་བའི་ཁྲག་གི་མཆོད་ཡོན། དབང་པོ་ལྔ་ཡི་མེ་ཏོག
ཚིལ་ཆེན་གྱི་བདུག་སྤོས། ཞུན་ཆེན་གྱི་སྒྲོན་མེ། མཁྲིས་པའི་དྲི་ཆབ། ཤ་རུས་ཀྱི་ཞལ་ཟས། དུང་ཆེན་གྱི་གླིང་བུ་སོགས་རོལ་མོའི་བྱེ་བྲག་བསམ་གྱིས་མི་ཁྱབ་པ་ནམ་མཁའི་ཁམས་གང་བར་གྱུར། ཨོཾ་བཛྲ་ཨརྒྷཾ་ཨཱཿཧཱུྃ། ཨོཾ་བཛྲ་པུཥྤེ་ཨཱཿཧཱུྃ། ཨོཾ་བཛྲ་དྷཱུ་པེ་ཨཱཿཧཱུྃ། ཨོཾ་བཛྲ་ཨཱ་ལོ་ཀེ་ཨཱཿཧཱུྃ། ཨོཾ་བཛྲ་གནྡྷེ་ཨཱཿཧཱུྃ།
ཨོཾ་བཛྲ་ནཻ་ཝི་དྱཾ་ཨཱཿཧཱུྃ། ཨོཾ་བཛྲ་ཤཔྟ་ཨཱཿཧཱུྃ། བྷྱོཿ བདུད་རྩི་ལྔ་མཆོད་ཀྱི་གདངས། དགྲ་བགེགས་རྣམས་ཀྱི་སྙིང་གི་ཁྲག ། ཆུ་དང་མ་འདྲེས་ལྦུ་བ་འཁྲིགས། ། དམར་ཆེན་རྒྱ་མཚོ་ལྟར་འཁྱིལ་འདི། ། འདོད་ཁམས་དབང་ཕྱུག་མ་ལ་འབུལ། ། བཞེས་ནས་མི་མཐུན་རྐྱེན་ངན་བཟློག ། ཚེ་དང་བསོད་ནམས་རྒྱས་པར་མཛོད། །
ཨོཾ་ཤྲཱི་ཡེ་དེ་ཝི་མ་ཧཱ་ཀཱ་ལ་ས་པཱ་རི་ཝཱ་ར་མ་ཧཱ་རཀྟ་ས་མུ་ཏྲ་ཨརྒྷཾ་པྲ་ཏཱི་ཙྪ་ཡེ་སྭཱཧཱ། དགྲ་བགེགས་རྣམས་ཀྱི་མིག་དང་ནི། ། རྣ་བ་སྣ་ལྕེ་ཙིཏྟ་སྟེ། ། དབང་པོ་ལྔ་ཡི་མེ་ཏོག་འདི། ། འདོད་ཁམས༞ ། བཞེས་ནས༞ ། ཚེ་དང་དཔལ༞ ། རྗེས་སུ་མཚན་སྔགས་སྦྱར་བ་སོགས་འོག་མ་ཀུན་ལ་རིགས་འགྲེ། མ་ཧཱ་པཉྩ་ཨིནྡྲ་གུ་ཧྱ་པུཥྤེ་ཨཱཿཧཱུྃ། དགྲ་བགེགས་རྣམས་ཀྱི་ཚིལ་ཆེན་གྱི། །
བདུག་སྤོས་སྤྲིན་ཕུང་ལྟར་འཁྲིགས་པའི། ། ཀུན་ནས་ཚིམ་བྱེད་མཆོད་པ་འདི། ། འདོད་ཁམས༞ ། བཞེས་ནས༞ ། ཚེ་དང༞ ། མ་ཧཱ་མེ་དྷ་གུ་ཧྱ་དྷཱུ་པེ་ཨཱཿཧཱུྃ། དགྲ་བགེགས་རྣམས་ཀྱི་ཞུན་ཆེན་ལ། ། དྲི་ཆེན་རས་ཀྱི་སྡོང་བུར་བཅས། ། རབ་འབར་གསལ་པའི་མཆོད་པ་འདི། ། འདོད་ཁམས༞ །
བཞེས་ནས༞ ། ཚེ་དང༞ ། མ་ཧཱ་མ་དུ་ར་གུ་ཧྱ་ཨཱ་ལོ་ཀེ་ཨཱཿཧཱུྃ། དགྲ་བགེགས་རྣམས་ཀྱི་ཤ་ཁྲག་ལ། ། སྟོང་གསུམ་དྲི་ཡི་ཚོགས་ཀྱིས་བརྒྱན། ། དྲི་ཞིམ་ཡིད་འཕྲོག་མཆོད་པ་འདི། ། འདོད་ཁམས༞ ། བཞེས་ནས༞ ། ཚེ་དང༞ ། མ་ཧཱ་བ་ས་དྷུ་དྷི་རཾ་གུ་ཧྱ་གྷནྡྷེ་ཨཱཿཧཱུྃ།
འབྲུ་སྣ་ལྔ་སོགས་གཏོར་མ་ལ། ། དགྲ་བགེགས་ཤ་ཁྲག་སོགས་ཀྱིས་བརྒྱན། ། རོ་བརྒྱ་ལྡན་པའི་མཆོད་པ་འདི། ། འདོད་ཁམས་དབང་ཕྱུག་མ་ལ་འབུལ། ། བཞེས་ནས་མི་མཐུན་རྐྱེན་ངན་བཟློག ། ཚེ་དང་བསོད་ནམས་རྒྱས་པར་མཛོད། ། མ་ཧཱ་མཾ་ས་རཀྟ་བྷུནྫ་ཐ་པི་པ་ཐ་ཨཱཿཧཱུྃ། བཅོམ་དུང་བཅོམ་རོལ་སོགས་དྲིལ་བུ་དམ་ཚིག་པ་བཞིན་དེ་ཡི་དབྱངས་བཅས། དགྲ་བགེགས་རྣམས་ཀྱི་རུས་ལྤགས་ཀྱི། ། རྐང་གླིང་རྔ་སྒྲ་ལ་སོགས་པའི། །
སྣ་ཚོགས་རོལ་མོའི་མཆོད་པ་འདི། ། འདོད་ཁམས་དབང་ཕྱུག་མ་ལ་འབུལ། ། བཞེས་ནས་མི་མཐུན་རྐྱེན་ངན་བཟློག ། ཚེ་དང་དཔལ་འབྱོར་རྒྱས་པར་མཛོད། ། མ་ཧཱ་ཤཔྟ་པུ་ཛི་ཏེ་ཨཱཿཧཱུྃ། སྨན་རག་གཏོར་གསུམ་གཏོར་བསྔོ་ཕྱི་ནང་གི་མཆོད་པ། འཕྲིན་བཅོལ་རྣམས་གོང་ལྟར་གཏོར་བསྔོ་བཞིན། ཆོས་དབྱིངས་སྤྲོས་བྲལ་ངང་ལས་གདུལ་བྱའི་ངོར། ། མེ་རླུང་དབུས་སུ་འཇིགས་རུང་ཁྲོ་མོའི་སྐུ། ། འཕྲིན་ལས་གློག་ལྟར་མྱུར་བའི་དཔལ་ལྡན་མ། །
དམག་ཟོར་རྒྱལ་མོ་བདག་ལ་བརྩེ་བས་དགོངས། ། དུས་གསུམ་རྒྱལ་བའི་ཡུམ་གཅིག་མཉེས་བྱེད་པའི། ། མཆོད་རྫས་དངོས་འབྱོར་ཡིད་སྤྲུལ་བསམ་མི་ཁྱབ། ། ས་དང་བར་སྣང་ཡོངས་སུ་གང་བ་འདི། ། གུས་པས་འབུལ་ལོ་བརྩེ་བས་བཞེས་སུ་གསོལ། ། ཐོག་མེད་དུས་ནས་རང་སེམས་འཁྲུལ་སྣང་གི ། རྟོག་པས་བསླད་པའི་ལས་ངན་ཅི་བསགས་དང་། ། སྐྱེ་བ་འདིར་ཡང་བཅས་རང་གིས་བསྡུས་པའི། ། ཉེས་ལྟུང་དྲི་མས་ཕོག་པ་མཐོལ་ལོ་བཤགས། ། མཐུ་ལྡན་ཁྱོད་ཀྱིས་བསྟན་དང་བསྟན་འཛིན་སྐྱོངས། །
འཇིག་རྟེན་ཁམས་ཀྱི་འགྲོ་རྣམས་སྐྱོང་བ་དང་། ། ཁྱད་པར་རྣལ་འབྱོར་བདག་ཅག་འཁོར་བཅས་ཀྱི། ། བྱང་ཆུབ་བར་དུ་མགོན་དང་སྡོང་གྲོགས་མཛོད། ། ཕ་རོལ་ངན་པའི་བསམ་ངན་སྦྱོར་རྩུབ་ཀྱིས། ། བྱད་ཁ་རྦོད་གཏོང་མནན་གཏད་ཟོར་ལ་སོགས། ། མི་དང་མི་མིན་གནོད་པ་མ་ལུས་པ། ། ཐམས་ཅད་སྡང་བའི་དགྲ་ལ་བཟློག་ཏུ་གསོལ། ། ཆོས་ཀུན་སྒྲིབ་མེད་གཟིགས་པ་དུས་གསུམ་གྱི། ། རྒྱལ་བ་མ་ལུས་གཅིག་ཏུ་བསྡུས་པའི་སྐུ། ། དེ་ཕྱིར་མཁྱེན་བརྩེ་ནུས་པ་ཀུན་གྱི་གཏེར། །
དཔལ་ལྡན་ལྷ་མོ་འཁོར་དང་བཅས་ལ་བསྟོད། ། གང་སྐུ་ནམ་མཁའི་མདངས་ལྡན་མེ་འོད་འཕྲོ། ། ཞལ་གཅིག་ཕྱག་གཉིས་བེ་ཅོན་ཐོད་པས་སྦྲེལ། ། དྲག་མོའི་གཟུགས་ཅན་འཇིགས་པའི་རྒྱན་ཆ་འཆང་། ། བདུད་དཔུང་ཟིལ་གནོན་ལྷ་མོའི་སྐུ་ལ་བསྟོད། ། ཧ་ཧའི་བཞད་སྒྲས་ས་གཞི་ཀུན་གཡོ་ཞིང་། ། ཧཱུྃ་ཕཊ་དྲག་པོའི་སྒྲ་ཡིས་ལོག་འདྲེན་འདུལ། ། ཐོས་པ་ཙམ་གྱིས་སྲིད་གསུམ་ཟིལ་གྱིས་གནོན། ། དཔལ་ལྡན་ལྷ་མོའི་གསུང་ལ་བདག་བསྟོད་དོ། ། གདོད་ནས་ཆོས་ཀུན་ཡེ་སྟོང་ཡེ་བྲལ་བའི། །
བརྗོད་བྲལ་ངང་ལས་སྐད་ཅིག་མ་གཡོས་ཀྱང་། ། བསྟན་པ་བསྲུང་ཕྱིར་དྲག་གཏུམ་ཚུལ་སྟོན་པའི། ། བདེ་གསལ་མི་རྟོག་ལྷ་མོའི་ཐུགས་ལ་བསྟོད། ། མ་གཅིག་ལྷ་མོའི་བཀའ་ལས་མི་འདའ་བར། ། མཐུ་ལྡན་ལས་ཀྱི་ཕོ་ཉ་དྲག་ཤུལ་ཅན། ། བསྟན་དང་བསྟན་འཛིན་སྐྱོང་ལ་རབ་བརྩོན་པའི། ། དམ་ཅན་རྒྱ་མཚོ་འཁོར་དང་བཅས་ལ་བསྟོད། ། དེ་ལྟར་མཆོད་ཅིང་བསྟོད་པས་མཉེས་བྱས་ནས། ། དམ་ལ་གནས་པའི་དམ་ཅན་ཁྱེད་རྣམས་ཀྱིས། ། རྩ་བརྒྱུད་བླ་མའི་བཀའ་ལས་མི་འདའ་བར། །
རྣལ་འབྱོར་བདག་གི་བཅོལ་པའི་ཕྲིན་ལས་མཛོད། ། སྔགས་འཆང་བདག་ཅག་དཔོན་སློབ་འཁོར་བཅས་རྣམས། ། ཚེ་རིང་ནད་མེད་དཔལ་འབྱོར་རབ་རྒྱས་ཤིང་། ། ཡིད་ལ་རེ་བའི་དོན་དེ་འབད་མེད་དུ། ། ལོ་ཟླ་མ་འགྱངས་མྱུར་དུ་འགྲུབ་བར་མཛོད། ། གཏད་དོ་གཉེར་རོ་དམག་ཟོར་རེ་མ་ཏཱི། ། མ་གཡེལ་མ་གཡེལ་མྱུར་བའི་ལས་ལ་བསྐུལ། ། བདག་གི་བཅོལ་པའི་ཕྲིན་ལས་འགྲུབ་བར་མཛོད། ། བྷྱོཿ དཔལ་ལྡན་རྩ་བརྒྱུད་བླ་མ་མཆོག་རྣམས་དང་། །
དངོས་གྲུབ་རྩ་བ་ཡི་དམ་ལྷ་ཚོགས་དང་། ། ཕྱི་ནང་མཁའ་འགྲོ་དམ་ཅན་སྲུང་མ་དང་། ། རྡོ་རྗེ་མཆེད་ལྕམ་ལ་སོགས་དགོངས་སུ་གསོལ། ། རྡོ་རྗེ་འཆང་དང་སློབ་དཔོན་དམར་པོ་སོགས། ། བརྒྱུད་པར་བཅས་པའི་དཔལ་ལྡན་བླ་མ་ལ། ། རང་སྣང་མ་དག་ལོག་ལྟ་ཅི་བགྱིས་པ། ། བསམ་པ་དག་པའི་སྙིང་ནས་མཐོལ་ལོ་བཤགས། ། ཕྱི་ནང་རྒྱུད་སྡེར་གསུངས་པའི་དམ་ཚིག་རྣམས། ། ཚུལ་བཞིན་བསྲུང་ཞིང་བསྒྲུབ་པ་དམ་བཅས་ཀྱང་། ། བདག་ཅག་ལས་དང་ཉོན་མོངས་དབང་གྱུར་པས། །
ལུས་ངག་ཡིད་ཀྱི་ནོངས་པར་མཐོལ་ལོ་བཤགས། ། རྡོ་རྗེ་ཐེག་པའི་དབང་བསྐུར་རབ་ནོས་ནས། ། རྩ་བ་དང་ནི་ཡན་ལག་དམ་ཚིག་ཉམས། ། མཆོག་དང་ཐུན་མོང་དངོས་གྲུབ་ཉམས་པའི་རྒྱུ། ། བསམ་པ་དག་པས་སྙིང་ནས་མཐོལ་ལོ་བཤགས། ། རྡོ་རྗེ་སློབ་དཔོན་མཆེད་ལྕམ་ལ་སོགས་པ། ། ལོག་ལྟ་ངན་སེམས་རྐུ་འཕྲོག་བརྡེག་ལ་སོགས། ། ངན་སྨྲས་གནོད་སེམས་དངོས་ཤུགས་གང་བགྱིས་པ། ། སྐུ་ཡི་དམ་ཚིག༞ ། ཡི་དམ་ལྷ་ཡི་བསྙེན་བསྒྲུབ་གཡེལ་གྱུར་ཏེ། །
ཕྱག་རྒྱ་རྣམ་བཞི་གཞུང་བཞིན་མ་གྲུབ་ཅིང་། ། བསྐྱེད་རྫོགས་བཟླས་བརྗོད་འབད་རྩོལ་མ་བགྱིས་པ། ། གསུང་གི་དམ་ཚིག༞ ། གསང་སྔགས་རྡོ་རྗེ་ཐེག་པའི་སྒོར་ཞུགས་ནས། ། སྣོད་མིན་རྣམས་ལ་གསང་བ་མི་སྦེད་པ། ། ཚིག་ཏུ་སྨྲས་ཤིང་ཚུལ་བཞིན་མ་བསྒྲུབ་པ། ། ཐུགས་ཀྱི་དམ་ཚིག༞ ། ཕྱི་ནང་གསང་བའི་དམ་རྫས་ཚོགས་གྱུར་ཀྱང་། ། དམག་ཟོར་ལྷ་མོ་འཁོར་དང་བཅས་པ་ལ། ། ཡིད་ཆེས་མོས་གུས་རྩེ་གཅིག་འབྲལ་མེད་ཀྱིས། །
བསྙེན་སྒྲུབ་ཚུལ་བཞིན་མ་འགྲུབ༞ ། མི་ཤེས་གཏི་མུག་འཁྲུལ་པའི་དབང་གྱུར་ཏེ། ། དམག་ཟོར་ལྷ་མོ་འཁོར་དང་བཅས་རྣམས་ཀྱི། ། སྐུ་གསུང་ཐུགས་དང་འགལ་བ་ཅི་བགྱིས་པ། ། ལྷ་མོ་འཁོར་དང་བཅས་ལ༞ ། ཡེ་ཤེས་ལྷ་མོ་ཐུགས་རྗེའི་སྤྱན་ལྡན་དེས། ། རྣལ་འབྱོར་བདག་ཅག་འཁོར་དང་བཅས་པ་ལ། ། གཡེལ་བ་མེད་པར་ཐུགས་རྗེས་བསྐྱབས་གྱུར་ཀྱང་། ། གཏང་རག་དུས་སུ་མ་འགྲུབ༞ ། བདག་ཅག་ཁྱོད་ལ་མ་དད་མ་ལགས་མོད། །
མི་ཤེས་དབང་གིས་དམ་ཚིག་ཉམས་པ་དང་། ། དམ་ཉམས་ཟས་ཀྱིས་ལོག་པར་མཆོད་ལ་སོགས། ། ས་བཅུའི་དབང་ཕྱུག་ཁྱོད་ལ་མཐོལ་ལོ་བཤགས། ། གཡོ་སྒྱུ་ཟོལ་ཟོག་མེད་པའི་སྒོ་གསུམ་གྱིས། ། མཐོལ་བཤགས་ཕུལ་བས་ཉམས་ཆགས་དག་ནས་ཀྱང་། ། སྐུ་གསུང་ཐུགས་ཀྱི་དངོས་གྲུབ་བསྩལ་དུ་གསོལ། ། མཆོག་དང་ཐུན་མོང་བཀྲ་ཤིས་མ་ལུས་སྩོལ། ། ཨོཾ་སྭ་བྷཱ་ཝ་ཤུདྡྷ་སརྦ་དྷརྨཱ་སྭ་བྷཱ་ཝ་ཤུདྡྷོ྅ཧཾ། མདོས་གླུད་རྣམས་ཀྱི་འབག་པ་དང་། མི་གཙང་བ་སོགས་མ་དག་པའི་སྣང་བ་ཐམས་ཅད་སྟོང་པར་གྱུར།
ཨོཾ་ན་མཿསརྦ་ཏ་ཐཱ་ག་ཏ་བྷྱོཿབི་ཤྭ་མུ་ཁེ་བྷྱཿ སརྦ་ཐ་ཁཾ་ཨུཏྒ་ཏེ་སྥ་ར་ཎ་ཨི་མཾ་ག་ག་ན་ཁཾ་སྭཱཧཱ། མདོས་རྫས་རྣམས་རིན་པོ་ཆེའི་སྣོད་ཡངས་ཞིང་རྒྱ་ཆེ་བ་ཟག་པ་མེད་པའི་ཡེ་ཤེས་ཀྱི་བདུད་རྩིའི་རྒྱ་མཚོ་ཆེན་པོ་རྒྱུན་མི་ཆད་པར་གྱུར་ཅིག ཨོཾ་བཛྲ་ཨ་མྲྀ་ཏ་ཀུཎྜ་ལི་ཧ་ན་ཧ་ན་ཧཱུྃ་ཧཱུྃ་ཕཊ། མདོས་གླུད་རྣམས་འདོད་པའི་ཡོན་ཏན་ལྔའི་རང་བཞིན་དུ་གྱུར་པ་ཐམས་ཅད་མགྲོན་སོ་སོའི་ཡིད་བཞིན་དུ་ཐོབ་པ་ལ་བགེགས་དང་ཉེར་འཚེ་མེད་པར་གྱུར་ཅིག ཨོཾ་ཨ་ཀཱ་རོ་མུ་ཁཾ་སརྦ་དྷརྨཱ་ཎཱཾ་ཨ་དྱ་ནུཏྤནྣ་ཏྭ་ཨོཾ་ཨཱཿཧཱུྃ་ཕཊ་སྭཱཧཱ། མདོས་མགྲོན་སོ་སོའི་གང་ལ་གང་འདོད་པའི་དངོས་པོ་རྣམས་ཡིད་བཞིན་དུ་འབྱུང་བར་གྱུར་ཅིག ཨོཾ་ཛྙཱ་ན་ཨ་ཝ་ལོ་ཀེ་ཏེ་ན་མཿས་མནྟ་སྥ་ར་ཎ་རསྨི་བྷ་ཝ་མ་ཧཱ་མ་ཎི་དུ་རུ་དུ་རུ་ཧྲཱི་ད་ཛྭ་ལ་ཡ་སྭཱཧཱ། མདོས་མགྲོན་རྣམས་དྲག་ཞན་ཆེ་ཆུང་མེད་པ་སོ་སོའི་ཡིད་བཞིན་དུ་ཚིམས་ཞིང་རང་དབང་དུ་ལོངས་སྤྱོད་པར་གྱུར་ཅིག ན་མཿས་མནྟ་བུདྡྷ་ནཾ་གྲ་ཧེ་ཤྭ་རི་པྲ་བྷཉྫ་ཏི་མ་ཧཱ་ས་མ་ཡ་ཧཱ་ན་ཧཱུྃ་ཕཊ།
མདོས་རྫས་རྣམས་བསྐལ་པ་ཇི་སྲིད་གནས་ཀྱི་བར་ཟད་པ་མེད་ཅིང་མགྲོན་རྣམས་མཉེས་པའི་མཐུ་དང་ལྡན་པར་གྱུར་ཅིག བྷྱོཿ བཅོམ་དུང་བཅོམ་རོལ་བསངས་བཞིན་ལ་ཤར་ཕྱོགས་སྒོ་སྲུང་མའི་དབྱངས་རོལ། མ་ནི་དགེས་ཆེན་རྟག་པའི་མཁའ། མ་མོའི་འབྲུ་བཤད།་་་་་། མོ་ནི་བདེ་ཆེན་ལོངས་སྤྱོད་ཀློང་། ། མ་ནི་རྟག་ཆེན་གཡུ་འབྲུག་མཁའ། ། མོ་ནི་ཆགས་མེད་བྱང་ཆུབ་ཀློང་། ། མ་ནི་སྐུ་གསུང་ཐུགས་ཀྱི་མཁའ། ། མོ་ནི་ལུས་ངག་ཡིད་གསུམ་ཀློང་། །
མ་ནི་རྒྱལ་བ་ཀུན་གྱི་མཁའ། མོ་ནི་སྲིད་པ་ཀུན་གྱི་ཀློང་། ། མ་ནི་སྐྱེ་བ་མེད་པའི་མཁའ། ། མོ་ནི་འགག་པ་མེད་པའི་ཀློང་། ། མ་ནི་ཐབས་མཆོག་འདོད་ཡོན་མཁའ། ། མོ་ནི་ཤེས་རབ་ཆགས་མེད་ཀློང་། ། མ་ནི་ནམ་མཁའ་ཉིད་ཀྱི་མཁའ། ། མོ་ནི་སེམས་ཀྱི་སེམས་ཉིད་ཀློང་། ། མ་ནི་ཆོས་ཀྱི་དབྱིངས་ཉིད་མཁའ། ། མོ་ནི་བྷ་ག་ཉིད་ཀྱི་དབྱིངས། །
མ་ནི་ཀུན་གཞི་བདེ་ཆེན་མཁའ། ། མོ་ནི་རྣམ་ཤེས་ཧཱུྃ་ཆེན་འབར། ། མཁའ་ཀློང་གཉིས་སུ་དག་བསྒོམ་ཞིང་། ། ཐིག་ལེ་ཆེན་པོར་བློ་བརྟན་པས། ། ལུས་ལ་མ་མོ་དབང་དུ་བསྡུས། ། དབང་དུ་བསྡུས་ལ་ཟིལ་གྱིས་གནོན། ། ཞེས་བརྗོད་ལ་རང་ཉིད་ལྷའི་ང་རྒྱལ་བརྟན་པོ་དང་ལྡན་པས། ཧཱུྃ་ང་ནི་དབང་ཕྱུག་ཆེན་པོ་སྟེ།་་་་་ ཤླཽ་ཀ་གཅིག་ལ་ང་རྒྱལ་བསྐྱེད་པའི་དབྱངས་རོལ་ཚར་གཉིས་སྐྱེ་མེད་མ་དང་འདྲ། ང་ནི་ཁྲག་འཐུང་ཀུན་གྱི་བདག །
ཁམས་གསུམ་སྙིང་གི་དྭངས་མའི་བདག ། ང་ནི་ཁྲོ་རྒྱལ་ཀཱི་ལ་ཡ།་་་་་ ཤུར་མ། ། ང་ནི་ཁམས་གསུམ་སྲིད་གསུམ་བདག ། ང་ནི་ཁྲོ་རྒྱལ་ཀུན་གྱི་གཙོ། ། ཁམས་གསུམ་སྲིད་གསུམ་ང་ཡི་དབང་། ། འགྲོ་བའི་དོན་ལ་རབ་ཏུ་བརྩོན། ། ང་ནི་སྲིད་གསུམ་ཀུན་གྱི་རྒྱལ། ། ང་ནི་ཁྲོ་བོ་ཀུན་གྱི་བརྗིད། ། ང་ནི་ཁྲོ་མོ་ཀུན་གྱི་བདག །
ང་ནི་མ་མོ་ཀུན་གྱི་རྗེ། ། ང་ནི་དབང་ཕྱུག་ཀུན་གྱི་དཔོན། ། ཡོན་བདག་སྐྱབས་གནས་མགོན་བགྱིད་དོ། ། ཚིག་རོལ་ལན་གསུམ། ཤུར། ཧཱུྃ་ཁམས་གསུམ་ཤ་ཡིས་ང་མི་འགྲངས། ། འགྲམ་ཆེན་གཡས་པ་མདུང་ལྟར་རྣོ། ། ཁམས་གསུམ་ཁྲག་གིས་ང་མི་ངོམས། ། འགྲམ་ཆེན་གཡོན་པ་ཞགས་ལྟར་འཁྱིལ། ། ཧ་ཧ་ཞེས་ནི་བཟའ་བར་བྱེད། །
ཧཱུྃ་ཧཱུྃ་ཞེས་ནི་དབང་དུ་སྡུད། ། དབང་དུ་བསྡུས་ལ་ཟིལ་གྱིས་མནན། ། དེ་རིང་ཡོན་བདག་གླུད་ཆེན་འདི། ། དེ་རིང་བགེགས་ཆེན་ཅིག་ལ་སྟེར། ། དེ་རིང་བཙན་ལ་ཐན་ཅིག་གཏོང་། ། དེ་རིང་རྨུ་ལ་ཐན་ཅིག་གཏོང་། ། དེང་འདིར་ཁམས་གསུམ་དབང་དུ་སྡུད། ། དེ་རིང་སྲིད་གསུམ་ཟིལ་གྱིས་གནོན། ། བྷྱོཿ དེང་འདིར་མ་མོའི་ཁྲམ་པོ་ཡི། །
སྲིད་པའི་རྒྱལ་མོ་གནས་འདིར་མཆིས། ། ནད་ཀྱི་བདག་མོ་གནས༞ ། རིམས་ཀྱི་བདག་མོ༞ ། དེ་རིང་སྲིད་པའི་དལ་ཁ་གཅོད། ། དེ་རིང་སྲིད་པའི་རིམས་ཁ་སྒྱུར། ། དེ་རིང་བདུད་ཀྱི་བདུད་ཁ་སྒྱུར། ། དེ་རིང་བཙན་གྱི་ཟོར་ཁ་སྒྱུར། ། བཟློག་སྒྱུར་བཅོལ་པའི་ཕྲིན་ལས་མཛོད། ། བྷྱོཿ་་་་་གཞན་ཡང་མའི་དབྱངས་རོལ། མ་མོ་སྲིད་པའི་རྒྱལ་མོ་ནི། །
འོད་སྲུང་བསྟན་པ་ནུབ་ཀ་རུ། ། རྒྱལ་བ་ཤཱཀྱ་ཐུབ་པ་དང་། ། སྨོན་ལམ་གཅིག་ཏུ་བཏབ་པའི་མཐུས། ། ཤཱཀྱ་ཐུབ་པའི་བསྟན་པ་ལ། ། འགྲོ་བའི་དོན་ལ་རབ་ཏུ་བརྩོན། ། སྐུ་ནི་ཀུན་ཏུ་བཟང་མོ་མ། ། གསུང་ནི་སྒྲ་དབྱངས་བརྗོད་ལས་འདས། ། ཐུགས་ནི་སྤྲོས་མེད་རྩིས་ལས་འདས། ། ཆེ་མཆོག་འབར་བའི་སྐུ་གསུམ་ལ། དགོངས་པའི་མཁའ་ལ་ཕྱེད་ཙམ་ནུབ། །
འགྲོ་བའི་དོན་ལ་རབ་ཏུ་བརྩོན། ། ཡབ་ཡུམ་གཉིས་མེད་འཕྲོ་འདུ་ལས། ། འབྱུང་བའི་མ་མོ་ཐམས་ཅད་བསྐྱེད། ། སྣང་སྲིད་མ་མོ་འབྱུང་ཞིང་སྤྲོ། ། ནད་ཀྱི་རྐྱལ་པ་སྦྱོར་ཞིང་གཏོང་། ། སྐྱེ་འཆི་རྩད་གཅོད་ཐུགས་སུ་ཆུད།་་་་་ འདིར་ཀློང་། ། འབྱུང་བ་ཀུན་གྱི་ཆ་སྙོམས་ལ། ། ཐིག་ལེའི་དབྱིངས་ལས་བསྐྱེད་པའི་ཡུམ། ། ཐུགས་སྤྲུལ་བསྐྱེད་ཅིང་མ་ཚོགས་སྡུད།་་་་་
དམ་ལ། ། མ་མོ་བྷ་ག་ཀུན་སྡུད་མ།་་་་་ ར་གྲགས་པའི། ། བཀྲག་དང་མདངས་དང་དབུགས་ཀྱི་བདག ། ཀུན་གྱི་ཡུམ་ཆེན་འདིར་གཤེགས་ལ། ། མདོས་གླུད་སྲིད་པའི་རྒྱལ་མོས་བཞེས། ། མདོས་བདག་ཆེན་མོ་མདོས་བཞེས་ཤིག ། གླུད་བདག་ཆེན་མོ་གླུད་བཞེས་ཤིག་་་་་ཚིག་རོལ། ། རྫས་བདག་ཆེན་མོ་རྫས་བཞེས་ཤིག ། ཅེས་བརྗོད་ངར་མི་ལ་དཔལ་འབར་གསུམ་སྤར་ལ་གླུད་འབུལ་བ་ནི།
ཧཱུྃ་བྷྱོཿ གླུད་མཆོག་ངར་གྱི་མི་བོ་ཆེ།་་་་་ ཡང་དག་དོན་དུའི་དབྱངས་རོལ། ། རྒྱུ་ནི་རིན་ཆེན་བརྒྱད་ལས་གྲུབ།་་་་་ རྣམ་པ། ། ཞོ་ཤའི་སྙིང་ལ་ལུང་ཐང་མིག ། འགྲོན་བུའི་སོ་ལ་མུ་ཏིག་ཀླད། ། ཟེར་མོའི་སྒྲོ་ལ་འཕན་བཟང་སྐྲ། ། རྐང་པ་གཡས་པ་ཐབས་ཆེན་ལྕགས། ། རྐང་གཡོན་ཤེས་རབ་ཟངས་ལས་བྱས། །
རྣམ་ཤེས་ལྔ་ལ་འབྲུ་སྣ་ལྔ། ། སྐུ་གསུང་ཐུགས་ལ་མར་མེ་གསུམ། ། སྔགས་དང་ཕྱག་རྒྱས་བྱིན་བརླབས་པའི། ། འབྲས་བུ་སྐུ་གསུང་ཐུགས་དང་ལྡན། ། རྟེན་འབྲེལ་རྣམ་ཤེས་ལྔ་དང་ལྡན། ། སྐྱེ་མཆེད་བཅུ་གཉིས་འདི་ལ་ཚང་།་་་་་ མུ་བཞི། ། ཁམས་ཆེན་བཅོ་བརྒྱད་འདི་ལ༞ ། ཡོན་ཏན་ཐམས་ཅད་འདི་ལ༞ ། ལག་པ་གཡས་སུ་གསེར་བསྐུར་སྟེ།་་་་་
འདི་ནས་ཤུར་མ་དུས་བབས་ལ་ཚིག་རོལ། ། གསེར་འོད་དག་རྒྱུ་ལམ་སེ་ལམ། ། ལག་པ་གཡོན་དུ་གཡུ་བསྐུར་ཏེ། ། གཡུ་འོད་དག་དུ་ཁྲོ་ལོ་ལོ། ། ཡོན་བདག་ལུས་ལས་གོས་ཕུད་ཏེ། ། གོས་དེ་ངར་གྱི་ལུས་ལ་བཀོན། ། གོས་བཟང་པོ་ཞིག་ལྷུབས་སེ་ལྷུབས། ། ཡོན་བདག་སྐེ་ནས་བརྒྱན་བཀྲོལ་ཏེ། ། རྒྱན་དེ་ངར་གྱི་སྐེ་རུ་བཏགས། ། བརྒྱན་བཟང་བ་ཅིག་བཀྲག་དང་ལྡན། །
སྨྲ་མཁས་པ་ཅིག་ངག་རེ་འཇམ། ། ཚངས་པ་ཡི་ནི་གསུང་དང་ལྡན། ། གསུང་སྙན་པ་ཅིག་ཀྱུ་རུ་རུ། ། འགྲོ་མཁས་པ་ཅིག་ཁྱུང་ཆེན་འགྲོས། ། ཁྱུང་འགྲོས་བཞིན་དུ་ལྡེག་སེ་ལྡེག ། མི་ཡི་གླུད་དུ་ང་བཟང་ཟེར། ། ཁ་ནས་སུ་འདོད་ང་ལོངས་ཟེར། ། མི་བས་གླུད་བཟང་ཡ་ལ་ལ། ། རྫས་བས་ཁབ་འགྲོ་ཁྱི་ལི་ལི། ། གླུད་འདི་སྲིད་པའི་རྒྱལ་མོས་བཞེས། །
མདོས་བདག༞ ། གླུད་བདག༞ ། རྫས་བདག༞ ། བདག་ཅག་རྣལ་འབྱོར་ཡོན་མཆེད་ཀྱི། ། གླུད་མཆོག་དམ་པ་འདི་བཞེས་ལ། ། ནད་ཁ་ཆོད་ལ་དལ་ཁ་སྒྱུར། ། ལྟས་ངན་བརྒྱད་ཅུ་རྩ་བཞི་བཟློག ། བཟློག་བྱེད་མ་ཡི་དུས་ལ་བབས། ། སྒྱུར་བྱེད་མ་ཡི་དུས་ལ༞ ། ཞེས་བརྗོད་མདོས་བསྔོ་ནི་འདི་སྐད་དོ།
ཧཱུྃ་བྷྱོཿ འདི་མན་ཐམས་ཅད་རྔ་འཕར་བརྡུང་ཡིན།་་་་་ སྣ་ཚོགས་འབྲུ་དང་རིན་ཆེན་ལས། ། བྱས་པའི་རི་རབ་ཆེན་པོ་ལ། ། དཔག་བསམ་གྱི་ནི་ཤིང་བུ་དང་། ། སྣ་ཚོགས་རིན་ཆེན་ནམ་མཁའ་དང་། ། མཐིང་ནག་ནམ་མཁའ་བཀྲག་དང་ལྡན། ། ཅི་འདོད་ཟས་དང་ནོར་གྱིས་བརྒྱན། ། ཡེ་ཤེས་ཐུགས་ཀྱི་རང་བཞིན་དེར། ། རྣམ་ཤེས་དྭང་མ་མདངས་ཀྱི་གླུད།
མདོས་བདག་ཆེན་མོ༞ ། གླུད་བདག༞ ། རྫས་བདག༞ ། བདུད་མདའ་དེ་ནི་མཐིང་ནག་ལ། ། གཡས་ཤུན་ནག་པོ་གུང་དངོས་ནས། ། མདའ་ནག་གིས་ནི་སྟོང་ལ་བརྒྱན། ། ཕོ་བདུད་རྒྱལ་པོ་འཁོར་བཅས་ཀྱི། གནས་སུ་འབུལ་ལོ་དཀོར་དུ་བསྔོ། ། སྐྱེས་པ་ཕོ་ཡི་གླུད་དུ་འབུལ། ། མཐུན་པ་ཡི་ནི་གླུད་བཞེས་ཤིག །
མདོས་བདག༞ ། གླུད་བདག༞ ། རྫས་བདག༞ ། སྣ་ཚོགས་འབྲུ་དང་རིན་ཆེན་ལས། ། བྱས་པའི་ཟས་མཆོག་འབྲང་རྒྱས་ལ། ། ཅི་འདོད་ནོར་དང་ཟས་ཀྱིས་བརྒྱན། ། རི་བོ་ཆེན་པོ་དང་མཉམ་དང་། ། གཡུ་ཡི་དེ་ནི་མོ་འཕང་ལ། ། གསེར་གྱི་དེ་ནི་མེ་ལོང་གསལ། ། སྣ་ཚོགས་ཚོན་དང་རྒྱན་གྱིས་བརྒྱན། །
མ་བདུད་རྒྱལ་མོ་འཁོར་བཅས་ལ། ། གནས་སུ་འབུལ་ལོ་དཀོར་དུ་བསྔོ། ། ཟ་མ་མོ་ཡི་གླུད་དུ་འབུལ། ། མཐུན་པ་ཡི་ནི་གླུད་བཞེས་ཤིག ། མདོས་བདག༞ ། གླུད་བདག༞ ། རྫས་བདག༞ ། སྣ་ཚོགས་འབྲུ་དང་རིན་ཆེན་ལས། ། བྱས་པའི་མཁའ་འགྲོ་ནམ་མཁའ་ལྡིང་། ། གཟུགས་བཟང་དབྱིབས་ལེགས་ཡིད་དུ་འོང་། །
མདངས་བཟང་སྤུ་མདོག་བཀྲག་དང་ལྡན། ། སྤུ་སྡུག་འོད་ནི་ལམ་སེ་ལམ། ། འགྲོ་མཁས་པ་ཅིག་ལྡེག་སེ་ལྡེག ། འཕུར་མཁས་པ་ཅིག་ལིང་སེ་ལིང་།་་་་་ ཚིག་རོལ། ། སྤྱན་བཀྲག་པ་ཅིག་ཧྲིག་སེ་ཧྲིག ། གསུང་སྙན་པ་ཅིག་ཀྱུ་རུ་རུ། ། ལུས་ལ་མཐིང་ནག་དར་གྱིས་བརྒྱན། ། དར་ནག་ཅོད་པཎ་པུ་རུ་རུ། ། མ་མོ་མཁའ་ལྡིང་རླུང་བཞེས་ཤིག །
མདོས་བདག༞ ། གླུད་བདག༞ ། རྫས་བདག༞ ། ཀྱཻ་བྷྱོཿ གཞན་ཡང་གླུད་མཆོག་དམ་པ་ནི། ། མཾ་ས་ཤ་ཡི་ཕུང་པོ་དང་། ། སྤོས་ཆེན་དྲི་ཡི་བདུག་སྤོས་དང་། ། གཟུགས་མཛེས་མེ་ཏོག་སྣ་ཚོགས་དང་། ། བཟའ་དང་བཅའ་དང་བཏུང་བ་བགོ ། སྤྱན་གཟིགས་སྣ་ཚོགས་དཀོར་ཆར་ལྡན། །
དྲི་བཟང་སྨན་སྣ་སྣ་ཚོགས་དང་། ། ལ་ཟས་ལུང་ཟས་སྣ་ཚོགས་དང་། ། འབྲུ་སྣ་སྣ་ཚོགས་རིན་ཆེན་ནོར། ། སྟག་གཟིག་གོས་དར་སྣ་ཚོགས་དང་། ། མི་ཡི་ལོངས་སྤྱོད་སྣ་ཚོགས་དང་། ། གནམ་ལ་འཕུར་དགུ་སྣ་ཚོགས་དང་། ། ས་ལ་འགྲོ་བ་སྣ་ཚོགས་དང་། ། ཆུ་ལ་འཛུལ་བ་སྣ་ཚོགས་དང་། ། ལུས་ཀྱི་ལྷུ་ཆེན་བཅུ་གཉིས་དང་། ། མགོ་བོ་དང་ནི་བཅུ་གསུམ་སྟེ།་་་་་
གླུད་བཤམས། ། འདོད་ཡོན་ལྔ་རུ་བྱིན་བརླབས་ནས། ། བདག་ཅག་དཔོན་སློབ་འཁོར་བཅས་ཀྱི། ། ཚེ་དང་སྲོག་གི་གླུད་དུ་འབུལ། ། མི་ཡི་གླུད་དུ་འདི་དགའ་འོ། ། རྫས་པས་དེ་ནི་ཁབ་དྲོའོ། ། མཐུན་པ་ཡི་ནི་གླུད་བཞེས་ཤིག ། མདོས་བདག༞ ། གླུད་བདག༞ ། རྫས་བདག༞ །
བདག་ཅག་ཡོན་མཆོད་འཁོར་བཅས་ཀྱི། ། ཕོ་བདུད་དལ་ཁ་གཡས་སུ་བསྒྱུར། ། མོ་བདུད་དལ་ཁ་གཡོན་དུ་བསྒྱུར། ། སྤྱི་བདུད་དལ་ཁ་མཁའ་ལ་བསྒྱུར། ། བྱོལ་ཁ་ཐམས་ཅད་དགྲ་ལ་བསྒྱུར། ། མི་མཐུན་ཕྱོགས་རྣམས་དགྲ་ལ་བསྒྱུར། ། བཟློག་བསྒྱུར་བཅོལ་བའི་ཕྲིན་ལས་མཛོད། ། ཚིག་རོལ། མདོས་དང་གླུད་འབུལ་བ་ནི། ཧཱུྃ་བྷྱོཿ
ལྔ་བརྒྱ་དུས་ཀྱི་སྙིགས་མའི་དུས། ། གསང་སྔགས་འབྲས་བུའི་ཆོས་དར་ཏེ། ། གསང་སྔགས་གྲོང་བསྙེན་དར་བ་དང་།་་་་་ བོན་ལྟར་གྱེར་བ། ། དགེ་སྡིག་འཆོལ་པ་སྤྱད་པའི་ཚེ། ། དེ་དུས་སྲིད་པའི་རྒྱལ་མོ་ཁྲོས། ། མ་མོ་ཁྲོས་པའི་རྟགས་བསྟན་ནས། ཁྱེད་ཀྱི།་་་་་ ཁ་རླངས་ནག་པོ་བཏང་བ་ཡི། ། མཁའ་ལ་ནད་སྤྲིན་ནག་པོ་ཆགས། །
བུད་མེད་ནག་མོས་འཛམ་གླིང་བཀང་། ། དེ་ཚེ་ནད་ཀྱི་རྐྱལ་པ་ཕྱེ། ། ལྷོག་པ་དཀར་ནག་འབྲུམ་ནག་དང་། ། རིམས་ནད་རྣམ་པ་སྣ་ཚོགས་དང་། ། སྐྲན་དང་དམུ་ཆུའི་ནད་རྣམས་དང་། ། བས་ལྡག་གཡེན་པ་དེ་ནས་འབྱུང་། ། ནད་རྐྱལ་མ་མོ་ཁྱོད་ཀྱི་ནད། ། ཁྲག་ཀྱང་མ་མོ་ཁྱོད་ཀྱི་ཁྲག ། རིམས་ཀྱང་མ་མོ་ཁྱོད་ཀྱི་རིམས། ། བདག་ཅག་དཔོན་སློབ་འཁོར་བཅས་ཀྱི། །
ནད་ཁ་ཆོད་ལ་དལ་ཁ་བསྒྱུར། ། ལྟས་ངན་བརྒྱད་ཅུ་རྩ་བཞི་བཟློག ། བཟློག་བྱེད་མ་ཡི་དུས་ལ་བབ། ། སྒྱུར་བྱེད་མ་ཡི་དུས་ལ་བབས། ། མདོས་བདག༞ ། གླུད་བདག༞ ། རྫས་བདག༞ ། བཟློག་བསྒྱུར༞ ། ནད་ཀྱང༞ ། ཞེས་པ་ནས་བཟློག་བསྒྱུར་ཞེས་པའི་བར་ཀུན་ལ་འགྲེའོ།
བྷྱོཿ ལྔ་བརྒྱ་དུས་ཀྱི་སྙིགས་མའི་དུས། ། གསང་སྔགས་འབྲས་བུའི་ཆོས་དར་སྟེ། ། གསང་སྔགས་གྲོང་བསྙེན་དར་བ་དང་།་་་་་ བོན་ལྟར་གྱེར་བ། ། དགེ་སྡིག་འཆོལ་བར་སྤྱད་པའི་ཚེ། ། དེ་དུས་སྲིད་པའི་རྒྱལ་མོ་ཁྲོས། ། མ་མོ་ཁྲོས་པའི་རྟགས་བསྟན་ནས། ། རི་རབ་ཤར་གྱི་འཛམ་གླིང་དུ། ཁྱེད་ཀྱི།་་་་་
ཁ་རླངས་དཀར་པོ་བཏང་བ་ཡིས། ། མཁའ་ལ་ནད་སྤྲིན་དཀར་པོ་ཆགས། ། བུད་མེད་དཀར་མོས་འཛམ་གླིང་བཀང་། ། དེ་ཚེ་ནད་ཀྱི་རྐྱལ་པ་ཕྱེ། ནད་ཀྱི་རིགས།་་་་་། མཛེ་ནད་རྣམ་པ་སྣ་ཚོགས་དང་། ། ཤུ་བ་དང་ནི་འབྲུམ་བུ་དང་། ། གློ་གཟེར་དང་ནི་སྐྱ་སྦབ་དང་། ། རླུང་ནད་རྣམ་པ་སྣ་ཚོགས་དང་། ། ཡམས་ནད་རིམས་ནད་དེ་ནས་བྱུང་། །
ནད་ཀྱང༞ ། ཁྲག་ཀྱང༞ ། རིམས་ཀྱང༞ ། བདག་ཅག༞ ། ནད་ཁ༞ ། ལྟས་ངན༞ ། ཟློག་བྱེད༞ ། སྒྱུར་བྱེད༞ ། མདོས་བདག༞ ། གླུད་བདག༞ །
རྫས་བདག༞ ། བཟློག་བསྒྱུར༞ བྷྱོཿ ལྔ་བརྒྱ་དུས་ཀྱི༞ ། གསང་སྔགས་འབྲས་བུའི༞ ། གསང་སྔགས་གྲོང་བསྙེན༞ ། དགེ་སྡིག༞ ། དེ་དུས་སྲིད་པའི༞ ། མ་མོ་ཁྲོས༞ ། རི་རབ་ལྷོ་ཡི༞ ། ལོངས་སྤྱོད་ཀྱི།་་་་་
ཁ་རླངས་སེར་པོ༞ ། མཁའ་ལ་ནད་སྤྲིན་སེར་པོ༞ ། བུད་མེད་སེར་མོ༞ ། དེ་ཚེ་ནད་ཀྱི༞ ། ནད་ཀྱི་རིགས།་་་་་ ནད་ཆེན་མཁྲིས་པ་ཤ་ཡ་དང་། ། ཤ་སེར་མིག་སེར་ནད་རྣམས་དང་། ། རྒྱ་ནད་མིག་སེར་དེ་ནས་བྱུང་། ། ནད་ཀྱང༞ ། ཁྲག་ཀྱང༞ །
རིམས་ཀྱང༞ ། བདག་ཅག༞ ། ནད་ཁ༞ ། ལྟས་ངན༞ ། བཟློག་བྱེད༞ ། སྒྱུར་བྱེད༞ ། མདོས་བདག༞ ། གླུད་བདག༞ ། རྫས་བདག༞ ། བཟློག་བསྒྱུར༞ བྷྱོཿ
ལྔ་བརྒྱ་དུས༞ ། གསང་སྔགས་འབྲས་བུའི༞ ། གསང་སྔགས་གྲོང་བསྙེན༞ ། དགེ་སྡིག༞ ། དེ་དུས༞ ། མ་མོ་ཁྲོས༞ ། རི་རབ་ནུབ༞ ། ཁ་རླངས་དམར་པོ༞ ། མཁའ་ལ་ནད་སྤྲིན་དམར་པོ༞ ། བུད་མེད་དམར་མོས༞ །
དེ་ཚེ་ནད་ཀྱི༞ ། ནད་ནི་ཁྲག་ནད་གཟེར་འཐབ་དང་། ། ཁྲག་ཏུ་སྐྱུག་དང་འཁྲུ་བ་དང་། ། བལ་ནད་རྒྱུ་གཟེར་དེ་ནས་བྱུང་། ། ནད་ཀྱང༞ ། ཁྲག་ཀྱང༞ ། རིམས་ཀྱང༞ ། བདག་ཅག༞ ། ནད་ཁ༞ ། ལྟས་ངན༞ །
བཟློག་བྱེད༞ ། སྒྱུར་བྱེད༞ ། མདོས་བདག༞ ། གླུད་བདག༞ ། རྫས་བདག༞ ། བཟློག་བསྒྱུར༞ བྷྱོཿ ལྔ་བརྒྱ་དུས་ཀྱི༞ ། གསང་སྔགས་འབྲས་བུའི༞ ། གསང་སྔགས་གྲོང་བསྙེན༞ ། དགེ་སྡིག༞ །
དེ་དུས་སྲིད་པའི༞ ། མ་མོ༞ ། རི་རབ་བྱང་གི༞ ། ཁ་རླངས་སྔོན་པོ༞ ། མཁའ་ལ་ནད་སྤྲིན་སྔོན་པོ༞ ། བུད་མེད་སྔོན་མོས༞ ། དེ་ཚེ་ནད་ཀྱི༞ ། མི་ནད་རྣམ་པ་སྣ་ཚོགས་དང་། ། ཕྱུགས་ནད་རྣམ་པ་སྣ་ཚོགས་དང་། ། ཡམས་ནད་རིམས་ནད་སྣ་ཚོགས་དང་། །
གློ་བརྡོལ་སྨྱོ་འབོག་དེ་ནས་བྱུང་། ། ནད་ཀྱང༞ ། ཁྲག་ཀྱང༞ ། རིམས་ཀྱང༞ ། བདག་ཅག་ནད་ཁ༞ ། ལྟས་ངན༞ ། ཟློག་བྱེད༞ ། སྒྱུར་བྱེད༞ ། མདོས་བདག༞ ། གླུད་བདག༞ །
རྫས་བདག༞ ། བཟློག་བསྒྱུར་བཅོལ་པའི་ཕྲིན་ལས་མཛོད། ། རེ་མ་ཏཱི་ཆོ་འབྲང་དང་བསྟུན་ནས་གླུད་བསྔོ་བ་ནི་འདི་སྐད་དོ། ། བྷྱོཿ ཚིག་རྐང་རྒྱབ་མ་ལ་ཤོ་ཐུགས་མའི་དབྱངས་རོལ་མོ། དཔལ་ལྡན་གཉེན་གྱི་རེ་མ་ཏཱི། ། ནམ་མཁའི་ཁམས་ཀྱི་དཔའ་མོ་བཙན། ། དེ་ཡང་བྱང་ཤར་རེ་མ་ཏཱི། ། མདོས་བདག་ཆེན་མོ་མདོས་བཞེས་ཤིག ། གླུད་བདག་ཆེན་མོ་གླུད་བཞེས་ཤིག །
རྫས་བདག་ཆེན་མོ་རྫས་བཞེས་ཤིག ། དེ་ཡང་བྱང་ཤར་ཞེས་པ་ནས་རྫས་བདག་ཆེན་མོ་ཞེས་པའི་བར་འགྲེའོ། བྷྱོཿ དཔལ་ལྡན་གཉེན་གྱི་རེ་མ་ཏཱི། ། འབར་བ་མེ་ཁྱེར་གློག་ཕྲེང་འཛིན། ། དེ་ཡང་བྱང་ཤར༞ ། མདོས་བདག༞ ། གླུད་བདག༞ ། རྫས་བདག༞ བྷྱོཿ དཔལ་ལྡན་གཉེན་གྱི་རེ་མ་ཏཱི། །
རྒྱ་མཚོའི་སྟེང་ན་བཞུགས་ཙ་ན། ། ན་བཟའ་བྲ་གྱོན་རལ་གཅིག་མ། ། ཀླུ་སྲིན་སྡེ་བརྒྱད་དབང་སྡུད་མ། ། འགྲོ་བ་ཀུན་གྱི་ཚེ་འཛིན་མ། ། དེ་ཡང་བྱང་ཤར༞ ། མདོས་བདག༞ ། གླུད་བདག༞ ། རྫས་བདག༞ བྷྱོཿ དཔལ་ལྡན་དབང་ཕྱུག་ཉི་ཤུ་རྩ་བརྒྱད་ཀྱི། ། གཙོ་མོ་ཆེན་མོ་མཛད་པའི་ཚེ། །
མིང་སྲིང་གཡག་མགོ་ཐོད་རློན་འཆང་། ། དེ་ཡང་བྱང་ཤར༞ ། མདོས་བདག༞ ། གླུད་བདག༞ ། རྫས་བདག༞ ། བྷྱོཿ དཔལ་ལྡན༞ ། མ་བརྒྱད་གཙོ་མོ་མཛད་པའི་ཚེ། ། ཨེ་ཀ་ཛ་ཊཱི་རལ་གཅིག་མ། ། རྣལ་འབྱོར་ཚེ་འཛིན་དྲོད་ཉུལ་མ།
དེ་ཡང༞ ། མདོས་བདག༞ ། གླུད་བདག༞ ། རྫས་བདག༞ ། བྷྱོཿ ། དཔལ་ལྡན༞ ། མ་བུད་གཙོ་མོ་མཛད་པའི་ཚེ། ། རྡོ་རྗེ་ཤནྟི་ཀུན་གྲགས་མ། ། བཤུགས་པ་ཀུན་གྱི་བཀའ་ཉན་མ། ། འདྲེ་སྲིན་འབུམ་སྡེ་དམྱལ་ཐག་གཅོད། །
དེ་ཡང༞ ། མདོས༞ ། གླུད༞ ། རྫས༞ ། བྷྱོཿ དཔལ་ལྡན༞ ། སྲིང་བཞིའི་གཙོ་མོ་མཛད་པའི་ཚེ། ། གླིང་བཞི་མགྱོགས་མ་ལྷ་མ་སྲིན། ། ཉི་མའི་ཟེར་ལ་ཞོན་བྱེད་མ། ། འཕུང་བྱེད་གནམ་ཐེ་དམྱལ་ཐག་གཅོད། །
དེ་ཡང༞ ། མདོས༞ ། གླུད༞ ། རྫས༞ ། བྷྱོཿ དཔལ་ལྡན༞ ། ལྷ་དང་ལྷ་མིན་གཡུལ་འགྱེད་ཚེ། ། ལྷ་མོ་ཁྱོད་ཀྱི་ལྟོ་བ་ལ། ། ལྷ་རྣམས་ཀུན་གྱིས་རྫོང་བཅས་ནས། ། ལྷ་མིན་རྣམས་ཀྱི་གཡུལ་བཟློག་མ། །
དེ་ཡང༞ ། མདོས༞ ། གླུད༞ ། རྫས༞ ། བྷྱོཿ དཔལ་ལྡན༞ ། བོད་ཁམས་སྐྱོང་བའི་བསྟན་མ་ནི། ། བཅུ་གཉིས་གཙོ་མོ་མཛད་པའི་ཚེ། ། སྨན་བཙུན་ཨུག་ཆོས་གཡར་མོ་བསིལ། ། ཕྱི་འཁོར་སྐྱོང་ཞིང་འདྲེ་སྲིན་འདུལ། །
དེ་ཡང༞ ། མདོས༞ ། གླུད༞ ། རྫས༞ ། ཀྱཻ་བྷྱོཿ ཚིག་རོལ་དང་ཡང་ཤུར་མ།་་་་་ རེ་ཏི་མགོ་གཡག་མན་ཆད་ནས། ། འཆིང་བ་ཞགས་ཐོག་ཐམས་ཅད་དང་། ། བདུད་རིགས་གཏོགས་པ་ཐམས་ཅད་ཀྱིས། ། བསྐོར་གྱིན་བསྐོར་གྱིན་ཕྱག་བྱས་ཀྱང་། །
ལྷ་མོས་དེ་ལ་སྤྱན་མི་གཟིགས། ། ཕྱག་ལེན་མི་སྟེར་ཁྲོས་ཚུལ་སྟོན། ། མདོས་གླུད་ལྷ་མོ་ཁྱོད་བཞེས་ལ། ། བདུད་ཀྱི་ལག་ནས་མི་བླ་ཁུག ། ཀྱཻ་བྷྱོཿ སྐྱེས་བུ་ཀླུ་བཙན་མན་ཆད་ནས། ། ཆུན་པོ་སྐྱོགས་ཀ་ཡན་ཆད་ཀྱིས། ། བསྐོར་གྱིན་བསྐོར་གྱིན་ཕྱག་བྱས་ཀྱང་། ། ལྷ་མོས་དེ་ལ་སྤྱན་མི་གཟིགས། ། ཕྱག་ལེན་མི་སྟེར་ཁྲོས་ཚུལ་སྟོན། །
མདོས་གླུད་ལྷ་མོ་ཁྱོད་བཞེས་ལ། ། བཙན་གྱི་ལག་ནས་མི་བླ་ཁུག ། གནམ་ལྷ་དཀར་པོ་མན་ཆད་ནས། ། རྒྱལ་འགོང་ཐེ་རང་ཡན་ཆད་ཀྱིས། ། བསྐོར་གྱིན༞ ། སོགས་འགྲེའོ། ། ལྷ་མོས་དེ་ལ༞ ། ཕྱག་ལེན༞ ། མདོས༞ ། གླུད༞ །
རྒྱལ་པོའི་ལག་ནས༞ ། བྷྱོཿ སྲིད་པའི་རྒྱལ་མོ་མན་ཆད་ནས། ། ནག་མོ་གྲོང་རྒྱུ་ཡན་ཆད་ཀྱིས། ། བསྐོར་གྱིན༞ ། ལྷ་མོས་དེ་ལ༞ ། ཕྱག་ལེན༞ ། མདོས༞ ། གླུད༞ ། མ་མོའི་ལག་ནས༞ །
བྷྱོཿ མ་བདུད་རྒྱལ་མོ་མན་ཆད་ནས། ། དུར་ཁྲོད་འདྲེ་མོ་ཡན་ཆད་ཀྱིས། ། བསྐོར་གྱིན༞ ། ལྷ་མོས་དེ་ལ༞ ། ཕྱག་ལེན༞ ། མདོས༞ ། གླུད་བདག༞ ། ནད་བདག་ལག་ནས༞ ། བདག་ལ་ལྟོས་པའི་ཡོན་བདག་ལ། །
སྔོན་གྱི་ལས་ཀྱི་རྣམ་སྨིན་གྱིས། ། དུས་ལ་བབས་ནས་ཚེ་ཟད་ཀྱང་། ། ལོ་གསུམ་ད་དུང་ཤོལ་ཐོབ་ལ། ། ཚེ་སྲིང་བར་ཆད་མེད་པར་མཛོད། ། རྣལ་འབྱོར་ང་ཡི་བཀའ་མ་བཅག ། ཡོན་བདག་དྲིན་ལན་ཆུད་མ་གསན། ། ཚིག་རོལ་ཡང་ཤུར་མ།་་་་་ ཧཱུྃ་བྷྱོཿ སེང་ཆེན་དཀར་པོ་མན་ཆད་ནས། ། སྡེར་ཆགས་བྱི་བ་ཡན་ཆད་ཀྱིས། །
གཅན་གཟན་ཆིག་ཁྲི་ཉིས་སྟོང་གིས། ། དཔལ་ཆེན་མགོན་པོའི་ཐུགས་དམ་བསྐང་། ། མཁའ་ལྡིང་གསེར་མིག་མན་ཆད་ནས། ། གཤོག་ཐོག་ཆིག་ཁྲི་ཉིས་སྟོང་གིས། ། དཔལ་ཆེན་མགོན་པོའི་ཐུགས་དམ་བསྐང་། ། དཔལ་ལྡན་ལྷ་མོས་ཐུགས་དམ་བསྐང་། ། ཕྱི་ཡི་མཆོད་པས་ཐུགས་དམ་བསྐང་། ། ནང་གི་མཆོད་པས༞ ། ཛ་གད་ཕུད་ཀྱིས༞ ། མ་ཧཱ་རཀྟས༞ །
བ་ལིང་གཏོར་མས༞ ། ལོངས་སྤྱོད་ཚོགས་ཀྱིས༞ ། ཁྲག་ཆེན་ཨརྒྷཾ༞ ། དབང་པོ་ལྔ་ཡིས༞ ། ཚིལ་ཆེན་དུད་པས༞ ། ཞུན་ཆེན་མར་མེས༞ ། ཁྲག་ཞག་མཁྲིས་ཆེན་དྲི་ཡིས་བསྐང་། ། ཤ་རུས་ཞལ་ཟས་དག་གིས༞ ། རྐང་གླིང་གདངས་གཅིག་འབུད།་་་་་ ཐོད་རྔ་རྐང་གླིང་སྒྲ་ཡིས༞ །
གཡབ་དར་ནག་པོ་དག་གིས༞ ། གོས་དར་སྣ་ཚོགས་དག་གིས༞ ། གོ་ཁྲབ་སྟག་གཟིག་རྣམས་ཀྱིས༞ ། ཟང་ཟིང་མདོས་ཆེན་དག་གིས༞ ། ནམ་མཁའ་ནག་པོ་བཅུ་གསུམ་གྱིས། ། དཔལ་ལྡན་ལྷ་མོས་ཐུགས་དམ་བསྐང་། ། རེ་མ་ཏཱི་ཡི་ཐུགས་དམ་བསྐང་། འདིས་འགྲེས་སོ། ། འདོད་ཁམས་དབང་ཕྱུག་ཐུགས་དམ་བསྐང་། ། གཤིན་རྗེའི་ལྕམ་གཅིག༞ །
བདུད་ཀྱི་ཡུམ་གཅིག༞ ། མ་མོ་ཆེན་མོའི༞ ། དབང་ཕྱུག་ཆེན་མོའི༞ ། གར་གྱི་དབང་ཕྱུག༞ ། ལྷ་མོ་ནག་མོའི༞ ། དུས་བཞི་ལྷ་མོས༞ ། རྣལ་འབྱོར་སྲུང་མའི༞ ། མ་གཅིག་ལྷ་མོའི༞ ། རྒྱང་བུ་ནག་པོ་བཅུ་གསུམ་གྱིས། ། དཔལ་ལྡན་ལྷ་མོའི༞ །
རེ་མ་ཏཱི་ཡི༞ ། འདོད་ཁམས་དབང་ཕྱུག༞ ། གཤིན་རྗེའི་བདུད་ཀྱི༞ ། མ་མོ༞ ། དབང་ཕྱུག༞ ། གར་གྱི༞ ། ལྷ་མོ༞ ། དུས་བཞི༞ ། རྣལ་འབྱོར༞ ། མ་གཅིག༞ །
བདུད་ཕྲུག་ནག་པོ་བཅུ་གསུམ་གྱིས། ། དཔལ་ལྡན༞ ། རེ་མ་ཏཱི༞ ། འདོད་ཁམས་དབང་ཕྱུག༞ ། གཤིན་རྗེ་ལྕམ་གཅིག༞ ། བདུད་ཀྱི་ཡུམ་གཅིག་ཐུགས་དམ་བསྐང་། ། མ་མོ་ཆེན་མོའི༞ ། དབང་ཕྱུག་ཆེན་མོའི༞ ། གར་གྱི་དབང་ཕྱུག་ཐུགས་དམ་བསྐང་། ། ལྷ་མོ་ནག་མོའི༞ །
དུས་བཞི་ལྷ་མོའི༞ ། རྣལ་འབྱོར་སྲུང་མའི༞ ། མ་གཅིག་ལྷ་མོའི༞ ། བཤོས་བུ་ནག་པོ་བཅུ་གསུམ་གྱིས། ། དཔལ་ལྡན༞ ། རེ་མ་ཏཱི༞ ། འདོད་ཁམས་དབང་ཕྱུག༞ ། གཤིན་རྗེའི༞ ། བདུད་ཀྱི༞ ། མ་མོ༞ །
དབང་ཕྱུག༞ ། གར༞ ། ལྷ་མོ༞ ། དུས་བཞི༞ ། རྣལ་འབྱོར༞ ། མ་གཅིག༞ ། མདའ་ནག་སྟོང་དམར་བཅུ་གསུམ་གྱིས། ། དཔལ་ལྡན༞ ། རེ་མ་ཏཱི་ཡི༞ ། འདོད་ཁམས༞ །
གཤིན་རྗེའི༞ ། བདུད་ཀྱི༞ ། མ་མོ༞ ། དབང་ཕྱུག༞ ། གར་གྱི༞ ། ལྷ་མོ༞ དུས་བཞི༞ ། རྣལ་འབྱོར༞ ། མ་གཅིག༞ ། ལྤགས་ནག་གུང་སྲམ་བཅུ་གསུམ་གྱིས། ། དཔལ་ལྡན༞ །
རེ་མ་ཏཱི་ཡི༞ ། འདོད་ཁམས༞ ། གཤིན་རྗེའི༞ ། བདུད་ཀྱི༞ ། མ་མོ༞ ། དབང་ཕྱུག༞ ། གར་གྱི༞ ། ལྷ་མོ༞ ། དུས་བཞི༞ ། རྣལ་འབྱོར༞ །
མ་གཅིག༞ ། འབྲང་རྒྱས་ནག་པོ་བཅུ་གསུམ་གྱིས། ། དཔལ་ལྡན༞ ། རེ་མ་ཏཱི་ཡི༞ ། འདོད་ཁམས༞ ། གཤིན་རྗེའི༞ ། བདུད་ཀྱི༞ མ་མོ༞ ། དབང་ཕྱུག༞ ། གར་གྱི༞ ། ལྷ་མོ༞ །
དུས་བཞི༞ ། རྣལ་འབྱོར༞ ། མ་གཅིག༞ ། མདའ་འཕང་ནག་པོ་བཅུ་གསུམ་གྱིས། ། དཔལ་ལྡན༞ ། རེ་མ་ཏཱི་ཡི༞ ། འདོད་ཁམས༞ ། གཤིན་རྗེའི༞ ། བདུད་ཀྱི༞ ། མ་མོ༞ །
དབང་ཕྱུག༞ ། གར་གྱི༞ ། ལྷ་མོ༞ ། དུས་བཞི༞ ། རྣལ་འབྱོར༞ ། མ་གཅིག༞ ། བྱ་ནག་ཤོལ་མིག་བཅུ་གསུམ་གྱིས། ། དཔལ་ལྡན༞ ། རེ་མ་ཏཱི་ཡི༞ ། འདོད་ཁམས༞ །
གཤིན་རྗེའི༞ ། བདུད་ཀྱི༞ ། མ་མོ༞ ། དབང་ཕྱུག༞ ། གར་གྱི༞ ། ལྷ་མོ༞ ། དུས་བཞི༞ ། རྣལ་འབྱོར༞ ། མ་གཅིག༞ ། ཁྱེད་ཀྱི་ཐུགས་དམ་བསྐང་གྱུར་ཅིག །
དཔལ་ལྡན་ལྷ་མོ་འཁོར་བཅས་ཀྱི། ། ཐུགས་དམ་གཉེན་པོ་བསྐང་གྱུར་ཅིག ། དམ་ཚིག་ཉམས་ཆགས་བསྐང་གྱུར་ཅིག ། ཧཱུྃ་བྷྱོཿ ཚིག་རོལ་དཔལ་ཆེན་ནས་མི་མཐུན་ཐམས་ཅད་ལ་ཚིག་རོལ། དཔལ་ཆེན་མགོན་པོ་ནག་པོ་དང་། ། དཔལ་ལྡན་ལྷ་མོ་ནག་མོ་ཁྱེད། ། ཤར་གྱི་ཕྱོགས་ཀྱི་དུར་ཁྲོད་དུ། ། འཁོར་དུ་དྲི་ཟ་འབུམ་གྱིས་བསྐོར། ། ལོངས་སྤྱོད་ཤ་དང་ཁྲག་ལ་རོལ། །
ལས་སུ་སངས་རྒྱས་བསྟན་པ་སྲུང་། ། དགྲ་བགེགས་འདུལ་བའི་དུས་ལ་བབས། ། གཏོར་མདོས་ལེན་པའི་དུས་ལ་བབས། ། མདོས་གླུད་བླང་བའི་དུས་ལ་བབས། ། རྐྱེན་ངན་བཟློག་པའི་དུས་ལ་བབས། ། བཟློག་བསྒྱུར་ཆེན་པོའི་དུས་ལ་བབས། ། བཀའ་དང་དམ་ལས་མ་འདའ་བར། ། མདོས་བདག་ཆེན་མོ་མདོས་བཞེས་ཤིག ། གླུད་བདག་ཆེན་མོ༞ ། རྫས་བདག་ཆེན་མོ་རྫས་བཞེས་ཤིག །
མདོས་གླུད་བཞེས་ལ་གཟུང་བ་ཐོངས། ། བཅིངས་པ་ཁྲོལ་ལ་མནན་པ་ཐེག ། ཡོ་བ་སྲོངས་ལ་བུབ་པ་སློངས། ། བདེ་ལེགས་བསམ་པ་ཡིད་བཞིན་སྒྲུབས། ། ཚིག་རོལ་དགུ་བརྡུང་།་་་་་ མི་མཐུན་རྐྱེན་ངན་དགྲ་ལ་བསྒྱུར། ། ཧཱུྃ་བྷྱོཿ དཔལ་ཆེན་མགོན་པོ་ནག་པོ་དང་། ། དཔལ་ལྡན་ལྷ་མོ་ནག་མོ་ཁྱེད། ། ལྷོ་ཡི་ཕྱོགས་ཀྱི་དུར་ཁྲོད་དུ།
ཞེས་འགྲེའོ། འཁོར་དུ་གྲུ་བུམ༞ ། ལོངས་སྤྱོད༞ ། ལས་སུ༞ ། དགྲ་བགེགས༞ ། གཏོར༞ ། མདོས་གླུད༞ ། རྐྱེན་ངན་བཟློག་པའི༞ ། བཀའ༞ ། མདོས༞ །
གླུད༞ ། རྫས༞ ། མདོས་གླུད༞ ། བཅིངས༞ ། ཡོ་བ༞ ། བདེ་ལེགས༞ ། མི་མཐུན༞ ། ཚིག་རོལ་དགུ་རྡུང་།་་་་་ ཧཱུྃ་བྷྱོཿ དཔལ་ཆེན་མགོན་པོ་ནག་པོ་དང་། །
དཔལ་ལྡན་ལྷ་མོ་ནག་མོ་ཁྱོད། ། ནུབ་ཀྱི་ཕྱོགས་ཀྱི་དུར་ཁྲོད་དུ། ། འཁོར་དུ་ཆུ་ལྷ༞ ། ལོངས་སྤྱོད༞ ། ལས་སུ༞ ། དགྲ་བགེགས༞ ། གཏོར༞ ། མདོས་གླུད༞ ། རྐྱེནངན༞ ། བཟློག༞ །
བཀའ༞ ། མདོས༞ ། གླུད༞ ། རྫས༞ ། མདོས༞ ། བཅིངས༞ ། ཡོ་བ༞ ། བདེ་ལེགས༞ ། མི་མཐུན༞ ། ཧཱུྃ་བྷྱོཿ
དཔལ་ཆེན་མགོན་པོ་ནག་པོ་དང་། ། དཔལ་ལྡན་ལྷ་མོ་ནག་མོ་ཁྱོད། ། བྱང་གི་ཕྱོགས་གྱི་དུར་ཁྲོད་དུ། ། འཁོར་དུ་གནོད་སྦྱིན༞ ། ལོངས་སྤྱོད༞ ། ལས་སུ༞ ། དགྲ་བགེགས༞ ། གཏོར༞ ། མདོས་གླུད༞ ། རྐྱེན༞ །
བཟློག༞ ། བཀའ༞ ། མདོས༞ ། གླུད༞ ། རྫས༞ ། མདོས་གླུད༞ ། བཅིངས༞ ། ཡོ་བ༞ ། བདེ་ལེགས༞ ། མི་མཐུན༞ །
ཞེས་པ་ལ་སོགས་པ་བརྗོད་དོ། ཚིག་རོལ་དགུ་བརྡུང་ཆེམ་བརྡུང་གསུམ་བརྡེག་ལེན་ཅན།་་་་་ བྷྱོཿ དཔལ་ལྡན་ལྷ་མོ་རེ་མ་ཏི།་་་་་ མ་དབྱངས་དང་བུ་དབྱངས་ཅན། ། སྲིད་པ་གསུམ་ལ་དབང་བསྒྱུར་ཞིང་། ། འདོད་ཁམས་མཁའ་འགྲོ་གཙོ་མོ་མཆོག ། དུས་མཚན་ནག་མོ་ཁྱོད་ལ་བསྟོད། ། ནམ་གྲུ་ཁྱོད་ཀྱི་ཆོ་འབྲང་དང་། ། མཚན་ཉིད་དང་ནི་བཤད་བྱ་བ། །
ནོར་བུའི་རང་བཞིན་ཁྱོད་ཀྱི་ལུས། ། རྒྱབ་ནི་འཛམ་བུ་ཆུ་བོའི་གསེར། ། ཁྱོད་ཀྱི་གདོང་ཡང་དངུལ་ཡིན་ཏེ། ། ལྟོ་བའི་ངོས་ནི་རྡོ་རྗེས་གཏམས། ། མིང་པོ་མཛོད་དང་མཛོད་སྲུང་བ། ། ཁྱོད་ཀྱི་མ་ནི་ཀུན་འགྲོ་མ། ། ཁྱོད་ཀྱི་ཕ་ནི་རླུང་ཞེས་བྱ། ། སྐལ་ལྡན་ཤིང་རྟ་ཁྱོད་ཀྱི་རུས། ། ལྷ་གནས་གསུམ་དུ་གྲགས་པ་ཡི། ། དཔལ་ལྡན་ལྷ་མོ་ཁྱོད་ལ་བསྟོད། །
སུམ་ཅུ་རྩ་གསུམ་དགའ་བའི་ཚལ། ། ཡོངས་འདུའི་ཤིང་ལ་ཉེར་བསྟན་ཅིང་། ། འཇིག་རྟེན་གསུམ་གྱི་དགེ་ལེགས་ཀུན། ། ཉེར་བར་སྩོལ་མཛད་ཁྱོད་ལ་བསྟོད། ། འཛམ་བུ་གླིང་གི་ཤར་ལྷོའི་མཚམས། ། དེ་ཝཱི་ཀོ་ཌར་གནས་བཅས་ཤིང་། ། བྷ་ཏྲཱའི་ཤིང་ལ་རབ་བསྟེན་མ། ། ཞིང་སྐྱོང་གཙོ་མོ་ཁྱོད་ལ་བསྟོད། ། གང་གིས་ཁྱོད་ཀྱིས་མཚན་འཛིན་པ། ། དེ་ལ་ལྷ་ཀླུ་མི་རྣམས་ཀྱི། །
རིམས་ནད་གནོད་པ་ཞི་མཛད་ཅིང་། ། དགྲ་བགེགས་ཚར་གཅོད་ཁྱོད་ལ་བསྟོད། ། ཤིན་ཏུ་གུས་པའི་ཡིད་ལྡན་པས། ། ནམ་གྲུ་རྒྱས་པ་འདི་བརྗོད་ན། ། སངས་རྒྱས་བསྟན་པ་བསྲུང་བ་དང་། ། འདོད་པའི་དོན་ཀུན་འགྲུབ་གྱུར་ཅིག་་་་་གཅིག་ལ་རོལ་མོ་བླངས་ལ་དགུ་བརྡུང་གཉིས། ༡༢ བྷྱོཿ དམག་ཟོར་རྒྱལ་མོ་མཐུ་རྩལ་ཅན། ། འཁོར་ཚོགས་རྒྱ་མཚོ་ཁྱེད་རྣམས་ཀྱིས། ། བྱིན་གྱིས་བརླབས་པའི་གཏོར་མ་དང་། །
དམ་རྫས་བདུད་རྩི་འདི་བཞེས་ལ། ། རྣལ་འབྱོར་བདག་ཅག་འཁོར་བཅས་པ་དང་། ། སངས་རྒྱས་བསྟན་པ་རྒྱས་པར་མཛོད། ། འགྲོ་བའི་དོན་རྣམས་སྒྲུབ་པ་དང་། ། སྙིང་ནས་སངས་རྒྱས་བསྒྲུབ་པ་ལ། ། གཞན་གྱི་བསམ་སྦྱོར་ངན་པ་བཟློག ། འབྱུང་པོའི་ཐོད་ཟོར་འཕེན་པ་བཟློག ། གཤིན་རྗེའི་འཁོར་ལོ་བསྐོར་བ་བཟློག ། མ་མོའི་ཁྲག་ཟོར་འཕེན་པ་བཟློག ། བོན་པོའི་གཏད་ཟོར་འཕེན་པ་བཟློག །
བན་དེའི་སྔགས་ཟོར་འཕེན་པ་བཟློག ། སྐྱེས་པའི་མདའ་ཟོར༞ ། བུད་མེད་དམོད་ཟོར༞ ། མུ་སྟེགས་བར་ཆད་བྱེད་པ༞ ། ངན་སྔགས་གདུག་པའི་རྦོད་གཏོང༞ ། ཀླུ་ཡི་བྱད་དུ་བཅུག་པ༞ ། ཐེའུ་རང་སྲི་ལ་རྐུ་བ༞ ། རྒྱལ་པོའི་སྨྱོ་འབོགས་བཏང་བ༞ ། དྲང་སྲོང་གཟའ་ཡི་གནོད་པ༞ ། ལྟས་ངན་བརྒྱད་ཅུ་རྩ་བཞི༞ །
ཡེ་འགྲོགས་སུམ་བརྒྱ་དྲུག་ཅུ༞ ། རྨི་ལམ་ངན་པ་ཐམས་ཅད༞ ། མཚན་མ་ངན་པ༞ ། ལོ་ཀེག་ཟླ་ཀེག་ཞག་ཀེག༞ ། ནད་རིགས་བཞི་བརྒྱ་རྩ་བཞི༞ ། མཁའ་འགྲོའི་བར་ཆད་བྱེད་པ༞ ། རོ་ལངས་བར་ཆད་བྱེད་པ༞ ། རྒྱལ་བསེན་བར་ཆད་བྱེད་པ༞ ། ཡས་ཀྱི་བདུད་གཡོས་ཐམས་ཅད༞ ། མས་ཀྱི་སྲི་ལངས་ཐམས་ཅད༞ །
ཕ་ཚན་རྒྱབ་འདྲེ༞ ། མ་མོའི་བྱོལ་ཁ༞ ། མོ་ངན་མཐུ་རིགས༞ ། ལྟས་ངན་རིགས་གྱུར༞ ། འབངས་ཀྱི་བསམ་ངན༞ ། ཆོས་ཀྱི་ཆོས་ཟོར༞ ། བོན་གྱི་བོན་ཟོར༞ ། སྡེ་བརྒྱད་སྨྱོ་འབོག༞ ། ཉུང་ཟོར་འཕེན་པ༞ ། ཁྲག་ཟོར་འཕེན་པ༞ །
ཞང་ཞུང་གཙོ་ཟོར་འཕེན༞ ། སུམ་པའི་གླང་ཟོར་འཕེན་པ༞ ། མི་ནག་གཏོ་ནག༞ ། མི་ཁ་དུག་མཆུ་ཐམས་ཅད་བཟློག ། ལྟས་ངན་ཐམས་ཅད་དགྲ་ལ་སྒྱུར། ། བདུད་ཀྱི་སྒོ་གྲོ་དགྲ་ལ་སྒྱུར། ། བཙན་གྱི་ཞགས་འདེབས་དགྲ་ལ་སྒྱུར། ། མ་མོའི་དལ་ཡམས་དགྲ་ལ་སྒྱུར། ། ཁྲམ་ཁ་བབས་པ་དགྲ་ལ་སྒྱུར། ། ཤོ་རྡེ་བབས་པ་དགྲ་ལ་སྒྱུར། །
དེ་ལ་སོགས་པའི་སྡང་སེམས་རྣམས། ། སངས་རྒྱས་བསྟན་པ་བཤིག་ལ་བྷྱོ། ། དཀོན་མཆོག་དབུ་འཕང་སྨད་ལ་བྷྱོ། ། ཐམས་ཅད་སྡང་བའི་དགྲ་ལ་བྷྱོ། ། ཐམས་ཅད་གནོད་པའི་བགེགས་ལ་བྷྱོ། ། བཅོལ་ལོ་གཏད་དོ་རེ་མ་ཏཱི། ། བཅོལ་པའི་ཕྲིན་ལས་འགྲུབ་པར་མཛོད། ། དགུ་བརྡུང་ཆེམས་བརྡུངས་དྲག་དུང་རྫོགས་དུང་མ་ཏིལ། བྷྱོཿ སྤྱི་བཏབ་སོགས་དང་།་་་་་
དཔལ་ལྡན་དམག་ཟོར་་་་་་འདི་རང་གི་དབྱངས་ཅན་རྒྱལ་མོ་འཁོར་དང་བཅས། ། བདུད་ཕྲུག་བྱེ་བ་འབུམ་སྡེའི་ཚོགས་དང་བཅས། ། ཆོས་དབྱིངས་དབང་ཕྱུག་མ་གཅིག་བདུད་ཀྱི་ཡུམ། ། དྲག་མོ་ནམ་གྲུ་ཚིམ་བྱེད་མངའ་བདག་མོ། ། སྲོག་བདག་མ་མོ་དཔལ་གྱི་རྡོ་རྗེ་ལྕམ། ། སྡེ་བརྒྱད་བདག་མོ་དཔལ་ལྡན་གཤིན་རྗེའི་ཡུམ། ། དཔལ་ལྡན་ལྷ་མོའི་བཀའ་ལས་མི་འདའ་བའི། ། བཀའ་བསྟོད་ཕོ་ཉ་བྲན་གཡོག་འཁོར་དང་བཅས། ། བདུད་དང་སྲིན་མོ་གཤིན་རྗེའི་ཚོགས་དང་བཅས། ། དུར་ཁྲོད་བདག་མོ་ཞིང་སྐྱོང་འཁོར་དང་བཅས། །
སྣང་སྲིད་ལྷ་སྲིན་སྡེ་བརྒྱད་འཁོར་དང་བཅས། ། མཁའ་ལྡིང་ལྕེ་སྤྱང་བྱ་ཁྱི་འཁོར་དང་བཅས། ། སྲུང་མ་དམ་ཅན་རྒྱ་མཚོའི་ཚོགས་དང་བཅས། ། འདིར་བཞུགས་གཞི་བདག་གཉེན་པོ་འཁོར་དང་བཅས། ། འདིར་གཤེགས་རྒྱན་གྱི་གཏོར་མ་འདི་བཞེས་ཤིག ། ཤ་ཁྲག་དམར་གྱི་མཆོད་གཏོར་འདི་བཞེས་ཤིག ། འཛམ་བུ་ཏི་བའི་ཞལ་ཟས་འདི་བཞེས་ཤིག ། སྨན་རཀ་ཕུད་ཀྱི་མཆོད་པ་འདི་བཞེས་ཤིག ། སྔར་བྱས་ལེགས་པའི་གཏང་རག་གཉེན་པོར་འབུལ། ། ད་བཅོལ་ལེགས་པའི་གསོལ་འདེབས་ཆེན་པོར་འབུལ། །
དཔོན་སློབ་བསྲུང་ཞིང་སྐྱོན་རྣམས་བཟློག་པ་དང་། ། གནོད་བྱེད་དགྲ་བགེགས་ཐལ་བ་རྡུལ་དུ་བརློག ། དགྲ་བོའི་སྲོག་ལ་དབང་བྱེད་བཤན་པའི་ཚོགས། ། འཁོར་བཅས་རྣམས་ཀྱི་ཐུགས་དམ་དུས་ལ་བབས།་་་་་ རོལ་མོ་བླངས་ལ། བྷྱོཿབྷྱོཿདམ་ཉམས་དགྲ་བོའི་སྙིང་ལ་བྷྱོ། ། བགེགས་རིགས་སྟོང་ཕྲག་བརྒྱད་ཅུ་དགྲ་ལ་བྷྱོ། ། གདོན་རིགས་སུམ་བརྒྱ་དྲུག་ཅུ་དགྲ་ལ་བྷྱོ། ། ནད་ཀྱི་བདག་མོ་འཁོར་བཅས་དགྲ་ལ་བྷྱོ། ། ཤ་ཟ་ཁྲག་འཐུང་ཐམས་ཅད་དགྲ་ལ་བྷྱོ། །
དགྲ་བོའི་སྲོག་ལ་རོལ་ཅིག་སྲིན་མོའི་ཚོགས། ། དམ་ཉམས་དགྲ་བོ་མྱུར་དུ་བསྒྲལ་བར་གྱིས། ། མཐུ་རྩལ་དུས་ལ་བབ་པོ་ས་མ་ཡ། ། བསྟན་པ་བསྲུང་བའི་ལས་འདི་མྱུར་དུ་བསྒྲུབས། ། བླ་མས་བཅོལ་པའི་ཕྲིན་ལས་འགྲུབ་པར་མཛོད།། །། ཅེས་དཔལ་ལྡན་དམག་ཟོར་རྒྱལ་མོའི་བསྐང་མདོས་ཀྱི་འདོན་ཆ་གང་ཡིན་ནག་པོ་འགྲོ་ཤེས་སུ་བཀོད་པ་འདི་ཡང་ས་སྐྱ་པ་ངག་དབང་ཀུན་དགའ་བློ་གྲོས་སངས་རྒྱས་བསྟན་པའི་རྒྱལ་མཚན་དཔལ་བཟང་པོའི་ཤར་པ་རྡོ་རྗེ་སེང་གེས་མཛད་པའི་མདོས་གཞུང་གི་ཆ་གསལ་བྱེད་དུ་བཀོད་པའི་དགེ་བས་སྙིགས་དུས་ཀྱི་སེམས་ཅན་རྣམས་ནད་རིམས་གདོན་བགེགས་ལས་གྲོལ་ནས། འཁྲུལ་སྣང་ཡེ་ཤེས་སུ་འཆར་བར་གྱུར་ཅིག། །། PAGE * MERGEFORMAT 18 ཀུན་དགའ་བློ་གྲོས། དཔལ་ལྡན་དམག་ཟོར་རྒྱལ་མོའི་མདོས་བསྐང་རྒྱས་པའི་ངག་འདོན། PAGE * MERGEFORMAT 19
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
