གསུང་འབུམ། ཀུན་དགའ་བློ་གྲོས།
པོད ༡༢༧
དགེ་འདུན་པ་རྣམས་ལ་སྐྱབས་འཇུག་ཞུ་ཡིག
༄༅། །དགེ་འདུན་པ་རྣམས་ལ་སྐྱབས་འཇུག་ཞུ་ཡིག་བཞུགས་སོ།། ན་མཿསརྦ་ཏ་ཐཱ་ག་ཏ་པུ་ཏྲ་ཨཱརྻ་སིངྒྷ་བྷྱཿ ཕུལ་བྱུང་འདུལ་བའི་རྒྱ་མཚོར་འཇུག་པའི་ཤེས་བྱའི་གྲུ་གཟིངས་མི་རྟག་གྱིས་བསྐུལ་རླུང་དར་མངོན་པར་གཡོ། ། ཡོན་ཏན་ནོར་བུའི་དེད་དཔོན་གདུལ་བྱ་དད་འདུན་བཅས་ཀྱིས་ལེགས་བླངས་བསྟན་པའི་སྙིང་པོ་རིན་ཆེན་དབང་། ། ངོ་མཚར་སྐྱེ་རྒུའི་བསོད་ནམས་རྒྱལ་མཚན་རྩེར་མཆོད་འདུལ་འཛིན་མཁན་པོ་དགེ་འདུན་ཙིནྡ་མ་ཎི་ཀ། ། ལྷར་བཅས་འཇིག་རྟེན་ཕྱག་འོས་འཕགས་ཚོགས་ཡིད་བཞིན་དབང་རྒྱལ་ཤཱཀྱའི་སྲས་པོ་རྣམས་ལ་ཕྱག་འཚལ་ལོ། ། ཞེས་ཕྱག་འཚལ་གྱི་ཚིག་སྔོན་དུ་བཏང་ནས། བསྟན་པའི་སྙིང་པོ་སྤྱི་དང་བྱེ་བྲག་རྗེ་བཙུན་ས་སྐྱ་པ་ཡབ་སྲས་ཀྱི་བཞེད་གཞུང་དྲི་མ་མེད་པ་ལ་བཤད་སྒྲུབ་ཀྱི་བྱི་དོར་ལེགས་པར་མཛད་པའི་བདག་ཉིད་ཅན་ཕུན་སུམ་ཚོགས་པའི་དགེ་འདུན་འདུས་པ་རྒྱ་མཚོར་སྒོ་གསུམ་གུས་པས་ཞུ་གསོལ། དེང་ཡང་། ཡང་དག་པར་རྫོགས་པའི་སངས་རྒྱས་ཀྱིས།
རིན་ཆེན་ཆོས་ཀྱང་དཀོན་ལ་རྟག་ཏུ་འཚེ་བའང་མང་། ། ཞེས་གསུངས་པ་ལྟར། རང་ཅག་སྙིགས་མར་སྤྱོད་པ་རྣམས་ལ་ཆོས་བྱེད་ཀྱི་གང་ཟག་དཀོན་ཞིང་། འགའ་ཞིག་བྱུང་བ་དེ་ལའང་ནག་ཕྱོགས་ཀྱི་མི་དང་མི་མ་ཡིན་པ་དག་གིས་བར་ཆད་རྩོམ་པ་ཆོས་ཉིད་ཡིན་པ་ལྟར། ཁོ་བོ་ཅག་སྤུན་ནས་ཀྱང་རྒྱལ་བསྟན་རིན་པོ་ཆེ་སྤྱི་དང་བྱེ་བྲག་གྱེན་དུ་འདེགས་པ་ལ་ལྷོད་མེད་ཞུ་ཁུལ་གྱི་ཐོས་བསམ་སྒོམ་གསུམ་དང་འཆད་རྩོད་རྩོམ་གསུམ་ལ་དལ་མེད་བརྩོན་པར་བསམས་ཀྱང་། ནག་ཕྱོགས་ཀྱི་མི་མིན་དག་གིས་བར་ཆད་ཀྱི་རྟགས་ལྟ་བུས། འདི་ལོ་ལྷ་བླ་མ། མོ་ཁ་རྩིས་བསྡུར་སོགས་ཀྱི་ལུང་བབས་ལ་ངོས་ཅག་མཆེད་ཀྱི་གཙོས་གདན་ས་འདི་རང་དུ་གེགས་ཆགས་ཆེ་ཚུལ་ཞིག་བྱུང་བ་དང་། ལྷག་པར་ནུ་བོ་སྔགས་འཆང་པར་འདི་ལོ་ཁྲག་རླུང་སྟོད་འཚངས་ལྟ་བུའི་གཟུགས་གཞི་མ་བདེ་བར་འཕྲལ་འཕྲལ་དུ་ནད་ལྡང་ཡོང་བ་ཞིག་དང་། ངེད་རང་ལའང་རྨི་ལྟས་ངན་པ་འགའ་ཞིག་མུ་བཏུད་ནས་བྱུང་ཞིང་།
རྗེ་བཙུན་ཨ་ཎི་དྲུང་དང་མཛོད་པ་བཅས་པར་རྐང་འབམ་གྱིས་གཟུགས་གཞི་མ་བདེ་བ་སོགས་འདི་ལོ་ཕྱི་ནང་གསང་གསུམ་དུ་འགལ་རྐྱེན་གྱི་རྟགས་ཤིག་བཏུད་མར་བྱུང་བ་འདི་དོན་ལ་ལྷ་བླ་མ། མོ་ཁ་སོགས་གྱི་ལུང་ལ་བབས་པའི་རིམ་གྲོ་རྣམས་འཕྲལ་མར་བྱས་ཁུལ་ཡིན་ཀྱང་བཟང་རྟགས་གཏན་ནས་མི་འབྱུང་བ་འདི་དོན་ལ་དཔག་ན། ངེད་རང་མཆེད་ཀྱིས་གཙོས་གདན་ས་ཆེན་པོ་འདི་ཉིད་དུ་དོག་ཆ་ཤིན་ཏུ་ཆེ་བ་ཞིག་ཡོད་མདོག་ཁ་བ་བཅས། ད་ལམ་འཇམ་དང་མང་ཇ་སྦྱོར་སྦྲེལ་གྱི་ཐོག་ངེད་མཆེད་ཀྱི་དངོས་པོ་སྤོང་དག་འཁོར་གསུམ་ཡོངས་དག་ཞུས་པ་འདི་བཞིན་ལ་དགེ་འདུན་རྣམས་ནས་ཀྱང་ཐུགས་བསམ་ཆེ་བསྐྱེད་ཀྱིས་རྒྱལ་བསྟན་སྤྱི་དང་བྱེ་བྲག་དེ་འཛིན་ཅེས་ཐུགས་དགོངས་སུ་བཅངས་པའི་ཆེད་དམིགས་ཀྱི་རིམ་གྲོ་གནང་དགོས་ལ། མང་ཇའི་ཐོག་སྐྱབས་སེམས་སྔོན་འགྲོའི་གོང་བསྟོད་བསྡུས་པ་ཚང་མ་དང་ཁྱད་པར་ཡབ་རྗེའི་སྐུ་བསྟོད་རྒྱས་པ། འཆི་མེད་དཔལ་སྦྱིན་མ་གཟུངས་རིང་འདོད་གསོལ་བཅས་པ། འཇམ་དཔལ་མཚན་བརྗོད། ཇ་རྒྱབ་ལ་བསམ་པ་མྱུར་འགྲུབ་མ། མཆོག་གསུམ་བདེན་གསོལ་གྱི་ངོས་ཅག་རིང་འཚོའི་གསོལ་འདེབས། ཆེད་དུ་མདོ་སྒྲོལ་ཚེ་གཟུངས་ལ་གྲངས་གསོག་གང་མང་ཞིག་དང་།
མཇུག་བསྔོ་སྨོན་ཤིས་བརྗོད་ཀྱིས་བརྒྱན་པ་བཅས་འདུས་ཚོགས་ཐམས་ཅད་ཀྱི་ངོས་ཅག་མཆེད་ལ་དགོངས་པ་རྩེ་གཅིག་ཏུ་གཏད་པ་ཞིག་གི་རིམ་གྲོ་སྨིན་གྲུབ་བཀའ་དྲིན་ཆེ་སྐྱོང་མཁྱེན། དངོས་རིགས་རྣམས་ལ་ཐོ་ཟུར་གསལ་ཞིག་ཕུལ་ཡོད་པ་ཚང་མའི་ཐུགས་འཇག་ཞུ། སྙིང་རྗེའི་ས་གཞིར་བྱང་སེམས་རླན་དང་ཐུགས་རྗེའི་དྲོད་ཀྱིས་ཡོངས་སྨིན་དཔག་བསམ་ཤིང་། ། ཡོན་ཏན་འབྲས་བུའི་ཁུར་ལྕི་ཉིས་བརྒྱ་ལྔ་བཅུ་རྩ་གསུམ་ཁྲིམས་ཀྱི་ལོ་འདབ་རྒྱས། ། ཕན་བདེའི་འབྲས་སྩོལ་འདུས་ཚོགས་ངུར་སྨྲིག་འཛིན་པ་རྐང་འཐུང་དབང་པོའི་བདེན་ཚིག་གིས། ། ཀུན་བློ་མཆེད་ཀྱི་བསམ་པའི་དོན་ཀུན་འབད་མེད་ལྷུན་གྱིས་གྲུབ་པའི་རྒྱུར་གྱུར་ཅིག ། ཅེས་འདོད་དོན་མཐའ་དག་འབད་མེད་དུ་འགྲུབ་པའི་ཆེད་དུ་འདུས་སྡེ་རིན་པོ་ཆེར་འཇམ་མང་ཇ་སྤོང་དག་གི་བསྙེན་བཀུར་བཅས་ཀྱི་ཐོག་དཔྱད་ཁྲ་འདིའང་ས་སྐྱ་པ་ངག་དབང་ཀུན་དགའ་བློ་གྲོས་སངས་རྒྱས་བསྟན་པའི་རྒྱལ་མཚན་དཔལ་བཟང་པོས་རྗེ་དམ་པའི་བསྟི་གནས་ཕུན་ཚོགས་འཆི་མེད་རྡོ་རྗེའི་གུར་ཁང་ནས་མགྱོགས་པར་བྲིས་པ་དགེ་ལེགས་འཕེལ།། །། སྭསྟི་རསྟུ།། །། མངྒ་ལཾ།། །། PAGE * MERGEFORMAT 2 ཀུན་དགའ་བློ་གྲོས།
དགེ་འདུན་པ་རྣམས་ལ་སྐྱབས་འཇུག་ཞུ་ཡིག PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
