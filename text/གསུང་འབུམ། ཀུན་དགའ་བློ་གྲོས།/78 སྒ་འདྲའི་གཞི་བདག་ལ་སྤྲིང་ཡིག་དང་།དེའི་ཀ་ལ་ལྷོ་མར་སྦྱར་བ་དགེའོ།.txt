གསུང་འབུམ། ཀུན་དགའ་བློ་གྲོས།
པོད ༧༨
སྒ་འདྲའི་གཞི་བདག་ལ་སྤྲིང་ཡིག་དང་།དེའི་ཀ་ལ་ལྷོ་མར་སྦྱར་བ་དགེའོ།
༄༅། །སྒ་འདྲའི་གཞི་བདག་ལ་སྤྲིང་ཡིག་དང་། དེའི་ཀ་ལ་ལྷོ་མར་སྦྱར་བ་དགེའོ།། ཤྲཱི་ས་སྐྱ་པ་ངག་དབང་ཀུན་དགའ་བློ་གྲོས་སངས་རྒྱས་བསྟན་པའི་རྒྱལ་མཚན་དཔལ་བཟང་པོ་འོལ་ཁ་སླེ་ལུང་ཆུ་ཚན་ལ་འགྲོ་ཁར་རྐྱེན་གཞན་གྱིས་བཀག་ནས་ལས་དབང་གིས་སྒ་འདྲ་ཆུ་ཚན་ལ་ལྕགས་བྱི་ཁྲུམས་བཀྲ་ཤིས་ཀྱི་ཟླ་བའི་ཉེར་བདུན་ལ་མགྱོགས་འཕྱང་ཐོག་འདོན་པ་བྱེད་མུར་ཤུལ་ལམ་བགྲོད་པས་གཉིད་ཟི་རེ་བ་ཞིག་བྱུང་བར་རྨི་ལམ་དུ་བྱང་ཕྱོགས་ནས་བཙུན་མ་འདྲ་པོ་ཞིག་གིས་སྒ་འདྲའི་གཞི་བདག་བསྡད་མེད་པས་རེ་ཞིག་ལ་ཤོག་གསུང་པའི་ཡི་གེ་འབྲི་རོགས་མཛོད་ཟེར་བར་ནུབ་ཕྱོགས་ནས་བུད་མེད་དར་ཡོལ་དཔྲལ་གཡུ་ཅན་ཁ་ཤིན་ཏུ་ཆེ་བར་གདངས་པ་ཞིག་ཐལ་མོ་སྦྱར་ནས་མགོ་གུག་གུག་བྱེད་པ་ཤར་བས་ཁྱེད་རང་གཞི་བདག་སུ་འདྲ་ཞིག་ཡིན་ནའང་སྒ་འདྲ་ཆུ་ཚན་དང་ངེད་ལ་ལས་འབྲེལ་ཡོད་པ་ཞིག་ནི་ཅིས་ཀྱང་ཡིན་འདུག་རྟགས། ལོ་ཁ་ཤས་ནས་ཚིམས་དཀྱིལ་ན་ཆུ་ཚན་ཡོད་པ་ཞིག་འདུག་པའི་རྨི་ལྟས་ཤར་བ་མངོན་སུམ་མྱོང་བ་ཡིན་འདུག་པས། དེས་ན་རང་རང་ལས་ཀྱིས་བསྐོས་པའི་གནས་འདིར་སྔར་ནས་གནས་བཞིན་པའི་གཞི་བདག་ལ་སུ་ཡིན་རང་ཤོག་ལ་ལུང་པ་དང་ཆུ་ཚན་འདིའི་མཚོན་ཁེ་ཉེ་འབྲེལ་མཚུངས་ཀུན་གྱི་འགལ་རྐྱེན་སྲུངས། མཐུན་རྐྱེན་སྒྲུབས། ལྷག་པར་ཆུ་ཚན་འདིས་ད་ལམ་ངེད་དཔོན་གཡོག་གིས་མཚོན་སེམས་ཅན་ཐམས་ཅད་ཀྱི་རླུང་མཁྲིས་བད་ཀན་འདུས་པ་འགོ་གདོན་གྱི་ཆོ་འཕྲུལ་ལས་བྱུང་བའི་རྐང་ལག་གི་ནད་སོགས་མྱུར་དུ་ཞི་བའི་བདུད་རྩིའི་ཆུ་ཚན་དུ་མཛོད་ལ་ཀོ་ལོང་ཕྲག་དོག་བསམ་ངན་སྦྱོར་རྩུབ་ཅི་ཡང་མ་བྱེད་ཅིག དེ་ལྟར་བགྱིས་པའི་དགེ་བ་བསྔོ་བ་ནི། རབ་དགའི་སར་གནས་རྒྱལ་བའི་སྲས་རྣམས་ཀྱིས། ། དགོངས་པ་གཅིག་ཏུ་བཏབ་པའི་སྨོན་ལམ་མཆོག །
བཟང་པོ་སྤྱོད་པའི་སྨོན་ལམ་ཇི་ལྟ་བར། ། བདག་དང་འགྲོ་བས་མྱུར་དུ་འགྲུབ་པར་ཤོག ། ཅེས་རིགས་ཁྱད་པར་ཅན་དུ་སྐྱེས་ཀྱང་རང་མདོག་གཏི་ཐུག་འདྲ་ཆགས་པ་ཁོ་བོས་བྲིས་སོ།། ༄། །ཨོཾ་སྭསྟི་སིདྡྷཾ། ཤྲཱི་ས་སྐྱ་པ་ངག་དབང་ཀུན་དགའ་བློ་གྲོས་སངས་རྒྱས་བསྟན་པའི་རྒྱལ་མཚན་དཔལ་བཟང་པོ་ཞེས་མ་ག་དྷ་རྡོ་རྗེ་གདན་ནས་བྱང་ཕྱོགས་སུ་དཔག་ཚད་བཅུ་ཕྲག་བཅུ་བགྲོད་པའི་ས། གཙང་གྲོམ་པ་ལ་སྟོད་དཔལ་ས་སྐྱར་དམ་པ་གོང་མ་མཁས་གྲུབ་རིན་ཆེན་ཕྲེང་བའི་གཤམ་དུ་གྱོ་མོའི་རྡོ་བསྒྲིགས་གང་ནས་ཚེ་འདིས་མྱོང་ཆར་དབུས་གཙང་ཡུལ་གྲུ་ཁ་ཤས་སུ་དོན་ལྡན་དོན་མེད། དོན་ཡོད་མེད་འདྲེས་མར་འཁྱམས་གྲས་པ་བྱ་ལོ་པ་རང་ལོ་ང་གཉིས་སུ་སོན་པའི་ཀུན་ལྡན་ལོ་དབུས་ལྗོངས་རྒྱུ་མུར་འོལ་ཁ་སླེ་ལུང་ཆུ་ཚན་དུ་བསྐྱེད་འདོད་གཞན་དབང་གིས་བཀག་ཚབ་སྔོན་ནས་འགྲོ་བསམ་མེད་ཀྱང་། ལྷོ་བྲག་དང་ཁེ་ཉེ་སྒ་འདྲ་ཞེས་པའི་ཡུལ་གྲུ་དང་འདབ་འབྱོར་ཆུང་ངུ་འོངས་པས་འདི་ན་ཆེན་པོ་དུ་མས་ཞལ་བཀོད་ཀྱིས་ཁྲུས་རྫིང་ལ་ཚོམས་ཀྱི་བཀོད་པས་སྤུད་པའི་ངོ་མཚར་དབྱིབས་ཅན་དུ་འདུག་པའི་རྫིང་དཀྱིལ་ཀ་ལ་ལྷོ་མ་འདིར་བསྟན་སྲུང་དྲག་ཤུགས་དབང་པོ་གནས་སྐད་དང་། བྱང་མར་ལྷ་གཅིག་ཉི་མ་གཞོན་ནུ་གནས་སྐད་འདུག་པས། ལྷོ་མ་འདི་ན་ས་སྐྱ་པ་ངག་དབང་ཀུན་དགའ་བློ་གྲོས་ཀྱིས་མི་འགྱུར་མི་བཤིག་མི་ནུབ་སྲོག་གི་ཀ་བར་བདག་གིར་བགྱིས་པ་ཡིན་པས་འདི་ལ་གནས་སྐབས་མཐར་ཐུག་གི་འགལ་རྐྱེན་ཞི་ཞིང་།
མཐུན་རྐྱེན་ཅི་བསམ་འགྲུབ་པའི་སྨོན་ལམ་ཐོབ་མཛོད་དང་། ངོས་ལ་ཡོན་ཏན་ཕྲན་བུ་ལས་མེད་རུང་། རིགས་ཁྱད་པར་ཅན་ས་བཅུའི་དབང་ཕྱུག་རྒྱལ་བའི་མྱུ་གུ། རིགས་གསུམ་མགོན་པོའི་རྣམ་སྤྲུལ་འོད་གསལ་ལྷ་དྲི་མེད་འཁོན་དཔལ་ལྡན་ས་སྐྱ་པ་ཞེས་པའི་གདུང་རུ་ལས་ཀྱིས་སྐྱེས་པ་ཡིན་འདུག་པས་ཀ་ལ་འདི་ཁོ་བོ་ཡིན་སྙམ་དུ་མོས་པ་ལམ་བྱེད། དེ་ཉིད་ཀ་བའི་རྣམ་པར་ཤར་བ་ནི་རྣམ་པ་ལམ་བྱེད། དེ་ལ་གསོལ་བ་བཏབ་པས་བྱིན་རླབས་འཇུག་པ་ནི་བྱིན་རླབས་ལམ་བྱེད། དེའི་རྟེན་འབྲེལ་གྱིས་རིགས་གསུམ་མགོན་པོའི་གོ་འཕང་ཐོབ་པ་ནི་འབྲས་བུ་ལམ་བྱེད་དེ། ལམ་བྱེད་རྣམ་བཞིའི་ཞེན་པས་འཇུག་ཅིང་འབྲེལ་བས་མི་བསླུ་བ་གསང་སྔགས་ཀྱི་ཁྱད་ཆོས་ལགས་པས་དེ་བཞིན་དགོངས་པར་ཞུ། ཞེས་ཁ་འཆལ་གང་དྲན་བྲིས་པར་མཁས་པ་རྣམས་ཐུགས་མི་ཁྲེལ་བ་དང་། གཞན་ཚོས་བཞད་རྒྱངས་གནང་རོགས་ཞུ།། །།
སརྦ་མངྒ་ལཾ།། །། PAGE * MERGEFORMAT 2 ཀུན་དགའ་བློ་གྲོས། ་ འདྲའི་གཞི་བདག་ལ་སྤྲིངས་ཡིག་དང་། དེའི་ཀ་ལ་ལྷོ་མར་སྦྱར་བ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
