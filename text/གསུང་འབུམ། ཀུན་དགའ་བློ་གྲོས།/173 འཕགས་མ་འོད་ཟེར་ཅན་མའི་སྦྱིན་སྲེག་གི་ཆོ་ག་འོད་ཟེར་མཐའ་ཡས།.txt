གསུང་འབུམ། ཀུན་དགའ་བློ་གྲོས།
པོད ༡༧༣
འཕགས་མ་འོད་ཟེར་ཅན་མའི་སྦྱིན་སྲེག་གི་ཆོ་ག་འོད་ཟེར་མཐའ་ཡས།
༄༅། །འཕགས་མ་འོད་ཟེར་ཅན་མའི་སྦྱིན་སྲེག་གི་ཆོ་ག་འོད་ཟེར་མཐའ་ཡས་བཞུགས་སོ།། ན་མོ་གུ་རུ་མ་རི་ཙྱཻ། རབ་འབྱམས་འཕྲིན་ལས་འོད་ཟེར་གྱིས། ། འགྲོ་ལ་རེ་བའི་འབྲས་སྩོལ་མ། ། ཐུགས་རྗེའི་བདག་ཉིད་ཅན་བཏུད་ནས། ། འཕགས་མ་དེ་ཡི་སྦྱིན་སྲེག་བཤད། ། ལྷ་མོ་འོད་ཟེར་ཅན་གྱི་བསྙེན་པ་སྔོན་དུ་སོང་བས། སྔགས་ཀྱི་ནུས་པ་དབྱུང་བ་དང་། ནད་དང་སྡིག་སྒྲིབ་སྦྱོང་བའི་དོན་དུ། ཞི་བའི་སྦྱིན་སྲེག་བྱེད་པར་འདོད་པས་སའི་ཆོ་ག་བྱས་པའི་ས་ཕྱོགས་དབེན་པར།
ཐབ་ཁུང་དཀར་པོ། རྒྱར་ཁྲུ་གང་དཔངས་སུ་ཁྲུ་ཕྱེད། ཁ་ཁྱེར་སོར་བཞི་བསྐྱེད་ནས། སོར་བཞིའི་དཔངས་སུ་བརྩིགས་པའམ་བྲིས་པའི་མུ་རན་ལ། རྡོ་རྗེའི་ཕྲེང་བས་བསྐོར་བའི་དབུས་སུ། པད་མ་འདབ་མ་བརྒྱད་པའི་ལྟེ་བ་ལ་མྱ་ངན་མེད་པའི་ཤིང་བྲི་བར་བྱའོ། ། དེར་དྲི་ཞིམ་ཞིང་ཁ་དོག་དཀར་པོའི་བུད་ཤིང་ངམ། ཡང་ན་སྲོག་ཆགས་མེད་པའི་ལྕི་བ་གཙང་མས་བརྩིགས་པའི་གཡས་སུ། ཡམ་ཤིང་། མར།
ཏིལ། ཟས་མཆོག འབྲས། སོ་བ། ནས། གྲོ། སྲན་མ། དུར་བ། ཀུ་ཤ་རྣམས་རིམ་པ་བཞིན་དགོས་པ་ནི། བསྲེག་རྫས་དང་།
གཡོན་དུ་ཆུ་གཉིས་སྔོན་དུ་འགྲོ་བའི་མཆོད་པ་ལྔ་དང་། དཀར་གཏོར་གཉིས་བཤམ་མོ། ། དེ་ནས་རང་ཉིད་ཤར་ཕྱོགས་ཏེ་འདུག་པའི་མདུན་དུ། རྡོ་རྗེ། དྲིལ་བུ། དགང་བླུགས། ཀུ་ཤའི་ཆུན་པོ་བརྒྱད་དང་། དྲིའི་ཆུ་བཞག་གོ ། སྔོན་དུ་བྱ་བའི་རིམ་པའོ། ། དངོས་གཞི་ལ་མཆོད་པ།
ཨོཾ་ཨ་མྲྀ་ཏེ་ཧཱུྃ་ཕཊ་ཀྱིས་བསངས། ཨོཾ་སྭ་བྷཱ་ཝ་ཤུདྡྷཿསརྦ་དྷརྨཿསྭ་བྷཱ་ཝ་ཤུདྡྷོ྅ཧཾ། གིས་སྦྱངས། སྟོང་པའི་ངང་ལས་ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་ཨོཾ་ཨཱཿཧཱུྃ་ལས་མཆོད་པ་རྣམས་ལྷ་རྫས་ལས་གྲུབ་པ་ངོ་བོ་བཟང་ཞིང་རྒྱ་ཆེ་བར་གྱུར། སོ་སོའི་ཕྱག་རྒྱ་བཅས། ཨོཾ་ཨརྒྷཾ། པཱ་དྱཾ། པུཥྤེ། དྷུ་པེ། ཨཱ་ལོ་ཀེ
གནྡྷེ། ནཻ་ཝི་དྱ། ཤཔྟ་ཨཱཿཧཱུྃ། ཞེས་དང་། རྡོར་འཛིན་དྲིལ་གསིལ། གཎྜེ་ར་ཎིས་བྱིན་རླབས། བདག་དང་འགྲོ་བ་ནས། དགེ་འདུན་རྣམས་ལ་སྐྱབས་སུ་མཆིའོ། ། བར་སྤྱི་འགྲེ་གྲངས་ཅི་རིགས། བླ་མ་དང་།
སོགས་ཀྱང་སྤྱི་འགྲེ། སེམས་ཅན་ཐམས་ཅད། སོགས་ཀྱང་སྤྱི་འགྲེ་ལ། རྗེ་བཙུན་འོད་ཟེར་ཅན་མའི་བསྒོམ་བཟླས་ཉམས་སུ་བླང་བར་བགྱིའོ། ། ལན་གསུམ། སེམས་ཅན་ཐམས་ཅད་བདེ་བ་དང་། སོགས་ཚད་མེད་བཞི་སྤྱི་འགྲེ། ཨོཾ་སྭ་བྷཱ་ཝ་སོགས་གོང་བཞིན། བདག་དང་སྣང་བ་ཐམས་ཅད་མི་དམིགས་པའི་སྟོང་པར་གྱུར། སྟོང་པའི་ངང་ལས་བྷྲཱུཾ་ལས་རིན་པོ་ཆེ་ལས་གྲུབ་པའི་བྱང་ཆུབ་ཆེན་པོའི་མཆོད་རྟེན་ཆེན་པོའི་བུམ་པའི་ནང་དུ།
པཾ་ལས་པདྨ། ཨ་ལས་ཟླ་བའི་དཀྱིལ་འཁོར་གྱི་སྟེང་དུ་བྷྲཱུཾ་དཀར་པོ་ལས་འོད་ཟེར་འཕྲོས། སེམས་ཅན་ཐམས་ཅད་ཀྱི་དོན་བྱས། ཚུར་འདུས་ནས་ཡོངས་སུ་གྱུར་པ་ལས། རྣམ་པར་སྣང་མཛད་སྐུ་མདོག་དཀར་པོ་བྱང་ཆུབ་མཆོག་གི་ཕྱག་རྒྱ་མཛད་པ་རྡོ་རྗེའི་སྐྱིལ་མོ་ཀྲུང་གིས་བཞུགས་པ་རལ་པའི་ཐོར་ཚུགས་ཅན། མཚན་བཟང་པོ་སུམ་ཅུ་རྩ་གཉིས་དང་། དཔེ་བྱད་བཟང་པོ་བརྒྱད་ཅུས་སྤྲས་ཤིང་རིན་པོ་ཆེའི་རྒྱན་སྣ་ཚོགས་ཀྱིས་བརྒྱན་པ། དར་སྣ་ཚོགས་པའི་ན་བཟས་བཀླུབས་པའི་ཐུགས་ཀར་རང་གི་ཤེས་པ་མཾ་ལས་མྱ་ངན་མེད་པའི་ཤིང་མཾ་གྱིས་མཚན་པ་ལས་འོད་ཟེར་འཕྲོས་པས་འཕགས་པ་མཆོད། སེམས་ཅན་གྱི་དོན་བྱས་སླར་འདུས་ནས་ཡོངས་སུ་གྱུར་པ་ལས་རང་ཉིད་འོད་ཟེར་ཅན་མ་ཕག་བདུན་གྱིས་དྲངས་པའི་གསེར་གྱི་ཤིང་རྟའི་སྟེང་དུ་པདྨ་དང་ཟླ་བའི་གདན་ལ་ཞབས་གཡས་ཅུང་ཟད་བརྐྱངས་པའི་ཚུལ་གྱིས་བཞུགས་པ། སྐུ་མདོག་སེར་མོ་ཞལ་གཅིག་ཕྱག་གཉིས་མ་གཡས་པས་མཆོག་སྦྱིན་དང་།
གཡོན་པས་མྱ་ངན་མེད་པའི་ཤིང་ཐུགས་ཀར་འཛིན་པ། རིན་པོ་ཆེའི་རྒྱན་ཐམས་ཅད་ཀྱིས་བརྒྱན་ཅིང་། དར་སྣ་ཚོགས་པའི་ན་བཟའ་ཅན། ཤིན་ཏུ་མཛེས་པའི་འོད་ཟེར་དཔག་ཏུ་མེད་པ་འཕྲོ་བའི་དཔྲལ་བར་ཨོཾ་དཀར་པོ། མགྲིན་པར་ཨཱཿདམར་པོ། སྙིང་གར་ཧཱུྃ་སྔོན་པོ། སྙིང་གའི་ནང་དུ་མཾ་སེར་པོ་དེ་ལས་འོད་ཟེར་འཕྲོས་པས་འོག་མིན་ནས་འོད་ཟེར་ཅན་མ་ལ་སངས་རྒྱས་དང་བྱང་ཆུབ་སེམས་དཔའ་དཔག་ཏུ་མེད་པས་བསྐོར་བ་མདུན་གྱི་ནམ་མཁར་བྱོན། ཨོཾ་མཱ་རཱི་ཙྱཻ་སརྦ་བུདྡྷ་བོ་དྷི་ས་ཏྭ་ཡ། ཨརྒྷཾ་པྲ་ཏཱིཙྪ་སྭཱཧཱ། དེ་བཞིན་ཞབས་བསིལ་ནས་རོལ་མོའི་བར་འགྲེ།
ཨོཾ་སརྦ་ཏ་ཐཱ་ག་ཏཱ་མཱ་རཱི་ཙྱཻ་ས་མཱ་ཛཿ ཛཿཧཱུྃ་བཾ་ཧོཿ རང་ལ་གཉིས་སུ་མེད་པར་ཐིམ། ཡང་འོད་ཟེར་འཕྲོས་པས་དེ་བཞིན་གཤེགས་པ་རིགས་ལྔ་འཁོར་དང་བཅས་པ་ཨོཾ་བཛྲ་ས་མ་ཛཿ ཨོཾ་པཉྩ་ཀུ་ལ་ས་པཱ་རི་ཝཱ་ར་ཨརྒྷཾ་སོགས་མཚན་སྔགས་སྦྱར་བ་གོང་བཞིན། དེ་བཞིན་གཤེགས་པ་ཐམས་ཅད་ཀྱིས་བདག་ལ་དབང་བསྐུར་དུ་གསོལ། ཞེས་གསོལ་བ་བཏབ་པས། དེ་བཞིན་གཤེགས་པ་ཐམས་ཅད་ཀྱིས་ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མཱ་ཡ་ཤྲཱི་ཡེ་ཧཱུྃ། ཞེས་གསུང་ཞིང་། བུམ་པའི་ཆུས་དབང་བསྐུར་བས་དྲི་མ་ཐམས་ཅད་དག
ཆུ་ལྷག་མ་ཡར་ལུད་པ་ལས་རྣམ་པར་སྣང་མཛད་ཀྱི་དབུར་བརྒྱན། སྙིང་གི་ནང་གི་མཾ་གྱི་མཐའ་མར་སྔགས་ཀྱི་ཕྲེང་བས་བསྐོར་བ་ལས་འོད་ཟེར་འཕྲོས་པས་སངས་རྒྱས་ཐམས་ཅད་ཀྱི་ཐུགས་རྒྱུད་བསྐུལ་ནས། བྱིན་གྱིས་རློབ་པར་གྱུར། ཨོཾ་མ་རི་ཙྱཻ་མཾ་སྭཱཧཱ། ཞེས་ཡང་སྙིང་ཅི་ནུས་པ་བཟླའོ། ། གྲངས་ཀྱི་བསྙེན་པ་ནི་འབུམ་ཕྲག་བདུན་ཅུ་སྟེ་དེ་སྙེད་བཟླས་ན་ལས་རྣམས་འགྲུབ་པར་འགྱུར་བ་ཉིད་དོ། ། གཞན་ཡང་། ཏདྱ་ཐཱ། ཨོཾ་པ་རཱ་ཀྲ་མ་སི། པ་རཱ་ཀྲ་མ་སི།
ཨུ་ད་ཡ་མ་སི། ནཻ་ར་མ་སི། ཨརྐཀ་མ་སི། མརྐཀ་མ་སི། ཨུརྨ་མ་སི། བ་ན་མ་སི། གུལ་མ་མ་སི་ཙཱི་བ་ར་མ་སི། མ་ཧཱ་ཙཱི་བ་ར་མ་སི། ཨོཾ་ཏར་དྷ་ན་མ་སི་སྭཱཧཱ། རྩ་སྔགས་དང་།
ཏདྱ་ཐཱ། ཨོཾ་བརྟཱ་ལི། བ་རཱ་ལི། བ་རཱ་ལི། བ་རཱ་ཧ་མུ་ཁི་སརྦྦ་དུཥྚ་ནཾ་པྲ་དུཥྚ་ནཾ། ཙཀྵུར་མུ་ཁཾ་བྷནྡྷ་བྷནྡྷ་བནྡྷ་མུ་ཁཾ་ཛམྦྷ་ཡ་སྟམྦྷ་ཡ་མོ་ཧ་ཡ་སྭཱཧཱ། ཨོཾ་མཱ་རཱི་ཙྱཻ་སྭཱཧཱ། ཨོཾ་བ་ར་ལེ། བ་ད་ལེ་བརྟཱ་ལི་བ་རཱ་ཧ་མུ་ཁི་སརྦྦ་དུཥྚ། པྲ་དུཥྚ་ནཾ་ཙཀྵུར་མུ་ཁཾ་བནྡྷ་བནྡྷ་སྭཱཧཱ།
སྙིང་པོ་སྔགས་དང་། ན་མོ་རཏྣ་ཏྲ་ཡཱ་ཡ། ཏདྱ་ཐཱ། ཨོཾ་ཨཱ་ལོ་ཏཱ་ལོ་ཀ་ལོས་སཙྪ་ལོ་སརྦྦ་མུརྟི་རཀྵ་རཀྵ་མཾ་སྭཱཧཱ། ལས་སྔགས་འདི་རྣམས་ཀྱང་ཅི་ནུས་བཟླས་ལ། བཅོམ་ལྡན་འདས་བདག་དང་སེམས་ཅན་ཐམས་ཅད་ལ་མཆོག་དང་ཐུན་མོང་གི་དངོས་གྲུབ་མ་ལུས་པ་སྩལ་དུ་གསོལ། ཞེས་དང་། བདག་བསྐྱེད་ཀྱི་ཡེ་ཤེས་པ་མདུན་གྱི་ནམ་མཁར་བྱོན་པར་གྱུར། གོང་བཞིན་མཆོད། ཨོཾ་བཛྲ་ས་ཏྭ་སོགས་ཡིག་བརྒྱ་ལན་གསུམ།
མ་འབྱོར་པ། ཤླཽ་ཀ་གཅིག ཨོཾ་བཛྲ་མུཿ ཡེ་ཤེས་པ་གཤེགས་ཞེས་བརྗོད། བདག་བསྐྱེད་དོ། ། བསངས་ཆུ་ལ་དམིགས་ནས། ཨོཾ་བཛྲ་ཨ་མྲྀ་ཏ་ཀུཎྜ་ལི་ཧ་ན་ཧ་ན་ཧཱུྃ་ཧཱུྃ་ཕཊ། ཉེར་གཅིག་སོགས་བཟླས་ལ། ཐབ་དང་བསྲེག་རྫས་མཆོད་རྫས་རྣམས་ལ་དྲིའི་ཆུས་གཏོར་ཞིང་། ཨོཾ་ཨ་མྲྀ་ཏས་མ་དག་པ་བསངས།
ཨོཾ་སྭ་བྷཱ་ཝ་ཤུདྡྷ་སརྦ་དྷརྨཱཿསྭ་བྷཱ་ཝ་ཤུདྡྷོ྅ཧཾ། ཞེས་བརྗོད་པས་སྟོང་པར་བསམ། སྟོང་པའི་ངང་ལས་ཧཱུྃ་ལས་རིན་པོ་ཆེ་དཀར་པོ་ལས་གྲུབ་པའི་ཐབ་ཁུང་མཚན་ཉིད་དང་ལྡན་པར་བུད་ཤིང་གི་རྩིག་པ་དྭངས་ཤིང་ཐོགས་པ་མེད་པར་གྱུར། ཧཱུྃ། ཞེས་ལན་གཅིག་བརྗོད་པས་བྱིན་གྱིས་བརླབས། མཆོད་རྫས་དང་བསྲེག་རྫས་རྣམས་ཨོཾ་ཨཱཿཧཱུྃ་ལས་ལྷ་རྫས་ལས་གྲུབ་པ་ངོ་བོ་བཟང་ཞིང་རྒྱ་ཆེ་བ་ནུས་པ་ཕུན་སུམ་ཚོགས་པ་དང་ལྡན་པར་གྱུར། མཆོད་སྔགས་གོང་གི་མཆོད་པ་བྱིན་རླབས་བཞིན་ཕྱག་རྒྱ་བཅས། གྷཎྜེ་ར་ཎི་མི་དགོས། བསྲེག་རྫས་ལ། ཨོཾ་ཨཱཿཧཱུྃ་ཕྲེང་སྐོར་སོགས་བཟླས་པས་བྱིན་གྱིས་བརླབས།
སྤོར་ལྡེ་ཐལ་མོའི་བར་དུ་བཟུང་ལ། ཨོཾ་ཨགྣེ་ཡེ་ཛྭ་ལ་རཾ། ལན་གསུམ་གྱིས་ཐབ་ལ་གཡས་བསྐོར་བྱས་ལ་མེ་སྦར། སྔགས་དེ་ཉིད་ཀྱིས། མར་དགང་བླུག་གསུམ་བུད་ཤིང་གི་ཁར་གཡས་བསྐོར་དུ་བླུགས། དྲིའི་ཆུ་དང་། ཨ་མྲྀ་ཏས་བསངས་ཞིང་། སྭ་བྷཱ་ཝས་སྦྱངས་པའི་ངང་ལས། པཾ་ལས་པདྨ་དང་། ཨ་ལས་ཟླ་བའི་དཀྱིལ་འཁོར་གྱི་སྟེང་དུ།
རཾ་ལས་བགྲང་ཕྲེང་རཾ་གྱིས་མཚན་པ་ཞུ་བ་ལས། མེ་ལྷ་དཀར་ལ་དམར་བའི་མདངས་ཆགས་པ། ར་སྐྱེས་དམར་པོ་ལ་ཞོན་པ། ཞལ་གཅིག་ཕྱག་གཉིས་པ། ཕྱག་གཡས་པ་དབྱུ་གུ་གསུམ་པ། གཡོན་པས་བགྲང་ཕྲེང་འཛིན་པ། རལ་པའི་ཐོར་གཙུག་ཅན། ཁྲི་སྙན་ས་ལེའི་པགས་པས་སྟོད་གཡོགས་དང་། མཆོད་ཕྱིར་ཐོགས་འཆང་བ། ཞི་ཞིང་དུལ་བ་དྲང་སྲོང་གི་ཚོགས་ཀྱིས་བསྐོར་བའི་དཔྲལ་བར་ཨོཾ།
མགྲིན་པར་ཨཱཿ སྙིང་གར་ཧཱུྃ། རང་གི་སྙིང་གི་མཾ་ལས་འོད་ཟེར་འཕྲོས་པས་ཤར་ལྷོ་ནས་མེ་ལྷ་འཁོར་དང་བཅས་པ་ཨོཾ་བཛྲ་ས་མཱ་ཛཿ རྡོ་རྗེ་དྲིལ་བུ་འཛིན་པའམ། དབྱུ་གུ་གསུམ་པའི་ཕྱག་རྒྱ་ལས་གཡབ་པའི་ཚུལ་དུ་བྱ་ཞིང་། ཨོཾ་ཚུར་སྤྱོན་ཚུར་སྤྱོན་འབྱུང་པོ་ཆེ། ། མེ་ལྷ་དྲང་སྲོང་འབྱུང་པོའི་བདག ། བསྲེག་བླུགས་ཞལ་ཟས་བཞེས་སླད་དུ། ། གནས་འདི་ཉིད་དུ་གཤེགས་སུ་གསོལ། ། ཨོཾ་ཨགྣ་ཡེ་ས་པ་རི་ཝཱ་ར་ཨེ་ཧྱེ་ཧི།
ཞེས་པས་སྤྱན་དྲངས་ལ་ཐབ་ཀྱི་ཤར་ལྷོར་བཞུགས་པ་ལ། ཨོཾ་ཨགྣ་ཡེ་པདྨ་ཀ་མ་ལ་ཡ་སཏྭཾ་གྱིས་པདྨའི་གདན་ཕུལ། ཨོཾ་ཨགྣེ་ཡེ་ས་པ་རི་ཝཱ་ར་ཨོཾ་ཨརྒྷཾ་པྲ་ཏཱིཙྪ་སྭཱཧཱ། དེ་བཞིན། ཤཔྟ་འདི་བཞིན་རིགས་འགྲེ། གཎྜེ་ར་ཎི་རོལ་ཆེན། མེ་ལྷའི་ལྕེའི་རྩེ་མོར་རྡོ་རྗེ་ཧཱུྃ་གིས་མཚན་པ་ལས། འོད་ཀྱི་སྦུ་གུ་བྱུང་བ་དགང་བླུགས་ཀྱི་རཾ་ལ་ཕོག་ནས་མར་ཁུ་གསོལ་བར་གྱུར། ཞེས་དང་། ཨོཾ་ཨགྣེ་ཡེ་དཱི་པྱ་དཱི་པྱ་བི་ཤུདྡྷ་མ་ཧཱ་ཤྲཱི་ཧ་བྱ་ཀ་བྱ་བཱ་ཧ་ནཱ་ཡ།
གདན་ས་ཆེན་པོ་དཔལ་ལྡན་ས་སྐྱའི་རྒྱབ་རི་སེང་གེའི་མགོ་བོ་ལྟ་བུའི་མིག་གཡོན་མཚོན་པའི་བྲག་རི་ཞིག་པའི་པྲ་རྟགས་ངན་པ་སོགས་འགལ་རྐྱེན་བར་ཆད་ཐམས་ཅད་ཤཱནྟིཾ་ཀུ་རུ་སྭཱཧཱ། ཞེས་ལན་གསུམ་གྱིས་བྱོན་ཟན་དབུལ་ལོ། ། དེ་ནས་རང་གི་སྙིང་ག་ནས། ལྕགས་ཀྱུ། ཞགས་པ། ལྕགས་སྒྲོག རྡོ་རྗེ་དྲིལ་བུ་འཛིན་པའི་ལྷ་མོ་རྣམས་སྤྲོས་པས། མེ་ལྷ་དམ་ཚིག་པ་ལ་བསྟིམ་པར་བསམ་ཞིང་། ཨོཾ་ཨེ་ཧྱེ་ཧི་ཨགྣ་ཡེ་ས་པཱ་རི་ཝཱ་ར་བཛྲ་ཨཾ་ཀུ་ཤ་ཛཿ བཛྲ་པ་ཤ་ཧཱུྃ།
བཛྲ་སྥོ་ཊ་བཾ། བཛྲ་གྷཎྜེ་ཧོཿ ཞེས་བརྗོད་པས་གཉིས་སུ་མེད་པར་བསྟིམ་མོ། ། ཕྱག་རྒྱ་རྣམས་ཀུན་རིག་བཞིན། ཡང་སྙིང་གའི་ས་བོན་ལས་འོད་འཕྲོས་པས་དེ་བཞིན་གཤེགས་པ་རིགས་ལྔ་འཁོར་དང་བཅས་པ་ཨོཾ་བཛྲ་ས་མ་ཛཿ བདག་བསྐྱེད་ཀྱི་དབང་ལྷའི་སྐབས་ལྟར་མཆོད། གསོལ་གདབ་དབང་བསྐུར་རྒྱས་འདེབས་རྣམས་ཀྱང་བདག་བསྐྱེད་བཞིན་ལ། འདི་ལ་དབང་བསྐུར་བ་ཟེར་བ་ཙམ་ཁྱད་པར་རོ། ། ཀུ་ཤ་བསང་སྦྱངས་ལ། སྟོང་པའི་ངང་ལས་ཧཱུྃ་ལས་བྱུང་བའི་ཀུ་ཤ་སྔོ་ལྗང་རྩ་བ་དང་རྩེ་མོ་མ་ཉམས་པ་འབགས་པ་དང་མ་དག་པ་སེལ་བའི་ནུས་པ་དང་ལྡན་པར་གྱུར།
ཞེས་དང་། ཐལ་མོའི་བར་དུ་བཟུང་ལ། ཨོཾ་ཀུ་ཤ་འདི་ནི་བཟང་ཞིང་དགེ ། ས་ལས་སྐྱེས་པའི་སྙིང་པོ་མཆོག ། ཚངས་པ་ཡི་ནི་དག་བྱེད་དེ། ། དཀོན་མཆོག་གསུམ་གྱི་དག་བྱེད་ཡིན། ། ཞེས་དང་། ཨོཾ་ཨགྣེ་ཡེ། རི་པྲ་ངན་པ་སོགས་བར་ཆད་ཐམས་ཅད་ཞི་བར་མཛོད་ཅིག ལས་ཀྱི་དངོས་གྲུབ་ཀྱང་སྩལ་དུ་གསོལ།
ཨོཾ་བཛྲ་ས་ཏྭ་ཧཱུྃ། ཞེས་བརྗོད་ཅིང་ཐབས་ཀྱི་ཕྱོགས་མཚམས་བརྒྱད་ནས་འབུལ་ལོ། ། མཆོད་ཡོན་ལ་སོགས་པའི་མཆོད་པ་རྣམས་གོང་དུ་བརྗོད་པའི་ཚུལ་གྱིས་ཕུལ་ནས། འཇིག་རྟེན་དབང་ཕྱུག་ཚངས་དབང་མཆོག་གི་སྲས། ། མེ་ལྷའི་རྒྱལ་པོ་ཁྲོ་བོས་དབང་བསྐུར་ཞིང་། ། ཤེས་རབ་མཆོག་གིས་ཉོན་མོང་ཐམས་ཅད་སྲེག ། འཛིན་བྱེད་མེ་ལྷ་ཉིད་ལ་རྣམ་པར་འདུད། ། ཅེས་པས་བསྟོད། དེ་ནས་བསྲེག་རྫས་རྣམས། ཨོཾ་ཨགྣ་ཡེ།
གདན་ས་སོགས་སྤེལ་ཚིག་གོང་བཞིན་བཅས་ཚར་གཅིག ཨོཾ་ཨགྣ་ཡེ་སྭཱཧཱ།་་་་་ ལྔ། ཡང་གོང་བཞིན་སྤེལ་ཚིག་སྦྱར་བ་གཅིག་བཅས་ཁྱོན་བདུན། དེ་བཞིན་མར་ནས་ཀུ་ཤའི་བར་ལའང་ཐོག་མཐར་སྤེལ་ཚིག་སྦྱར། བར་པ་ལྔ་ལ་མར་སྦྱར་བ་ཁོ་ན་ལས་རྫས་སོ་སོའི་སྔགས་བརྗོད་མི་དགོས་སོ། ། སླར་ཡང་མཆོད་བསྟོད་གོང་བཞིན་བྱས་ལ། མེ་ལྷའི་རྒྱལ་པོ་འཁོར་དང་བཅས་པས། ། གདན་ས་སོགས་ནས། བར་ཆད་ཐམས་ཅད་ཞི་བར་མཛད་དུ་གསོལ། །
ཞེས་དང་། ཨོཾ་ཨགྣ་ཡེ་ཛྭ་ལ་རཾ། ཞེས་བརྗོད་ནས། མར་གྱི་བླུགས་གཟར་གཅིག་བླུགས་པས། མེ་ལྷ་འབར་བའི་མེར་གྱུར་པར་བལྟའོ། ། འཇིག་རྟེན་པའི་མེ་ལྷ་མཆོད་པའོ། ། མེ་འབར་བའི་དབུས་སུ་བྷྲཱུཾ་ལས་རིན་པོ་ཆེ་ལས་གྲུབ་པའི། ཞེས་པ་ནས། ཐུགས་ཀར་བར་བདག་བསྐྱེད་བཞིན། མཾ་ལས་ཞེས་སོགས་ནས།
གྱུར་པ་ལས་བར་ཡང་གོང་བཞིན། ལྷ་མོ་འོད་ཟེར་ཅན་མ་ནས། ཧཱུྃ་སྔོན་པོ་བར་ཡང་གོང་བཞིན། རང་གི་སྙིང་ག་ནས་འོད་འཕྲོས་པས་རང་བཞིན་གྱི་གནས་ནས་འོད་ཟེར་ཅན་མ་ལ་སངས་རྒྱས་དང་བྱང་ཆུབ་སེམས་དཔའ་དཔག་ཏུ་མེད་པས་བསྐོར་བ་ཨོཾ་བཛྲ་ས་མ་ཛཿ རྡོ་རྗེ་དྲིལ་བུ་འཛིན་པས། མ་ལུས་སེམས་ཅན་ཀུན་གྱི་མགོན་གྱུར་ཅིང་། ། བདུད་སྡེ་དཔུང་བཅས་མི་བཟད་འཇོམས་མཛད་ལྷ། ། དངོས་རྣམས་མ་ལུས་ཇི་བཞིན་མཁྱེན་གྱུར་པའི། ། རྒྱལ་བ་མ་ལུས་འཁོར་བཅས་གཤེགས་སུ་གསོལ། ། ཨོཾ་ཨེ་ཧྱེ་ཧི་མཱ་རི་ཙྱཻ་སརྦ་བུདྡྷ་བོ་དྷི་ས་ཏྭ་ས་མཱ་ཛཿ
ཛཿཧཱུྃ་བཾ་ཧོཿ ཞེས་བརྗོད་ནས་སྤྱན་དྲངས་པ་མདུན་གྱི་ནམ་མཁར་བཞུགས་པ་ལ། ཨོཾ་མཱ་རཱི་ཙྱཻ་སརྦ་བུདྡྷ་བོ་དྷི་ས་ཏྭ་ཡ། ཨརྒྷཾ་པྲ་ཏཱིཙྪ་སྭཱཧཱ། ཞེས་སོགས་གོང་བཞིན་གྱི་མཐར། གྷཎྜེ་ར་ཎི་རོལ་ཆེན། རྡོར་འཛིན། དྲིལ་གསིལ་བཅས། གང་གི་སོགས་བསྟོད་པ་འོག་ནས་འབྱུང་བའི་ཤླཽ་ཀ་དང་པོས་བསྟོད། དགུག་གཞུག་དབང་ལྷ་སྤྱན་འདྲེན་མཆོད་པ།
གསོལ་འདེབས། དབང་བསྐུར། རྒྱས་འདེབས་རྣམས་བདག་བསྐྱེད་བཞིན་ལ། འདི་ལ་དབང་བསྐུར་བ་ཟེར་བ་ཙམ་ཁྱད་པར་རོ། ། རྗེ་བཙུན་འོད་ཟེར་ཅན་མ་ལ་སངས་རྒྱས་དང་། བྱང་ཆུབ་སེམས་དཔའ་དང་། ཆོས་སྐྱོང་དང་། འཇིག་རྟེན་སྐྱོང་བ་ཐམས་ཅད་ཀྱིས་བསྐོར་བར་གྱུར། སྔ་མ་ལྟར་བྱོན་ཟན་དབུལ་བར་བསམ་ཞིང་། ཨོཾ་མཱ་རཱི་ཙྱཻ་ཨགྣ་ཡེ་སྭཱཧཱ།
ཞེས་བདུན་ནམ། ཉི་ཤུ་རྩ་གཅིག་གིས་བྱོན་ཟན་དབུལ་ལོ། ། དེ་ནས། ཨོཾ་མཱ་རཱི་ཙྱཻ་སརྦ་བུདྡྷ་བོ་དྷི་སཏྭ་ཡ། ཞེས་ཀུན་ལ་སྦྱར་ལ། ཨརྒྷཾ་ནས། ཤཔྟའི་བར་ཕྱིའི་མཆོད་པས་མཆོད་ལ། གྷཎྜེ་ར་ཎི་རོལ་ཆེན། རྡོར་འཛིན། དྲིལ་གསིལ་གྱིས།
གང་གི་མཚན་ཙམ་འཛིན་ཅིང་དྲན་པས་ཀྱང་། ། འཇིགས་པ་ཀུན་ལས་རབ་ཏུ་སྐྱོབ་བྱེད་ཅིང་། ། དྲི་མེད་བདེ་ཆེན་ཉེ་བར་སྩོལ་མཛད་མ། ། ལྷ་མོ་འོད་ཟེར་ཅན་ལ་ཕྱག་འཚལ་ལོ། ། ཕག་བདུན་གྱིས་དྲངས་རིན་ཆེན་ཤིང་རྟའི་ཁྲིར། ། པདྨ་ཟླ་བའི་གདན་ལ་བདེར་བཞུགས་ཤིང་། ། ཞལ་གཅིག་ཕྱག་གཉིས་གསེར་བཟང་མདོག་མཚུངས་པ། ། བཅོམ་ལྡན་འོད་ཟེར་ཅན་ལ་ཕྱག་འཚལ་ལོ། ། ཕྱག་གཡས་གདུལ་བྱ་རྣམས་ལ་མཆོག་སྩོལ་ཞིང་། ། གཡོན་པས་མྱ་ངན་མེད་པའི་ཤིང་འཛིན་པ། །
སྣ་ཚོགས་རྒྱན་གྱིས་བརྒྱན་ཞིང་དགྱེས་དགུར་སྤྱོད། ། བཅོམ་ལྡན་འོད་ཟེར་ཅན་ལ་ཕྱག་འཚལ་ལོ། ། ཁྱོད་ཀྱི་གསུང་དབྱངས་ཡན་ལག་དྲུག་ཅུ་ཡིས། ། རྣམ་པར་བརྒྱན་པས་ཆོས་ཚུལ་ཀུན་སྒྲོགས་ཤིང་། ། སྔགས་ཚུལ་དུ་མས་དངོས་གྲུབ་ཀུན་སྩོལ་བ། ། ཆོས་སྔགས་ཡི་གེར་འཕྲུལ་ལ་ཕྱག་འཚལ་ལོ། ། གདོད་ནས་རྣམ་དག་སྤྲོས་པ་ཉེར་ཞི་ཡང་། ། མཁྱེན་དང་བརྩེ་བས་ཀུན་ནས་རབ་རྩེན་ཞིང་། ། གདུལ་བྱའི་ཡིད་ལ་སྣ་ཚོགས་ཀུན་འཇུག་པའི། ། ཡེ་ཤེས་ལྔ་ཡི་ཐུགས་ལ་ཕྱག་འཚལ་ལོ། །
བདག་གིས་ཁྱོད་སྐུ་དྲན་ཞིང་སྔགས་བཟླས་ཏེ། ། རྩེ་གཅིག་གུས་པའི་ཡིད་ཀྱིས་གསོལ་འདེབས་ཀྱི། ། བར་དུ་གཅོད་པ་ཐམས་ཅད་ཞི་བ་དང་། ། སྲིད་ཞིའི་དངོས་གྲུབ་མ་ལུས་སྩལ་དུ་གསོལ། ། དེ་ནས་ཡམ་ཤིང་ཐོགས་ལ། ཨོཾ་མཱ་རཱི་ཙྱཻ། གདན་ས་སོགས་ནས། ཤཱནྟིཾ་ཀུ་རུ་སྭཱཧཱ། བར་གོང་བཞིན་སྤེལ་ཚིག་སྦྱར་བ་གཅིག་དང་། ཨོཾ་མཱ་རཱི་ཙྱཻ་སྭཱཧཱ།
དགུ། ཡང་གོང་བཞིན་སྤེལ་ཚིག་སྦྱར་བ་གཅིག་བཅས་བཅུ་གཅིག་གམ། ཡང་ན་བརྒྱ་ཚར་སོགས་ལའང་ཐོག་མཐར་སྤེལ་ཚིག བར་ན་གྲངས་གང་ཡོད་ལ་སྔགས་ཁོ་ནའོ། ། དེ་བཞིན་མར་ནས་ཀུ་ཤའི་བར་རིགས་འགྲེ། བསྲེག་རྫས་སོ་སོར་ཕུལ་བས་ཡམ་ཤིང་གིས་གཟི་བརྗིད་དང་། མར་གྱིས་ཚེ་འཕེལ་ཞིང་། ཏིལ་གྱིས་ནད་དང་བར་དུ་གཅོད་པ་ཞི་བ་དང་། ཟས་མཆོག་གིས་ཕུན་སུམ་ཚོགས་པ་འཕེལ་བ་དང་། འབྲས་ལ་སོགས་པའི་འབྲུ་རྣམས་ཀྱིས་ལོངས་སྤྱོད་དང་དཔལ་འབྱོར་འཕེལ་བ་དང་།
དུར་ཝས་ཚེ་འཕེལ་བ་དང་། ཀུ་ཤས་བགེགས་དང་བར་ཆད་ཞི་བའི་དངོས་གྲུབ་གནང་བར་བསམ་ཞིང་། ཞི་བའི་སྦྱིན་སྲེག་གི་རྫས་ཀྱི་དངོས་གཞི་ཡིན་པའི་ཕྱིར། ཏིལ་ལ་བཅོམ་ལྡན་འདས་མའི་སྔགས་འབའ་ཞིག་གིས་སྟོང་ལ་སོགས་འབུལ་ལོ། ། གལ་ཏེ་རྦོད་གཏོང་དང་། བྱད་སྟིམས་ལ་སོགས་ཡོད་ཀྱིས་དགོས་ན། ཏདྱ་ཐཱ། ཨོཾ་བ་ཏ་ལི་ནས། མོ་ཧ་ཡའི་བར་བརྗོད་པའི་མཐར། ཕ་རོལ་གྱི་རྦོད་གཏོང་དང་།
བྱད་སྟེམས་ཐམས་ཅད་ཤཱིནྟཾ་ཀུ་རུ་སྭཱཧཱ། ཞེས་བརྗོད་ཅིང་། བརྒྱའམ་སྟོང་ལ་སོགས་པ་ཅི་རིགས་དབུལ་ལོ། ། བར་སྐབས་སུ་མེ་གསོ་བའི་ཕྱིར། བུད་ཤིང་བསྣན་ཞིང་། ཡམ་ཤིང་དང་མར་ཡང་ཅི་རིགས་དབུལ་ལོ། ། དེ་ལྟར་བསྲེག་རྫས་རྣམས་ཕུལ་བ་རྫོགས་པའི་མཐར་གཤེགས་སྐྱེམས་བྱོན་ཟན་བཞིན་མཆོད་བསྟོད་རྒྱས་བསྡུས་གོང་བཞིན་སྐབས་སུ་གང་བབས་གཏོར་མ། ཨ་མྲྀ་ཏས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་ཨོཾ་ཨཱཿཧཱུྃ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་ཡེ་ཤེས་ཀྱི་བདུད་རྩིའི་རྒྱ་མཚོར་གྱུར།
རྡོར་ཐལ་ཁ་ཕྱེའི་མཐར་སེ་གོལ་གཏོགས་པ་དང་བཅས། ཏདྱ་ཐཱ། ཨོཾ་བ་ཏ་ལི། བ་ད་ལི། བ་ར་ལི། བ་ར་ཧ་མུ་ཁི། སརྦ་དུཥྚ། པྲ་དུཥྚ་ནཱཾ་ཙཀྵུརྨུ་ཁཾ། བནྡྷ་བནྡྷ། བནྡྷ་མུ་ཁཾ།
ཛམྦྷ་ཡ། སྟམྦྷ་ཡ། མོ་ཧ་ཡ། ཨི་དཾ་བ་ལིཾ། གྲིཧྞཱ་པ་ཡ། གྲིཧྞཱ་པ་ཡ་སྭཱཧཱ། ཞེས་སྔགས་བདུན་གྱིས་ཕུལ་ནས། མཚན་སྔགས་སྔོན་འགྲོའི་མཆོད་བསྟོད་གོང་བཞིན། བཅོམ་ལྡན་འདས་མ་སངས་རྒྱས་དང་བྱང་ཆུབ་སེམས་དཔའི་ཚོགས་དང་བཅས་པ་ཐམས་ཅད་ཀྱིས། གདན་ས་ནས།
འགལ་རྐྱེན་བར་ཆད་གོང་བཞིན། སྡིག་པ་དང་། ནད་དང་། གདོན་དང་། ཕྱི་ནང་གི་བར་དུ་གཅོད་པ་དང་མི་དང་མི་མ་ཡིན་པའི་གནོད་པ་ཐམས་ཅད་ཉེ་བར་ཞི་བར་མཛད་དུ་གསོལ། འཇིག་རྟེན་དང་འཇིག་རྟེན་ལས་འདས་པའི་དངོས་གྲུབ་མ་ལུས་པ་སྩལ་དུ་གསོལ། ཞེས་བྱ་བ་ལ་སོགས་པ་འདོད་པའི་དོན་ལ་གསོལ་བ་བཏབ་པས། ཇི་ལྟར་གསོལ་བ་བཏབ་པ་ལྟར་གནང་བར་བསམ་མོ། ། དེ་ནས། མ་འབྱོར་བ་དང་ཉམས་པ་དང་། །
གང་ཡང་བདག་རྨོངས་བློ་ཡིས་ནི། ། བགྱིས་པ་དང་ནི་བགྱིད་སྩལ་བ། ། དེ་ཀུན་མགོན་པོས་བཟོད་པར་མཛོད། ། ཅེས་ལན་གསུམ་གྱིས་བཟོད་པར་གསོལ་ནས། ཨོཾ་ཁྱེད་ཀྱིས་སེམས་ཅན་དོན་ཀུན་མཛད། ། རྗེས་སུ་མཐུན་པའི་དངོས་གྲུབ་སྩོལ། ། སངས་རྒྱས་ཡུལ་དུ་གཤེགས་ནས་ཀྱང་། ། སླར་ཡང་འབྱོན་པར་མཛད་དུ་གསོལ། ། ཞེས་དང་ཡི་གེ་བརྒྱ་པའི་མཐར། བཛྲ་མུཿ
ཞེས་བརྗོད་པས། ཡེ་ཤེས་པ་གཤེགས་སུ་གསོལ་ནས། ཐལ་བ་ཅུང་ཟད་རང་གི་དཔྲལ་བ། མགྲིན་པ། སྙིང་གར་བསྐུས་ནས། དམ་ཚིག་པ་བདག་ལ་ཐིམ། ཞེས་བརྗོད། འདས་པའི་མེ་ལྷ་མཆོད་པ་སྟེ་དངོས་གཞིའོ། ། དེ་ནས་ཐབ་ཏུ་མར་དགང་གཟར་གང་བླུགས་ནས། ཨོཾ་ཨགྣ་ཡེ་ཛྭ་ལ་རཾ།
ཞེས་བརྗོད་པས། མེ་འབར་བའི་དབུས་སུ་མེ་ལྷ་སྔར་བཞིན་གསལ་བར་གྱུར། མཆོད་བསྟོད་གོང་བཞིན། བསྲེག་རྫས་རྣམས་བདུན་བདུན་ནམ་ཉི་ཤུ་རྩ་རེ་སྔར་ལྟར་ཕུལ་ལ། བྱོན་ཟན་གྱིས་སྐབས་ལྟར་དགང་བླུགས་གསུམ་ཕུལ་ནས། གཏོར་མ། ཨོཾ་ཨཱཿཧཱུྃ་གིས་བདུད་རྩིའི་རྒྱ་མཚོར་བྱིན་གྱིས་བརླབས་ལ། ཨོཾ་ཨགྣ་ཡེ་ཨི་དཾ་བ་ལིཾ་གྲྀཧྞ་པ་ཡ་གྲྀཧྞ་པ་ཡ། མ་མ་སརྦ་པ་པཾ་སརྦ་བིགྷྣཱན། སརྦ་ཨུ་པ་དྲ་བྱ་ཤཱིནྟཾ་ཀུ་རུ་སྭཱཧཱ།
ཞེས་གསུམ་མམ་བདུན་གྱིས་ཕུལ་ལ་སླར་ཡང་མཆོད་ཅིང་བསྟོད་དེ། མེ་ལྷའི་རྒྱལ་པོ་འཁོར་དང་བཅས་པས། གདན་ས་སོགས་ནས། སྩལ་དུ་གསོལ། བར་གོང་བཞིན། མ་འབྱོར་པ་དང་སོགས་ཤླཽ་ཀ་གཅིག སྤྱན་འདྲེན་པའི་ཕྱག་རྒྱ་ལས་ཕྱིར་བསྐྱེད་དེ། བདག་གི་དོན་དང་གཞན་གྱི་དོན། ། བསྒྲུབས་ཀྱིས་བཞུད་ཅིག་བྱིན་ཟ་ཁྱོད། ། སླར་ཡང་དུས་བཞིན་ཅི་ནས་བྱོན། །
བདག་གི་ལས་རྣམས་ཐམས་ཅད་སྒྲུབས། ། ཨོཾ་ཨགྣ་ཡེ་བཛྲ་མུཿ ཞེས་བརྗོད་པས། ཡེ་ཤེས་པ་གཤེགས། དམ་ཚིག་པ་རང་ལ་ཐིམ། དེ་ནས་ལས་ཀྱི་རྗེས་བསྡུས་ཏེ། ཐལ་བ་རོལ་མོ་དང་བཅས་པས་ཆུ་བོ་ཆེན་པོར་དོར་ལ། དགའ་སྟོན་ལ་ལོངས་སྤྱོད་ཅིང་། དགེ་བ་འདི་ཡིས་མྱུར་དུ་བདག ། འོད་ཟེར་ཅན་མ་འགྲུབ་གྱུར་ནས། །
སོགས་བསྔོ་སྨོན་བཀྲ་ཤིས་ཚིགས་བཅད་བརྗོད། གལ་ཏེ་གཞན་གྱི་དོན་དུ་བྱེད་པར་འདོད་ན་བསྒྲུབ་བྱ་དེ་ཉིད་ལ་དམིགས་ཤིང་མིང་དུ་སྤེལ་ཏེ་བསྲེག་བླུགས་ཕུལ་བས་དེའི་དོན་དུ་འགྱུར་བ་ཉིད་དོ། ། སྦྱིན་སྲེག་གིས་ནི་ལྷ་རྣམས་ཚིམ། ། ཚིམ་ནས་དངོས་གྲུབ་རབ་ཏུ་སྟེར། ། གང་ཞིག་སྔགས་ཀྱི་ལྷག་ཆད་དག ། དེ་ཀུན་སྦྱིན་སྲེག་གིས་ནི་གང་། ། ཞེས་འབྱུང་བས་སྔགས་ཀྱི་ནུས་པ་འབྱིན་པ་དང་། བྱང་ཆུབ་སྒྲུབ་པ་དང་། ཐུན་མོང་གི་ལས་སྒྲུབ་པ་ཐམས་ཅད་ཀྱི་རྩ་བ་ཡིན་པའི་ཕྱིར། ཞི་བའི་སྦྱིན་སྲེག་ཇི་ལྟར་བྱ་བའི་རིམ་པ་འདི་སྦྱར་བའོ། །
ཞེས་ལྷ་མོ་འོད་ཟེར་ཅན་གྱི་ཞི་བའི་སྦྱིན་སྲེག་འདི་ཡང་འཕགས་པ་རིན་པོ་ཆེ་བློ་གྲོས་རྒྱལ་མཚན་གྱི་གསུང་རབ་གསལ་བྱེད་ལྟ་བུར། རྣམ་འདྲེན་དམ་པ་གང་གི་ཡང་ཚའི་ཐ་ཤལ་ས་སྐྱ་པ་ཀུན་དགའ་བློ་གྲོས་གདན་ས་སྐྱོང་སྐབས། མེ་སྤྲེལ་བྱའི་ལོར། རྒྱབ་རི་དཔོན་པོ་རི་ལ་མཚན་མ་ངན་པ་བྱུང་བ་ཞི་ཕྱིར། མོ་ལུང་དུ་འོད་ཟེར་ཅན་མ་ལྟ་བུའི་ཞི་བའི་སྦྱིན་སྲེག་དགོས་པ་སོགས་རིམ་འགྲོ་ཁ་ཤས་བབས་དུས་མགྱོགས་པར་སྦྱར་བའི་དགེ་བས་གདན་ས་ཆེན་པོ་ལ། བཀྲ་མི་ཤིས་པ་ཐམས་ཅད་ཞི་ནས། བཀྲ་ཤིས་ཡར་ངོའི་ཟླ་བ་ལྟར་འཕེལ་བའི་རྒྱུར་གྱུར་ཅིག མངྒ་ལཾ།། །། PAGE * MERGEFORMAT 2 ཀུན་དགའ་བློ་གྲོས། འཕགས་མ་འོད་ཟེར་ཅན་མའི་སྦྱིན་སྲེག་གི་ཆོ་ག
PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
