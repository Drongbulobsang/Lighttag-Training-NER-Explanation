གསུང་འབུམ། ཀུན་དགའ་བློ་གྲོས།
པོད ༢༡༨
གཏོར་བསྔོ་དོན་འདུས་མ་བཞུགས་པའི་དབུའོ།
༄༅། །གཏོར་བསྔོ་དོན་འདུས་མ་བཞུགས་པའི་དབུའོ།། ན་མོ་གུ་རུ་བཛྲ་བྷཻ་ར་ཝཱ་ཡ། ཕྱེ་ཚུགས་སམ་ཟླུམ་གཏོར་གང་རུང་ཆུ་གཉིས་སྔོན་འགྲོའི་ཉེར་སྤྱོད་ཕུད་ཆང་བཅས་བཤམས་ནས། ནང་མཆོད། ཆུ་ཆང་གིས་སྦྱངས། སྤོས་གཙང་མས་བདུག་པའམ། དེ་ཡང་མ་འགྲུབ་ཚེ། ཕྱེ་མར་ཕྲན་བུ་ཞིག་བཤམས་ལ། སངས་རྒྱས་ཆོས་ཚོགས་མ་ཚར་གསུམ། སེམས་ཅན་ཐམས་ཅད་བདེ་བ་དང་སོགས་ཚད་མེད་བཞི་བསྒོམ།
ཤཱུ་ནྱ་ཏཱའི་སྔགས་ཀྱིས་སྟོང་པར་སྦྱངས། སྟོང་པའི་ངང་ལས་པད་ཉི་མ་ཧེའི་སྟེང་། ། རང་ཉིད་རྡོ་རྗེ་འཇིགས་བྱེད་སྐུ་མདོག་ནག ། མ་ཧེའི་ཞལ་ཅན་གྲི་གུག་ཐོད་ཁྲག་འཛིན། ། གཅེར་བུ་ཁྲོ་བོའི་རྒྱན་དང་ཆ་ལུགས་རྫོགས། ། མེ་དཔུང་དབུས་བཞུགས་གནས་གསུམ་ཨོཾ་ཨཱཿཧཱུྃ། ། ཧཱུྃ་ལས་འོད་འཕྲོས་ཡེ་ཤེས་སྤྱན་དྲངས་ཐིམ། ། དབང་བསྐུར་མི་བསྐྱོད་པ་ཡི་རྒྱས་བཏབ་གྱུར། ། ཨོཾ་ཧྲཱིཿཥྚི་ཝི་ཀྲི་ཏཱ་ན་ན་ཧཱུྃ་ཕཊ། ཇི་ལྟར་རིགས་པ་བཟླས་རྗེས།
མདུན་གྱི་མཆོད་གཏོར་རྣམས་ལ་དམིགས་ནས། སྟོང་པའི་ངང་ལས་ཨ་ལས་ཐོད་པའི་ནང་། ། མཆོད་གཏོར་རྣམ་པ་དགྲ་བགེགས་ཤ་ཁྲག་ལ། ། ངོ་བོ་ཟག་མེད་བདུད་རྩིའི་རྒྱ་མཚོར་གྱུར། ། ཨོཾ་ཨཱཿཧཱུྃ་ཧ་ཧོ་ཧྲཱིཿ ལན་གསུམ། རང་ཉིད་རྡོ་རྗེ་འཇིགས་བྱེད་གསལ་བའི་མདུན། ། མེ་རླུང་ཁྲག་མཚོ་དྲེའུ་རྒྱན་ཅན་སྟེང་། ། དམག་ཟོར་ལྷ་མོ་བེ་ཅོན་ཐོད་ཁྲག་འཛིན། ། དུར་ཁྲོད་རྒྱན་སོགས་ཆ་ལུགས་ཡོངས་སུ་རྫོགས། །
པད་ཟླ་སེང་གེའི་ཁྲི་ལ་རྣམ་ཐོས་སྲས། ། གསེར་གྱི་མདོག་ཅན་རྒྱལ་མཚན་སྲེ་མོང་འཛིན། ། སྲ་བའི་གོ་གསོལ་རིན་ཆེན་རྒྱན་གྱིས་མཛེས། ། ཕྲག་གོང་ཉི་ཟླས་བརྒྱན་ཅིང་དགོས་འདོད་སྩོལ། ། བཙན་རྟ་རག་པ་རྒྱན་གྱིས་སྤྲས་པའི་སྟེང་། ། རྒྱལ་ཆེན་བསེ་ཁྲབ་དམར་པོ་བེ་ཅོན་དང་། ། བཙན་ཞགས་འཛིན་ཅིང་ཁྲོ་བོའི་ཆས་ཀུན་རྫོགས། ། དྲེགས་ལྡན་སེང་གེའི་ཁྲི་ལ་པེ་དཀར་སྐུ། ། གངས་རིའི་མདོག་ཅན་ཞལ་གསུམ་ཕྱག་དྲུག་པ། ། ལྕགས་ཀྱུ་མདའ་དར་སྤུ་གྲི་གཞུ་དབྱུག་ཐོགས། །
སག་ཞུ་དར་དཀར་ན་བཟའ་སྟག་ཆས་ཅན། ། རྡོ་རྗེ་རིགས་ལྡན་འཁོར་ཚོགས་བཅས་པས་བསྐོར། ། མྱུར་མགྱོགས་རྟ་མཆོག་དྲེའུ་རྒྱན་སྤྲས་སྟེང་། རྩི་དམར་རཱ་ག་ལྟར་དམར་མདུང་ཞགས་འཛིན། ། བཙན་ཆས་ཡོངས་རྫོགས་ཁྲོ་གཏུམ་རྔམས་བརྗིད་སྐུ། རོང་ལྷ་རྒྱལ་མཚན། ། རྫུ་འཕྲུལ་རླུང་གི་ཤུགས་འཆང་རྟ་ནག་སྟེང་། ། ཁྲོ་གཏུམ་སྲིད་གསུམ་གཡོ་བའི་གར་སྟབས་ཅན། ། གཡས་པ་མདུང་རྣོན་གཡོན་པ་དགྲ་སྙིང་འཛིན། ། བདུད་མགོན་དམག་དཔོན་ཆེན་པོ་མངོན་སུམ་བཞིན། །
མི་ཟན་དྲེད་སྟེང་རྡོ་རྗེ་དྲག་མོ་རྒྱལ། ། ལྗང་ཁུ་ཕྱག་གཉིས་རྡོ་རྗེ་ཙིཏྟ་བསྣམས། ། དམར་ལྗང་གོས་གསོལ་རིན་ཆེན་རྒྱན་གྱིས་སྤྲས། ། ཁྱོད་སྐུ་ཕུག་ཁང་རྒྱལ་པོ་འདྲེན་བྱེད་སྟོང་གི་རབ་གང་ཞིང་། ། ཁྱོད་ལྟོ་ཁྲོ་ཞལ་གདོང་པ་སྲིན་པོའི་གཟུགས། ། ཁྱོད་མཇུག་སྦྲུལ་ལྟར་འཁྱུག་པ་རཱ་ཧཱུ་ལ། ། ཕྱག་གཉིས་རྡོ་རྗེ་ཙིཏྟ་འཛིན་ཞིང་སྡིགས། ། ཀུན་ཀྱང་དམ་ཅན་རྒྱ་མཚོའི་ཚོགས་ཀྱིས་བསྐོར། ། རང་གི་ཐུགས་ཀའི་ཧཱུྃ་ལས་འོད་འཕྲོས་པས། ། ཆོས་སྐྱོང་འཁོར་བཅས་བཛྲ་ས་མཱ་ཛཿ །
མུ་ལེ་དེང་དང་བྱང་ཕྱོགས་ལྕང་ལོ་ཅན། ། གསང་ཕུ་གནས་ཆུང་བསམ་ཡས་རོང་གི་ཕུ། ། རྨ་རི་སྐྱོར་མོ་ལུང་སོགས་གནས་མཆོག་ནས། ། བསྟན་བསྲུང་འཁོར་བཅས་འདིར་གཤེགས་གདན་ལ་བཞུགས། ། རང་རང་མཐུན་པའི་དམ་རྫས་བཞེས་སུ་གསོལ། ། ཨོཾ་དྷརྨ་པཱ་ལ་ས་པ་རི་ཝཱ་ར་ཨི་དཾ་བ་ལིཾ་བྷུ་ཛ་ཁ་ཁ་ཁཱ་ཧི་ཁཱ་ཧི། སརྦ་སིདྡྷིམྨེ་པྲ་ཡཙྪ་སརྦ་ཤ་ཏྲུཾ་བིགྷྣན་མཱ་ར་ཡ་ཧཱུྃ་ཕཊ། ཀྱཻ་འདིར་བཞུགས་དམ་ཅན་རྒྱ་མཚོ་འཁོར་བཅས་ལ། ། ཕྱི་ནང་གསང་གསུམ་མཆོད་སྤྲིན་རྒྱ་མཚོའི་ཚོགས། ། ཁྱེད་རྣམས་གང་ལ་དགེས་པའི་མཐུན་པའི་རྫས། །
དངོས་འབྱོར་ཡིད་སྤྲུལ་སྔགས་རྒྱས་བྱིན་བརླབས་ནས། ། རབ་འབྱམས་ཞིང་ཁམས་བཀང་སྟེ་འབུལ་ལགས་ན། ། དགེས་ཤིང་བརྩེ་བའི་ཚུལ་གྱིས་བཞེས་ནས་ཀྱང་། ། ཕན་བདེའི་ལུང་རྟོགས་བཤད་སྒྲུབ་རྒྱས། ། བསྟན་འཛིན་ཞབས་བརྟན་འཇིག་རྟེན་བདེ་སྐྱིད་དར། ། ཁྱད་པར་བདག་ཅག་དཔོན་སློབ་འཁོར་བཅས་ཀྱི། ། སྡིག་སྒྲིབ་ནད་གདོན་འགལ་རྐྱེན་བར་ཆད་སྲུངས། ། ལེགས་ཚོགས་ཀུན་སྤེལ་བསམ་པའི་དོན་ཀུན་འགྲུབ། ། སྲིད་བཞིའི་དཔལ་འབྱོར་དབང་བསྡུས་འཕྲལ་ཡུན་བདེ། ལོག་ལྟ་ཞིང་བཅུ་ཚང་བའི་དགྲ་དང་བགེགས། །
མི་མཐུན་ཉེར་འཚེ་ཐལ་བ་རྡུལ་དུ་རློག ། བཅོལ་བའི་ཕྲིན་ལས་སྒྲུབས་ཤིག་ས་མཱ་ཡ། ། ཀྱཻ་འདོད་ཁྲོ་རྨོངས་པའི་དབང་གིས་སྡིག་བགྱིས་གང་། ། དམ་ཅན་རྒྱ་མཚོར་མ་དད་མ་གུས་སོགས། ། མི་ཤེས་གཏི་མུག་འགལ་འཁྲུལ་ཅི་མཆིས་ཀུན། ། རང་བཞིན་དག་པའི་དབྱིངས་སུ་མཐོལ་ལོ་བཤགས། ། ཀྱཻ་རྣམ་དག་ཆོས་དབྱིངས་ངང་ལས་གདུལ་བྱའི་ངོར། ། གཏུམ་དྲག་གིང་དང་རབ་འཇིགས་ཁྲོ་མོའི་སྐུར། ། ཡོངས་ཤར་འདིར་བཞུགས་དམ་ཅན་རྒྱ་མཚོ་ལ། ། རབ་གུས་དང་བའི་སེམས་ཀྱིས་བདག་བསྟོད་དོ། །
ཀྱཻ་བསྟན་བསྲུང་དམ་ཅན་རྒྱ་མཚོ་འཁོར་བཅས་རྣམས། ། བདག་གི་མཆོད་གཏོར་འདི་བཞེས་འཕྲིན་ལས་མཛོད། ། རང་རང་བཞུགས་པའི་ཞིང་དུ་གཤེགས་ནས་ཀྱང་། ། སླར་ཡང་འགྲོ་བའི་དོན་དུ་སྤྱན་འདྲེན་གསོལ། ། ཨོཾ་བཛྲ་མུཿ རང་ཉིད་རྡོ་རྗེ་འཇིགས་བྱེད་སྐུར་གསལ་བའི། ། གནས་གསུམ་ཡིག་འབྲུའི་རྒྱས་བཏབ་བར་ཆད་བསྲུང་། ། དགེ་དེས་བདག་གཞན་མ་གྱུར་འགྲོ་བ་ཀུན། ། མྱུར་དུ་རྣམ་མཁྱེན་རྫོགས་བྱང་ཐོབ་ཕྱིར་བསྔོ། ། རྩ་བརྒྱུད་བླ་མའི་བྱིན་རླབས་སྙིང་ལ་ཞུགས། །
ཡི་དམ་ལྷ་ཡི་དངོས་གྲུབ་དགེ་མཚན་མཐོ། ། དམ་ཅན་སྲུང་མའི་བདུད་དཔུང་གཡུལ་ངོ་བཟློག ། འཕྲལ་དང་ཡུན་དུ་དགེ་བའི་བཀྲ་ཤིས་ཤོག། །། ཅེས་བསྟན་བསྲུང་རགས་བསྡུས་ལ་མཆོད་གཏོར་འབུལ་ཚུལ་འདི་ཡང་རྩེ་དྲུང་སྐལ་བཟང་བསྟན་དར་གྱི་ཞལ་འདོན་དུ་ས་སྐྱ་པ་ཀུན་བློས་མགྱོགས་པར་སྦྱར།། །། PAGE * MERGEFORMAT 2 ཀུན་དགའ་བློ་གྲོས། གཏོར་བསྔོ་དོན་འདུས་མ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
