གསུང་འབུམ། ཀུན་དགའ་བློ་གྲོས།
པོད ༢༨༧
སྲིད་ཞིའི་མགྲོན་ལ་གཏོར་མ་གཏོང་ཚུལ་ཤིན་ཏུ་བསྡུས་པ།
༄༅། །སྲིད་ཞིའི་མགྲོན་ལ་གཏོར་མ་གཏོང་ཚུལ་ཤིན་ཏུ་བསྡུས་པ་བཞུགས་སོ།། ཨོཾ་སྭསྟི། སྲིད་ཞིའི་མགྲོན་ལ་གཏོར་མ་གཏོང་ཚུལ་ཤིན་ཏུ་བསྡུས་པ་ནི། སྐུ་རིམ་འཕྲལ་མར་ཁྲི་འབུམ་སོགས་གྲངས་གསོག་དགོས་པ་བྱུང་ཚེ་གཏོར་མ་བརྒྱ་རྩ་རྒྱས་པ་གཅིག་བཏང་ལ་དེའི་རྗེས་སུ་གཏོར་ཐེབ་བཅུ་ཚར་བཤམས་ནས་ཐེབ་རེར་ཟན་རིལ་བརྒྱ་རེ་བླུགས་ལ་ཆུ་དང་སྦྱར། ཨ་མྲྀ་ཏས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་རིན་པོ་ཆེ་ལས་གྲུབ་པའི་སྣོད་ཡངས་ཤིང་རྒྱ་ཆེ་བའི་ནང་དུ་གཏོར་མ་ཁ་དོག་དྲི་རོ་ནུས་པ་ཕུན་སུམ་ཚོགས་པ་ཡེ་ཤེས་ཀྱི་བདུད་རྩིའི་རྒྱ་མཚོ་ཆེན་པོར་གྱུར། ཨོཾ་ཨཱཿཧཱུྃ་ལན་གསུམ། འབྱུང་པོ་སྤྱི་ལ་གཏོར་མ་སྦྱིན་པའི་སྔགས་དང་ཁ་འབར་མ་ལ་གཏོར་མ་སྦྱིན་པའི་གཟུངས་འདམ་ཁར་གསུངས་པས་སྤྱི་ཁྱབ་ལྟ་བུ་ཨོཾ་ཨ་་་་་་ཐལ་མོ་ཁོག་སྟོང་ལས་མཛུབ་མོ་གུང་མོ་སྲིན་མཛུབ་གསུམ་གྱི་ཚིགས་བར་པ་བཅག་པ་ནི་ནམ་མཁའ་མཛོད་ཀྱི་ཕྱག་རྒྱའི་མཐར་སེ་གོལ་གཏོགས། ཀཱ་རོ་མུ་ཁཾ་སརྦ་དྷརྨ་ཎཾ་ཨདྱ་ནུཏྤན་ན་ཏྭད་ཨོཾ་ཨཱཿཧཱུྃ་ཕཊ་སྭཱཧཱ།
ཚར་བཅུས་བསྔོ། ཨོཾ་ཨརྒྷཾ་ནས་ཤཔྟ་ཨཱཿཧཱུྃ་གི་བར་ཏིང་ཤག་དཀྲོལ་ལ། མཆོད་སྦྱིན་གཏོར་མ་དམ་པ་འདིས། ། འཕགས་པའི་ཚོགས་རྣམས་མཉེས་གྱུར་ཅིག ། དམ་ཅན་ཐུགས་དམ་བསྐང་གྱུར་ཅིག ། རིགས་དྲུག་གཏོར་མས་ཚིམ་གྱུར་ནས། ། ལན་ཆགས་བུ་ལོན་ཁྱེར་བ་དང་། ། བླ་མེད་བྱང་ཆུབ་ཐོབ་པར་ཤོག ། ཅེས་བརྗོད་ལ་གཏོར་ཐེབ་དང་པོ་སྤོ། དེ་བཞིན་དུ་བཅུའི་བར་བྱས་པས་ཨ་ཀཱ་རོ་བརྒྱ་དང་གཟན་རིལ་གྱི་གྲངས་སྟོང་འགྲོ།
དེ་བཞིན་དུ་འབུམ་མ་སོང་བར་བསགས་པ་ནི་གྲངས་གསོག་བྱེད་ཚུལ་ཤིན་ཏུ་བསྡུས་པའི་ལུགས། འཕགས་པ་རིན་པོ་ཆེ་དང་དཀོན་མཆོག་ལྷུན་གྲུབ་གྱི་གསུང་རབ་ནས་ཇི་ལྟར་འབྱུང་ཚུལ་བཞིན། ས་སྐྱ་པ་ཀུན་བློས་སྦྱར་བ་འདིའི་དམིགས་པ་ལམ་ཙམ་ནི་བཤམས་པའི་གཏོར་མ་རི་དང་རྒྱ་མཚོ་ལྟ་བུར་བསམས་ནས་ཨ་ཀཱ་རོ་བརྗོད་པའི་ཚེ་རྩ་བརྒྱུད་ཀྱི་བླ་མ་ཡི་དམ་སངས་རྒྱས་བྱང་སེམས་ཉན་རང་ཆོས་སྲུང་ནོར་ལྷ་རིགས་དྲུག་བར་དོ་གདོན་བགེགས་ལོག་འདྲེན་ཐམས་ཅད་ཀྱི་སྤྱན་སྔར་སོ་སོའི་སྐལ་བ་དང་མཐུན་པའི་མཆོད་རྫས་ཕུལ་བས་མཉེས་ནས་རང་དང་སྦྱིན་བདག་གི་སྒྲིབ་སྦྱངས་ཚོགས་རྫོགས་ཆོས་སྲུང་ནོར་ལྷ་ལ་བསྐང་བཤགས་རིགས་དྲུག་བར་དོ་ལ་གང་ལ་ཅི་འདོད་ཀྱི་ཟ་བཏུང་། གདོན་བགེགས་ལོག་འདྲེན་ཐམས་ཅད་ལ་ཤ་ཁྲག་ནོར་རྫས་སོགས་གང་ལ་ལན་ཆགས་པ་དེ་འཕངས་མེད་དུ་བྱུང་ནས་གནས་སྐབས་དང་མཐར་ཐུག་གི་བདེ་བ་ཐམས་ཅད་ཐོབ་པར་བསམ་མོ། ། དེ་ལྟར་བྱས་པས་མི་གཅིག་གི་ཟན་རིལ་སྟོང་སྔགས་རྒྱས་བསྔོས་པར་འགྲོ། མི་བཅུ་ཡོད་ན་སྔགས་ཀྱང་སྟོང་འགྲོ། དེས་ན་ཆོ་ག་འདི་ཤིན་ཏུ་བསྡུས་པས་མི་བཅུས་གསོག་ཚུལ་གོང་བཞིན་བྱས་ན་ཉིན་གཅིག་ལྔ་སྟོང་ཙམ་བསགས་ཀྱང་། དེ་ཙམ་གྱི་གྲངས་གསོག་དཀའ་བ་མི་འབྱུང་གཏོར་མ་བརྒྱ་རྩ་རྒྱས་པ་དང་སྦྲེལ་ན། རྡོ་རྗེ་སེམས་དཔའི་ཡིག་བརྒྱའི་གོང་དུ་སྦྱར་ཚར་ཇི་ལྟར་རིགས་པར་སོང་རྗེས་ཡིག་བརྒྱ་མན་རྒྱུན་བཞིན་བྱ། འདི་རང་རྐྱང་པ་བྱེད་ན་བདག་བསྐྱེད་མི་དགོས་པར་ཐུན་མཚམས་ཀྱི་ལྷ་ཞེས་པ།
དཔེར་ན་རང་ཀྱཻ་རྡོར་གྱི་བསྒོམ་བཟླས་བྱེད་པ་ཞིག་ཡིན་ན་དེའི་ང་རྒྱལ་དུ་གནས་བཞིན་པས་གཏོར་མ་གཏོང་བ་སོགས་གཞན་རྣམས་ལའང་རིགས་འགྲེ་ཡི་དམ་གྱི། བསྒོམ་བཟླས་གཏན་མི་བྱེད་པའི་མི་ནག་ཕལ་པ་ལྟ་བུ་ཞིག་ཡིན་ན། བདག་གིས་གཏོར་མ་འདི་བཏང་བས་བདག་དང་སེམས་ཅན་ཐམས་ཅད་ཀྱི་སྒྲིབ་སྦྱངས་ཚོགས་རྫོགས་འཕྲལ་ཡུན་གྱི་བདེ་བ་ཐོབ་པར་གྱུར་ཅིག་སྙམ་པའི་སེམས་བསྐྱེད་བྱ། ཡི་དམ་གྱི་བསྒོམ་བཟླས་ཡོད་མེད་སུས་ཉམས་སུ་ལེན་ཀྱང་ཐོག་མར། སངས་རྒྱས་ཆོས་ཚོགས་མ་ཚར་གསུམ་གྲངས་བསགས་རྫོགས་ནས། བསོད་ནམས་འདི་ཡིས་ཐམས་ཅད་གཟིགས་པ་ཉིད། ། ཐོབ་ནས་ཉེས་པའི་ཚོགས་རྣམས་ཕམ་བྱས་ནས། ། སྐྱེ་རྒ་ན་འཆིའི་རྦ་ཀློང་འཁྲུགས་པ་ཡི། ། སྲིད་པའི་མཚོ་ལས་འགྲོ་བ་སྒྲོལ་པར་ཤོག ། དངོས་བརྒྱུད་བླ་མ་རྣམས་ཀྱི་ཐུགས་རྗེ་དང་། །
བསླུ་མེད་དཀོན་མཆོག་གསུམ་གྱི་བྱིན་རླབས་དང་། ། ཆོས་སྲུང་དམ་ཅན་རྒྱ་མཚོའི་ནུས་མཐུ་ཡིས། ། ཅི་བསམ་ཆོས་བཞིན་འགྲུབ་པའི་བཀྲ་ཤིས་ཤོག། །། སརྦ་མངྒ་ལཾ།། །། PAGE * MERGEFORMAT 2 ཀུན་དགའ་བློ་གྲོས། སྲིད་ཞིའི་མགྲོན་ལ་གཏོར་མ་གཏོང་ཚུལ་ཤིན་ཏུ་བསྡུས་པ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
