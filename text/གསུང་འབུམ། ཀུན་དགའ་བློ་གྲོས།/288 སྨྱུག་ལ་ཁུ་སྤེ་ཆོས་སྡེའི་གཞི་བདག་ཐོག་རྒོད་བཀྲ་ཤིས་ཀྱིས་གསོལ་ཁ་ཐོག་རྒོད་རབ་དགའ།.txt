གསུང་འབུམ། ཀུན་དགའ་བློ་གྲོས།
པོད ༢༨༨
སྨྱུག་ལ་ཁུ་སྤེ་ཆོས་སྡེའི་གཞི་བདག་ཐོག་རྒོད་བཀྲ་ཤིས་ཀྱིས་གསོལ་ཁ་ཐོག་རྒོད་རབ་དགའ།
༄༅། །སྨྱུག་ལ་ཁུ་སྤེ་ཆོས་སྡེའི་གཞི་བདག་ཐོག་རྒོད་བཀྲ་ཤིས་ཀྱིས་གསོལ་ཁ་ཐོག་རྒོད་རབ་དགའ་བཞུགས་སོ།། ཨོཾ་སྭསྟི། སྨྱུག་ལ་ཁུ་སྤེ་ཆོས་སྡེའི་གཞི་བདག་ཐོག་རྒོད་བཀྲ་ཤིས་མཆོད་ཚུལ་ནི། ཟླུམ་གཏོར་ཤ་རྒྱན་ཅན། ཕྱེ་མར། ཁྲག་ཆང་། ཤ་ཧྲུག་རྣམས་སྣོད་སོ་སོར་བླུགས་པ་དང་། ཆུ་གཉིས་སྔོན་འགྲོའི་ཉེར་མཆོད་བསངས་དུད་བཅས་བཤམས་ལ། སངས་རྒྱས་ཆོས་ཚོགས་མ་གསུམ། ཧྲཱིཿ
ཐུགས་རྗེས་གདུག་པ་འདུལ་ཕྱིར་རབ་ཁྲོས་པ། ། བྱུ་རུའི་མདོག་ཅན་པད་མའི་དབྱུག་ཐོ་འཛིན། ། རྟ་མཆོག་ཞལ་གྱི་སྒྲ་ཡིས་བདུད་འཇོམས་པའི། ། ཁྲོ་བོའི་དབང་པོར་རང་ཉིད་གསལ་བར་གྱུར། ། ཨོཾ་ལས་ཆོས་རྣམས་རང་བཞིན་དག་པའི་དབྱིངས། ། ཨཱཿལས་རིན་པོ་ཆེ་ལས་གྲུབ་པའི་སྣོད། ། ཧཱུྃ་ལས་ཡེ་ཤེས་ལྔ་དང་ལྡན་པའི་བཅུད། ། ཧོཿལས་མཆོད་གཏོར་བདུད་རྩིའི་རྒྱ་མཚོར་གྱུར། ། ཀྱཻ་འཁོར་འདས་སྒྱུ་མའི་རྣམ་རོལ་ཆེན་མོ་འདིར། ། སོ་སོའི་དཀར་ནག་ལས་ཀྱིས་འབྲེལ་པ་ལས། །
མ་དག་རིགས་དྲུག་སྲིད་པ་བར་དོ་དང་། ། དག་པ་སྣོད་བཅུད་ཡོན་ཏན་དཔལ་དུ་ཤར། ། དེ་ལས་འཁོར་དང་འདས་ཞེས་ཆ་འཛིན་ལྟར། ། འཁོར་བ་ལྟར་ན་བཀྲ་ཤིས་ཐོག་རྒོད་ཞེས། ། བར་སྲིད་འཇིག་རྟེན་དྲེགས་བྱེད་ཚུལ་འཛིན་ཅིང་། ། ཡང་དག་ཁྲོ་ཆགས་གཟུགས་འཛིན་བསྟན་སྲུང་སྐུ། ། ཁུ་སྤེ་བཤད་སྒྲུབ་ལྷ་མིའི་སྡེར་བཅས་པ། ། བསྲུང་ཞིང་སྐྱོང་བའི་དྲེགས་པ་མཐུ་རྩལ་ཅན། ། འཁོར་དང་བཅས་པ་རང་གི་དམ་ཚིག་ལྟར། ། གཏོར་མ་འདོད་དགུའི་ལྷུན་པོ་འདི་བཞེས་ཤིག །
ཕྱེ་ཕུད་དཔལ་འབྱོར་རྒྱ་མཚོྎ ། དམ་ཉམས་ཁྲག་གི་ཆུ་ཀླུངྎ ། རྩ་བརྒྱད་སྟོང་སྦྱར་བདུད་རྩིྎ ། དགྲ་བགེགས་ཤ་རུས་ཕུང་པོྎ ། མཆོད་ཡོན་ཡན་ལག་བརྒྱད་ལྡནྎ ། ཞབས་བསིལ་ཁྲུས་ཀྱི་རྒྱ་མཚོྎ ། མེ་ཏོག་སྲིད་ཞི་རབ་མཛེསྎ ། བདུག་སྤོས་དྲི་ཞིམ་ནགས་ཚལྎ ། སྣང་གསལ་མུན་པ་ཀུན་འཇོམསྎ ། དྲི་ཆབ་བདེ་བའི་དཔལ་སྡེརྎ །
ཞལ་ཟས་རོ་བརྒྱ་ལྡན་པྎ ། རོལ་མོ་སྙན་དབྱངས་ཁོར་ཡུགྎ ། གཞན་ཡང་དངོས་འབྱོར་ཡིད་ཀྱིས་རྣམ་སྤྲུལ་པའི། ། མཐུ་ལྡན་གང་ཞིག་དགྱེས་པའི་མཆོད་སྤྲིན་ཚོགས། ། བཞེད་དགུའི་བང་མཛོད་ནམ་མཁའི་མཐའ་ཀླས་འབུལ། ། ཁྱེད་ཀྱི་མཐུ་དང་བདག་གི་ལྷག་བསམ་དང་། ། ཏིང་འཛིན་སྔགས་བརྒྱ་རྒྱུ་འབྲས་བདེན་པ་ཡིས། ། ཇི་ལྟར་བཞེད་བཞིན་ཐུགས་དམ་བསྐང་གྱུར་ཅིག ། བཅས་དང་རང་བཞིན་གྱིས་བསྡུས་ཉེས་ཚོགས་དང་། ། ཁྱད་པར་སྲིད་ཞིའི་དྲེགས་པ་དམ་ཅན་དང་། །
འགལ་འཁྲུལ་ཉེས་ཀུན་ནོངས་པས་བཤགས་ལགས་ན། ། ཆོས་དབྱིངས་དག་པའི་དབྱིངས་སུ་ཞི་གྱུར་ཅིག ། ཁྱེད་ལ་བདག་གིས་གཉེར་དུ་གཏད་པ་ནི། ། སྤྱིར་གྱི་བསྟན་དང་འགྲོ་བའི་ཕན་བདེ་སྒྲུབས། ། བྱེ་བྲག་སྨྱུག་ལ་ཁུ་སྤེའི་ཆོས་གྲྭ་འདིར། ། དཀོན་མཆོག་གསུམ་གྱི་རྟེན་དང་མཆོད་སྤྲིན་འཕེལ། ། མདོ་རྒྱུད་མན་ངག་རིག་གནས་སྒྲ་དབྱངས་སྒྲོག ། ཁྲིམས་ལྡན་དགེ་འདུན་བསམ་གྱིས་མི་ཁྱབ་ཅིང་། ། དགེ་ལེགས་དཔལ་འབྱོར་རྣམ་སྲས་བང་མཛོད་བཞིན། ། དད་འདུན་འཁོར་ཚོགས་རྒྱལ་དང་བསྒྱུར་རྒྱལ་ལྟར། །
ཚེ་དཔལ་ལ་སོགས་སྲིད་པའི་དངོས་གྲུབ་དང་། ། ལུང་རྟོགས་ཡོན་ཏན་ས་ལམ་མཐར་ཕྱིན་སོགས། ། ཞི་བའི་འབྲས་བཟང་མ་ལུས་ཀུན་འགྲུབ་མཛོད། ། ཕྱོགས་འདིར་གདུག་ཅིང་སྡང་སེམས་ལྡན་པ་ཡི། ། དམ་ཉམས་དགྲ་བགེགས་ཞིང་བཅུ་ཚང་བ་ཀུན། ། མཐུ་ལྡན་གཞི་བདག་ཁྱེད་ཀྱི་ཟས་སུ་འབུལ། ། ལོ་ཟླ་མ་འགྱངས་ད་ལྟ་ཉིད་དུ་ཟོ། ། མདོར་ན་སྔར་བཅོལ་ལེགས་པའི་གཏང་རག་བཞེས། ། ད་བཅོལ་བསྟན་འགྲོར་དགེ་བའི་ཕྲིན་ལས་ཀུན། ། གང་དང་གང་དུ་ཅི་དང་ཅི་བཅོལ་བ། །
ཐོགས་མེད་མྱུར་དུ་སྒྲུབས་ཤིག་དྲག་ཤུགས་ཅན། ། རྒྱལ་དང་རྒྱལ་བའི་བསྟན་པ་འཛིན་ལ་གུས། ། རྣམ་བཞིའི་ཕྲིན་ལས་སྒྲུབ་ལ་ཐོགས་མི་མངའ། ། ཆོས་གྲྭ་ཆེན་པོ་གཅེས་པར་སྐྱོང་བ་ཡི། ། མཐུ་ལྡན་ཐོག་རྒོད་བཀྲ་ཤིས་འཁོར་བཅས་བསྟོད། ། འཇིག་རྟེན་བདེ་ཞིང་ལོ་ལེགས་དང་། ། འབྲུ་རྣམས་འཕེལ་ཞིང་ཕྱུགས་འཕེལ་བ། ། དགེ་ལེགས་ཐམས་ཅད་འབྱུང་བ་དང་། ། ཡིད་ལ་འདོད་པ་ཀུན་འགྲུབ་ཤོག ། ཚངས་དང་ལྷ་དབང་སྲུང་མའི་བྱིན་རླབས་ཀྱིས། །
ཕན་མཛད་ལྷ་ཡི་བཀྲ་ཤིས་གནས་གྱུར་ཏེ། ། དགེ་ལེགས་བསམ་པ་ཡིད་བཞིན་འགྲུབ་པ་དང་། ། ཚེ་རིང་ནད་མེད་བདེ་སྐྱིད་ལྡན་པར་ཤོག ། འབྱུང་པོ་གང་དག་འདིར་ནི་ལྷགས་གྱུར་ཏམ། ། སའམ་འོན་ཏེ་བར་སྣང་འཁོད་ཀྱང་རུང་། ། སྐྱེ་དགུ་ཡོངས་ལ་རྟག་ཏུ་བྱམས་བྱེད་ཅིང་། ། ཉིན་དང་མཚན་དུ་ཆོས་ལ་སྤྱོད་པར་ཤོག ། བསྟན་པའི་དཔལ་གྱུར་བླ་མའི་ཞབས་པད་བརྟན། ། བསྟན་འཛིན་སྐྱེས་བུས་ས་སྟེང་ཡོངས་ལ་ཁྱབ། ། བསྟན་པའི་སྦྱིན་བདག་མངའ་ཐང་འབྱོར་པ་རྒྱས། །
བསྟན་པ་ཡུན་རིང་གནས་པའི་བཀྲ་ཤིས་ཤོག། །། ཅེས་ཁུ་སྤེའི་གཞི་བདག་མཆོད་ཚུལ་འདི་ཡང་དེ་གའི་རབ་འབྱམས་པ་ཚུལ་ཁྲིམས་རྣམ་རྒྱལ་གྱིས་བསྐུལ་ངོར་ས་སྐྱ་པ་ངག་དབང་ཀུན་དགའ་བློ་གྲོས་ཀྱིས་མགྱོགས་པར་སྦྱར།། །། དགེའོ།། །། PAGE * MERGEFORMAT 2 ཀུན་དགའ་བློ་གྲོས། སྨྱུག་ལ་ཁུ་སྤེ་ཆོས་སྡེའི་གཞི་བདག་ཐོག་རྒོད་བཀྲ་ཤིས་ཀྱི་གསོལ་ཁ། PAGE * MERGEFORMAT 3
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
