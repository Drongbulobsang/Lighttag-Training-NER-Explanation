གསུང་འབུམ། ཀུན་དགའ་བློ་གྲོས།
པོད ༩༢
དངོས་གྲུབ་གླིང་དུ་དཀར་མོ་ཉི་ཟླ་དང་བདུད་རྒྱལ་གྱི་འབུར་སྐུ་བཞེངས་པའི་བྱིན་རྟེན་གཟུངས་བཞུགས་ཐོ།
༄༅། །དངོས་གྲུབ་གླིང་དུ་དཀར་མོ་ཉི་ཟླ་དང་བདུད་རྒྱལ་གྱི་འབུར་སྐུ་བཞེངས་པའི་བྱིན་རྟེན་གཟུངས་བཞུགས་ཐོ།། སྭསྟི། ཆུ་སྤྲེལ་ཟླ་ཚེས་ལ་དཔལ་ས་སྐྱའི་སྡེ་བསྟན་པ་གདུང་རྒྱུད་དང་བཅས་པའི་ཐོས་སུ་ཚོམས་དམར་སྟེང་འོག་མགོན་ཁང་དངོས་གྲུབ་གླིང་དང་བཅས་པར་ཉམས་གསོ་གསར་བཞེངས་ལྟ་བུ་དང་། ཁྱད་པར་དངོས་གྲུབ་གླིང་དུ་སྔོན་དུས་ཀྱི་བྲིས་འབུར་བྱིན་ཅན་རྣམས་ནང་བཞུགས་ཀྱི་དཀར་བདུད་ལྕམ་དྲལ་ལྡེར་བཟོ་བཞེངས་པའི་གཟུངས་བཞུགས་ཚུལ་ལ། དབུ་གཟུངས་ས་སྐྱའི་གདུང་རབས། ཡང་ཕུར་གྱི་དབང་བརྒྱུད། རྩ་དུམ་གྱི་ལུང་བརྒྱུད། ལམ་ཟབ་ཀྱཻ་རྡོར་བཀའ་བབས་བཞི། བདག་མེད་མ། གུར་རིགས་བསྡུས།
སཾ་པུ་ཊ་དུས་འཁོར། བདེ་མཆོག་ལཱུ་ནག་དྲིལ་གསུམ། གསང་འདུས་འཕགས་ལུགས། འཇིགས་བྱེད་ས་ལུགས། ཀུན་རིག ཨ་ར་པ་ཙ་ན་ལྷ་ལྔ། ཚེ་དཔག་མེད་ལྷ་དགུ། སེམས་བསྐྱེད་དབུ་ལུགས། སོ་ཐར་སྡོམ་བརྒྱུད། གུར་ཞལ་གྱི་རྗེས་གནང་གི་བརྒྱུད་པ་རྣམས་སོ་སོའི་ཁ་སྐོང་འདོད་གསོལ་བཅས་ལ་སཾ་ཊ་དུས་འཁོར་དེ་སྔ་དབང་མ་ཐོབ་པས་ཁ་སྐོང་གདན་སའི་པར་མ་བཞིན་དང་།
གཞན་སོ་སོའི་ཁ་སྐོང་ཚང་མ་རྩ་བའི་བླ་མ་རྣམས་ཀྱི་བར། བར་གཟུངས་ལ་རྒྱུད་སྡེ་བཞི་ཡི་གཟུངས་དང་། ཆོས་སྐྱོང་གུར་ཞལ་རྣམས་ཀྱི་གཟུངས་རྣམས་ལས། ཡི་དམ་གྱི་གཟུངས་སྔགས་གོང་གསལ་ཡོངས་རྫོགས་ཚར་བཅོ་ལྔ་རེ། ཆོས་སྐྱོང་གི་སྔགས་ཚར་བདུན། དཀར་མོ་བ་རང་གི་སྲོག་སྙིང་ཆིག་སྟོང་བརྒྱ་མེད་བདུན་ཅུ་དོན་གསུམ། མཇུག་འདོད་གསོལ་རྒྱས་པ་བཅས། བདུད་རྒྱལ་གྱི་སྲོག་སྙིང་ཆིག་སྟོང་བརྒྱ་མེད་དྲུག་ཅུ་རེ་གཅིག འདོད་གསོལ་བཅས། པད་གཟུངས་ལ་རྣམ་སྲས།
མགོན་པོ་བདུན་ཅུ་རྩ་ལྔ། གནོད་སྦྱིན་ཕོ་དགུ་མོ་དགུ། དཀོན་མཆོག་གསུམ་དང་ཕུན་སུམ་ཚོགས་པའི་བཀྲ་ཤིས་རྣམས་ཚར་གཉིས། གནོད་སྦྱིན་འཁོར་ལོ་གསུམ་རྣམས་སྐུ་སོ་སོར་ཆ་ཚང་རེ་བཞུགས་པ་དང་། བྱིན་རྟེན་ལ་དཀར་མོ་བའི་དབུར་སློབ་དཔོན་རིན་པོ་ཆེའི་གཏེར་སྐུ་འཁྲུལ་མེད། བདུད་རྒྱལ་གྱི་དབུར་རྡོ་རྗེ་ཕུར་པའི་པར་སྐུ་ལ་གཟུངས་བཞུགས་ཚུལ་ནི། དབུ་ཞབས་བར་གསུམ་གྱི་གཟུངས་བསྡུས། གོང་མ་ལྔའི་དབུ་སྐྲ་དང་ན་བཟའ། རྗེ་ཕག་མོ་གྲུབ་པའི་ན་བཟའ། བླ་མ་གོང་མ་ན་རིམ་གདུང་ལ་ཀུན་དགའ་བསོད་ནམས་ཀྱི་སྐུ་གཅིག
ཐང་སྟོང་རྒྱལ་པོའི་སྐུ་གཅིག འཇིགས་བྱེད་སྐུ་གཅིག་དེ་རྣམས་པར་དུ་བཏབ་པ། ཡང་ཐེག་ཆེན་པུར་ཤ གོང་མ་ཁ་ཤས་ཀྱི་ན་བཟའ་དངོས་སུ་གསལ་བ། སྔགས་འཆང་ཆོས་ཀྱི་རྒྱལ་པོའི་ན་བཟའ་དང་ཞབས་ཆགས་དུམ་བུ། རྗེ་ཚར་པའི་དབུ་སྐྲ་ན་བཟའ། སྒར་ཆེན་ན་བཟའ། ཐང་སྟོང་རྒྱལ་པོའི་ན་བཟའ། ཀུན་དགའ་བསོད་ནམས་ཀྱི་དབུ་སྐྲ་དང་ཤང་མཚལ། ཕྱག་ཞབས་གཉིས་ཀྱི་སེན་མོའི་དུམ་བུ།
མཁན་ཆེན་ཐམས་ཅད་མཁྱེན་པ་ངག་དབང་ཆོས་གྲགས་ཀྱི་ན་བཟའ་དང་དབུ་སྐྲ། རྩ་བའི་བླ་མ་དམ་པ་བསོད་ནམས་དབང་ཕྱུག་གི་དབུ་སྐྲ་དང་ན་བཟའ། མགྲིན་པར་རིལ་བུ་ཁྱད་འཕགས་རྣམས་བཞུགས་པའི་བྱིན་བརླབས་ཅན། ཁྱུང་པོའི་ཐུགས་ལས་བྱོན་པའི་རིང་བསྲེལ་ངེད་རང་དབུས་ལ་ཕྱིན་སྐབས་བྱེ་ཚོགས་ན་རྟེན་མཆོད་མཇལ་དུས་ལག་མཐིལ་དང་སྤང་པོར་སུ་ལྔ་བབས་པའི་གྲས་ནས་རེ་རེ་བྱང་སེམས་ཆོས་འཕགས་དང་སྟོན་པའི་ཆིབས་ངང་པ་གསེར་ལྡན་གཉིས་ཀྱི་ཚེམས་དུམ་བུ། སློབ་དཔོན་རིན་པོ་ཆེ་དང་ཡེ་ཤེས་མཚོ་རྒྱལ་གྱི་ཕྱག་བྲིས་གཏེར་ཤོག་གི་དུམ་བུ། ཇོ་བོའི་ཕྱག་ཚའི་ནང་བཞུགས་ཚ་གཟུངས་འབྱིན་པར་མ། རིང་བསྲེལ་ཅན་ཕྱག་རྗེས་ཡོད་པའི་དུམ་བུ། ས་པཎ་གྱི་གདུང་ཐལ། འཕགས་པ་རིན་པོ་ཆེའི་དབུ་བསྙེལ་དུམ་བུ། འུ་ཡུག་གི་དབུ་སྐྲ།
ཆོས་རྗེ་བླ་མའི་ན་བཟའ། ཐེག་ཆེན་རིན་པོ་ཆེའི་པུར་ཤ ཤར་རྒྱན་ཡེ་རྒྱལ་གྱི་པུར་རས། ངོར་ཆེན་རྡོ་རྗེ་འཆང་གི་པུར་ཐལ་སྐུ་ཆོས། རྒྱལ་ཚབ་དམ་པའི་སྐུ་སྐེགས་དབུ་སྐྲ་ན་བཟའ། པཎ་ཆེན་ནགས་རིན་གྱི་ཆོས་གོས། ཤར་ཆེན་ཤེས་འགྱུར་པུར་རུས། བདག་ཆེན་རྡོ་རྗེ་འཆང་གི་ཆགས་ལྷྭམ་ཡུ་བ། རྡོ་རིངས་པའི་ཞུན་ཐིགས། དཀོན་མཆོག་ལྷུན་གྲུབ་ཀྱི་སྐུ་སྐེགས།
སྒོ་རུམ་པའི་པུར་རུས། སངས་རྒྱས་སེང་གེའི་པུར་རས་པུར་རུས་ཞུན་ཐིགས། ཚར་ཆེན་གྱི་དབུ་ཐོད་པུར་རུས་དབུ་ལོ། ཐུགས་དམ་གཏོར་མ། མཁྱེན་བརྩེའི་དབང་ཕྱུག་གི་པུར་རུས་རིལ་བུ། གཞོན་ནུ་བློ་གྲོས་ཀྱི་སྐུ་སྐེགས་པུར་ཚ་དབུ་དོམ། འགྱུར་མེད་བདེ་ཆེན་གྱི་དབུ་ལོ། ཏ་ར་བའི་པུར་རུས། བསོད་ནམས་དབང་པོའི་ཚེམས། རིང་བསྲེལ་ཅན་གྱི་དུམ་བུ།
དབུ་ལོ། དཀོན་མཆོག་དཔལ་ལྡན་གྱི་པུར་རུས། མུས་ཆེན་སངས་རྒྱས་རྒྱལ་མཚན་གྱི་པུར་རུས། ཕྱག་འཕྲེང་། ཀླུ་སྒྲུབ་རྒྱ་མཚོའི་པུར་རུས། ཐར་རྩེ་ས་པཎ་གྱི་དབུ་ལོ། ཡབ་རྗེ་སྦས་པའི་སངས་རྒྱས་ཀྱི་པུར་རུས། དབང་ཕྱུག་རབ་བརྟན་གྱི་སྐུ་སྐེགས་དབུ་ལོ་གཟིམ་ཐུལ། སྤྱན་སྔ་ཀུན་དགའི་མཚན་ཅན་གྱི་དབུ་ལོ། ངག་དབང་ཆོས་གྲགས་ཀྱི་དབུ་ལོ་གསང་ཆེན་ཚེམས་དུམ།
ཀུན་དགའ་དབང་རྒྱལ་གྱི་དབུ་ལོ། སྔགས་འཆང་ཐམས་ཅད་མཁྱེན་པའི་ཐུགས་དུམ་པུར་རུས་དབུ་ལོ་ཕྱག་སེན་ཕྱག་འཕྲེང་། ཤངས་ཕྱིས། ཕུར་དར་རྣམས་ཀྱི་དུམ་བུ། འཇམ་དབྱངས་བསོད་ནམས་དབང་ཕྱུག་གི་གདུང་འདམ་ལ་རིགས་གསུམ་མགོན་པོ། སྒྲོལ་མ། གདུང་ཐལ། ཞབས་སེན། བཀའ་འགྱུར་བའི་གདུང་རུས། ངག་དབང་རྣམ་རྒྱལ་གྱི་གདུང་རུས།
ཀ་སྤེ་བའི་ཚེམས་རིང་བསྲེལ་ཅན། སྔགས་འཆང་ཀུན་དགའ་བཀྲ་ཤིས་ཀྱི་གདུང་འདམ་ལ་རྗེ་ཉིད་ཀྱི་སྐུ། དབུ་ཞྭ། པུར་རུས། དབུ་ལོ། པུར་ཐལ། ཚུལ་ཁྲིམས་དཔལ་བཟང་གི་གདུང་ཐལ། ཡབ་རྗེའི་པུར་ཆབ་ཟེགས་འདམ། ན་བཟའ་དབུ་ལོ། གདུང་འདམ་ལ།
ས་པཎ། མངྒའི་མཚན། རྗེ་ཉིད། འོད་དཔག་མེད། རྣམ་འཇོམས། སྒྲོལ་མ། འཇིགས་བྱེད། མཁའ་སྤྱོད་མའི་སྐུ་རྣམས་དང་། དམ་རྫས་ཀྱི་སཱཙྪ། ཚེ་དཔག་མེད།
ཡང་རྗེ་བཙུན་གོང་མ་ལྔ། ན་བཟའ་བྲག་ཕུག་པ། ངོར་ཆེན་རྡོ་རྗེ་འཆང་། སེམས་དཔའ་ཆེན་པོ། བདག་ཆེན་རིན་པོ་ཆེ། ཞྭ་ལུ་མཁྱེན་རབ། འཇམ་དབྱངས་སངས་རྒྱས་རིན་ཆེན། ཞྭ་ལུ་ལོ་ཆེན། ས་ལོ། ཀུན་དགའ་གྲོལ་མཆོག
ཚར་ཆེན། སྔགས་འཆང་ཡབ་སྲས་གསུམ། ཨ་མེས་ཞབས། བསོད་ནམས་དབང་ཕྱུག མངྒའི་མཚན་ཅན། བསོད་ནམས་རྒྱ་མཚོ། སངས་རྒྱས་ཕུན་ཚོགས། ཚུལ་ཁྲིམས་དཔལ་བཟང་། བསོད་ནམས་བཟང་པོ། ཡབ་རྗེ་དམ་པ་རྣམས་ཀྱི་བདུད་རྩི་རིལ་བུ།
སྒོ་རུམ་ཡེ་ཤེས་མགོན་པོའི་ཞལ་སྒོ་ནས་བདུད་རྩི་རིལ་བུ་རློན་པ་ཡབ་རྗེས་བཞེས་པའི་དུམ་བུ། མགྲིན་པར་ཡབ་རྗེའི་སྟོང་རྡོ་གཉིས་རེ། འཇམ་དབྱངས་མཁྱེན་བརྩེའི་སྐྱེ་བདུན་ཨ་མ། གར་དབང་འགྱུར་མེད་རྡོ་རྗེའི་བདུད་རྩི་ཆོས་སྨན། མ་ཎི་རིལ་བུ། རྡོར་སེམས་ཐུགས་སྒྲུབ་རིལ་བུ། འདུས་པ་མདོའི་གསང་རྫས། སྐྱེ་བདུན་རིལ་བུ་རྣམས་དང་། མངྒའི་མཚན་ཅན་གྱི་བདེ་གཤེགས་ཀུན་འདུས་རིལ་བུ། རི་བོ་རྩེ་ལྔ་ནས་བྱུང་རྩྭ་ཀུན་བཟང་།
ས་སྣ་རྡོ་སྣ། འཇམ་དབྱངས་སྐུ་མཚལ་རིལ་བུ། ཙཱ་རི་ཙཱ་གོང་ཙཱ་འདྲ་རྫོང་དཀར་མདུན་རྒྱབ། དྲི་མེད་ཀུན་ལྡན་གྱི་བཞུགས་ས་སོགས་ནས་སྐྱེས་ཆེན་དམ་པ་རྣམས་ཀྱི་ཕྱག་ཞབས་རྗེས་ཀྱི་ས་སྣ་རྡོ་སྣ། རྩྭ་དུམ། མེ་ཏོག་ཤིང་སྣ་སོགས་དང་། ཁྱད་པར་དཀར་མོ་བའི་ཐུགས་ཀར་སྔགས་འཆང་རྒྱ་གར་ཤེས་རབ་རྒྱལ་མཚན་གྱི་ཐུགས་དམ་མ་འཁྲུལ་མེད་དངོས་གྲུབ་གླིང་ན་སྔ་མོ་ནས་བཞུགས་པའི་དཀར་མོ་ཉིད་ཀྱི་སྐུ་མཐོ་གང་ལྷག་ཙམ། དེ་ཉིད་དར་ཟབ་ཀྱི་ན་བཟའ་བཅས། ཐེག་ཆེན་པུར་རས་ལ་ས་ལོ་འཇམ་པའི་རྡོ་རྗེས་རྗེ་ཉིད་ཆུང་ངུའི་དུས་སྟག་ཚང་དུ་གཟིགས་སྣང་ལ་ཇི་ལྟར་ཤར་བ་བཞིན་གྱི། ས་པཎ་སེང་ཞོན་མའི་སྐུ་ཡི་བཀོད་པ་ལ།
ལྷ་ཕྲན་སྟེང་དབུས་ལོ་ཆེན་རིན་བཟང་། གཡས་བྲག་སྟེང་པ། གཡོན་མལ་ལོ། འོག་དབུས་ས་ལོ་ཉིད། གཡས་བྲམ་གཟུགས། གཡོན་ནོར་སྐྱོང་ཡབ་ཡུམ་གྱི་སྐུ་བཅས་ཡོད་པའི་ཆུང་ངུ་གཅིག་དང་། བླ་མ་གོང་མ་འགའ་ཞིག་གི་ཐུགས་དམ་མ་ཡིན་ནམ་སྙམ་པའི་དཀར་མོ་བ་ཧང་ཚོན་ཅན། ལྷ་ཕྲན་ལ་ཀུ་རུ་ཀུལླེ། ཚོགས་བདག ཛམ་སེར་རྣམས་ཡོད་པ་ཞིག་དང་།
སྔགས་འཆང་ཆོས་ཀྱི་རྒྱལ་པོས་དཔལ་ཆེན་ཕོ་བྲང་དུ་སྒྲུབ་པ་མཛད་དུས་དཀར་བདུད་ཞལ་གཟིགས་ནས་ཐང་སྐུ་ལ་ཐིམ་པའི་ཐུགས་སྣང་ཁྱད་པར་ཅན་བྱུང་བ་དེ་ཉིད་ལ་སྟེང་ནས་ས་ལོ་སྔགས་འཆང་དཀར་མོ་བ་གཙོ་རྐྱང་གི་སྐུ་ངོ་མཚར་ཅན། བླ་མ་གོང་མའི་ན་བཟའ་སྐུ་འགག་བུར་ཞབས་ལྷྭམ་གྱི་ཡུ་བ། གནོད་སྦྱིན་འཁོར་ལོའི་རྫས་རྣམས་གང་འཛོམས་བཅས་དང་། བདུད་རྒྱལ་གྱི་ཐུགས་ཁར་ལྕགས་རྡོར་གཏེར་མ་རྩེ་ལྔ་ལ་སྲོག་སྙིང་འདོད་གསོལ་བཅས་དཀྲིས་པ། སྔགས་འཆང་ཆེན་པོས་དཔལ་ཆེན་ཕོ་བྲང་དུ་ཕུར་བསྙེན་མཛད་ཚེ་གཟིགས་སྣང་ཇི་ལྟར་ཤར་བ་བཞིན་སྒོ་མ་བཞི། ཕུར་སྲུང་བཅུ་གཉིས་རྣམས་སྐུ་ཡི་རྣམ་འགྱུར་སྣ་ཚོགས་དར་ཁ་དོག་བཞི་ལ་འབྲི་བར་མཛད་པ་བྱིན་བརླབས་ཀྱི་གཟི་འོད་འབར་བའི་དེ་ཉིད་བཅས་མདོར་ན་ལྕམ་དྲལ་གཉིས་ལ་གཟུངས་གཞུག་ཁྱད་ཅུང་ཟད་མ་གཏོགས་གོང་བཀོད་ཚང་མ་ཆ་ཚང་རེ་བཞུགས་ཤིང་། གདུང་ཚ་མ་གཏོགས་གཞན་བྱིན་རླབས་ཀུན་བདུད་རྩི་རིལ་བུའི་འདམ་དང་གཉིས་སུ་མེད་པར་བསྲེས་ནས་བཞུགས་སུ་གསོལ་བའི་འདོད་གསོལ་ནི། རྒྱལ་བ་དགོངས་པའི་བརྒྱུད་པ། རིག་འཛིན་རིག་པའི་བརྒྱུད་པ། སྙན་ནས་སྙན་བརྒྱུད་རིམ་པར་བྱོན་པའི་གྲུབ་ཐོབ་རིག་འཛིན་བླ་མ་བརྒྱུད་པའི་ཚོགས་རྣམས་དང་།
འཇམ་དཔལ་སྐུ་ཡི་ལྷ་ཚོགས། པདྨ་གསུང་གི་ལྷ་ཚོགས། ཡང་དག་ཐུགས་ཀྱི་ལྷ་ཚོགས། བདུད་རྩི་ཡོན་ཏན་གྱི་ལྷ་ཚོགས། ཕྲིན་ལས་ཕུར་བུའི་ལྷ་ཚོགས། བཅོམ་ལྡན་རྡོ་རྗེ་གཞོན་ནུ། ཡུམ་ཆེན་འཁོར་ལོ་རྒྱས་འདེབས། འཇིགས་བྱེད་ཁྲོ་བཅུ་ཡབ་ཡུམ། སྤྲུལ་པའི་ཁྲ་ཐབས་ཉི་ཤུ། ཡེ་ཤེས་སྒོ་མ་བཞི།
སྲས་མཆོག་ཕུར་བུ་རིགས་ལྔ། དམ་ཅན་བཀའ་སྲུང་བཅུ་གཉིས། བསྟན་སྲུང་དཀར་བདུད་ལྕམ་དྲལ་སོགས་བསླུ་བ་མེད་པའི་ཡེ་ཤེས་སེམས་དཔའི་ས་སྐྱ་པ་རིག་པ་འཛིན་པ་ངག་དབང་ཀུན་དགའ་བློ་གྲོས་སངས་རྒྱས་བསྟན་པའི་རྒྱལ་མཚན་དཔལ་བཟང་པོ་དང་། ངག་དབང་ཀུན་དགའ་བསོད་ནམས་མཐུ་སྟོབས་དབང་ཕྱུག་བཀྲ་ཤིས་གྲགས་པ་རྒྱལ་མཚན་དཔལ་བཟང་པོ་དཔོན་སློབ་འཁོར་དང་བཅས་པའི་ཚེ་འཁོར་བ་ཐོག་མ་མེད་པ་ནས་བསགས་པའི་སྡིག་སྒྲིབ་ཉེས་ལྟུང་དྲི་མའི་ཚོགས་ཐམས་ཅད་རྩ་བ་ནས་བྱང་ཞིང་དག་པར་བྱིན་གྱིས་བརླབས་ཏུ་གསོལ། ཚེ་དང་བསོད་ནམས་དང་། དཔལ་དང་འབྱོར་པ་དང་དབང་ཕྱུག་དང་། ལུང་དང་། རྟོགས་པའི་ཡོན་ཏན་ཐམས་ཅད་ཟླ་བ་ཡར་གྱི་ངོ་བཞིན་གོང་ནས་གོང་དུ་འཕེལ་ཞིང་རྒྱས་པར་བྱིན་གྱིས་བརླབ་ཏུ་གསོལ། དབུས་གཙང་ཁམས་གསུམ་སྟོད་མངའ་རིས་དང་བཅས་པའི་རྒྱལ་པོ་གཡོག་འབངས། ཆེ་བཙུན་གྲྭ་སློབ།
དེ་དག་ལ་འགོ་བའི་ལྷ་སྲུང་དང་བཅས་པ་རང་གི་ངང་གིས་དབང་དུ་འདུས་ནས། ས་སྐྱའི་བསྟན་པ་དབྱར་མཚོ་ལྟར་འཕེལ་ཞིང་རྒྱས་པའི་ནུས་པ་དང་ལྡན་པར་བྱིན་གྱིས་བརླབ་ཏུ་གསོལ། སྤྱིར་བསྟན་པ་དང་བསྟན་པ་འཛིན་པའི་གང་ཟག་རྣམས་དང་། ཁྱད་པར་རྗེ་བཙུན་ས་སྐྱ་པའི་བསྟན་པ་གདུང་བརྒྱུད་སྡེ་དང་བཅས་པ་ལ། གནོད་ཅིང་འཚེ་བར་བྱེད་པའི་ལོག་འདྲེན་ཐམས་ཅད་མྱུར་དུ་ཚར་གཅོད་པར་མཛད་དུ་གསོལ། དཔལ་ལྡན་ས་སྐྱའི་གདུང་རྒྱུད་དྲི་མ་མེད་པ་ཆུ་བོའི་རྒྱུན་བཞིན་དུ་འབྱུང་ཞིང་། དེ་རྣམས་ཀྱང་ཆོས་སྲིད་ཀྱི་འཕྲིན་ལས་ཡར་འཕེལ་དུ་གྱུར་ནས། དཔལ་ལྡན་འཕགས་པའི་རྣམ་ཐར་དང་རྗེས་སུ་མཐུན་པར་བྱིན་གྱིས་བརླབ་ཏུ་གསོལ། སྤྱིར་སངས་རྒྱས་ཀྱི་བསྟན་པ་རྒྱས་པ། བསྟན་འཛིན་རྣམས་སྐུ་ཚེ་བརྟན་པ།
འཇིག་རྟེན་བདེ་ཞིང་སྐྱིད་པ་སོགས་འཕྲལ་དང་ཡུན་དུ་རང་གཞན་ཀུན་ལ་བདེ་སྐྱིད་ཕུན་སུམ་ཚོགས་པའི་དཔལ་དང་ལྡན་པར་བྱིན་གྱིས་བརླབ་ཏུ་གསོལ། ཁྱད་པར་སྔགས་འཆང་བདག་ཅག་དཔོན་སློབ་རྣམས་དུས་འདིར་ཚེ་རིང་ནད་མེད་ཆོས་འབྱོར་འཕེལ་བའི་ངང་ནས། བསྟན་པའི་བྱ་བ་སོགས་ཡིད་ལ་རེ་བ་ཐམས་ཅད་མཐར་ཕྱིན་ནས། ཕྱི་མ་དཔོན་སློབ་ཀུན་ཀྱང་ལྷན་ཅིག་ཏུ་ཞིང་མཆོག་བདེ་བ་ཅན་དུ་སྐྱེ་བར་བྱིན་གྱིས་བརླབ་ཏུ་གསོལ། བསླུ་མེད་དཀོན་མཆོག་རྣམས་ཀྱི་ཐུགས་རྗེས་བསམ་པའི་དོན་འདི་ཐམས་ཅད་འབད་མེད་ལྷུན་གྲུབ་ཏུ་འབྱུང་བར་གྱུར་ཅིག དེ་དེ་བཞིན་དུ་འགྲུབ་པར་གྱུར་ཅིག དེ་ལས་གཞན་དུ་ནམ་ཡང་མ་གྱུར་ཅིག། །། སརྦ་མངྒ་ལཾ། ཤུ་བྷཾ་མསྟུ་སརྦ་ཛ་ག་ཏཾ། སརྦ་མངྒ་ལཾ།
ཀ་ལྱ་ན་ཝརྡྷནྟུ། སརྦ་དཱ་ཨོཾ། ཞེས་སྔགས་འཆང་ཐམས་ཅད་མཁྱེན་པ་ཀུན་དགའ་བསོད་ནམས་ཀྱི་ཕུར་ཐང་གསེར་མའི་རྒྱབ་གཟུངས་ཀྱི་མཐར་གནང་འདུག་པ་བཞིན། ངེད་རང་སྤུན་གྱི་མིང་བསྒྱུར་ཏེ་བཞུགས་སུ་གསོལ་བའི་དཀར་ཆག་འདི་ཡང་ས་སྐྱ་པ་ངག་དབང་ཀུན་བློས་སྦྱར་བ་དགེ་ལེགས་འཕེལ།། །། PAGE * MERGEFORMAT 2 ཀུན་དགའ་བློ་གྲོས། དཀར་མོ་ཉི་ཟླ་དང་བདུད་རྒྱལ་གྱི་འབུར་སྐུ་བཞེངས་པའི་བྱིན་རྟེན་གཟུངས། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
