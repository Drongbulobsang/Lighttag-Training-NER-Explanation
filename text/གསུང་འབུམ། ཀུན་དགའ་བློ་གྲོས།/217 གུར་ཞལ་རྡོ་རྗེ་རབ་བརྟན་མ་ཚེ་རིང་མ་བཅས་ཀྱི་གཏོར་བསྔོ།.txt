གསུང་འབུམ། ཀུན་དགའ་བློ་གྲོས།
པོད ༢༡༧
གུར་ཞལ་རྡོ་རྗེ་རབ་བརྟན་མ་ཚེ་རིང་མ་བཅས་ཀྱི་གཏོར་བསྔོ།
༄༅། །གུར་ཞལ་རྡོ་རྗེ་རབ་བརྟན་མ་ཚེ་རིང་མ་བཅས་ཀྱི་གཏོར་བསྔོ་བཞུགས་སོ།། ཨོཾ་སྭསྟི། གཏོར་མ་ཟླུམ་གཏོར་ལྔའམ་ཕྱེ་ཚུགས་གང་རིགས། ཆུ་གཉིས་སྔོན་འགྲོའི་ཉེར་མཆོད་དང་བཅས་པ་བཤམས་ལ་ནང་མཆོད་ཆུ་ཆང་གིས་སྦྱངས། སྤོས་ཀྱིས་བདུག བླ་མ་སངས་རྒྱས་ཆོས་དང་ཚོགས་ཀྱིས་མཆོག་རྣམས་ལ། ། བྱང་ཆུབ་མ་ཐོབ་བར་དུ་བདག་ནི་སྐྱབས་སུ་མཆི། ། བདག་གི་བསྒོམ་བཟླས་བགྱིས་པའི་དགེ་བ་འདི་དག་གིས། ། འགྲོ་ལ་ཕན་ཕྱིར་སངས་རྒྱས་མྱུར་དུ་འགྲུབ་པར་ཤོག ། སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག
སྡུག་བསྔལ་དང་སྡུག་བསྔལ་གྱི་རྒྱུ་དང་བྲལ་བར་གྱུར་ཅིག སྡུག་བསྔལ་མེད་པའི་བདེ་བ་དང་མི་འབྲལ་བར་གྱུར་ཅིག ཉེ་རིང་ཆགས་སྡང་དང་བྲལ་བའི་བཏང་སྙོམས་ལ་གནས་པར་གྱུར་ཅིག ཨོཾ་ཤཱུ་ནྱ་ཏཱ་ཛྙ་ན་བཛྲ་སྭ་བྷཱ་ཝ་ཨཱཏྨ་ཀོ྅ཧཾ། སྟོང་པའི་ངང་ལས་རང་སེམས་ཧཱུྃ་ཡིག་ལས། ། རྡོ་རྗེའི་ས་གཞི་རྭ་དྲྭ་གུར་གྱི་ནང་། ། སྣ་ཚོགས་པད་ཟླ་འབྱུང་པོའི་གདན་སྟེངས་སུ། ། རང་སེམས་རྡོ་རྗེ་ཧཱུྃ་གིས་མཚན་པ་ལས། ། རང་ཉིད་འབྱུང་པོ་འདུལ་བྱེད་སྐུ་མདོག་ནག ། ཞལ་གཅིག་ཕྱག་བཞི་གཡས་པ་རྡོ་རྗེ་འཕྱར། །
གཡོན་པ་སྡིགས་མཛུབ་བཅས་པའི་ཞགས་པ་འཛིན། ། རྩ་ཕྱག་འབྱུང་པོ་འདུལ་བའི་ཕྱག་རྒྱ་མཛད། ། མི་མགོ་སྐམ་རློན་སྦྲུལ་དང་རུས་རྒྱན་བཅས། ། དར་སྔོན་སྟོད་གཡོགས་སྟག་ལྤགས་ཤམ་ཐབས་གསོལ། ། གཡས་བསྐུམ་གཡོན་བརྐྱང་མེ་དཔུང་དབུས་ན་བཞུགས། ། སྐུ་གསུང་ཐུགས་ལ་ཡིག་འབྲུ་གསུམ་གྱིས་མཚན། ། དེ་ལས་འོད་འཕྲོས་ཡེ་ཤེས་སེམས་དཔའ་བྱོན། ། དམ་ཚིག་པ་དང་གཉིས་སུ་མེད་པར་གྱུར། ། སླར་ཡང་འོད་འཕྲོས་དབང་ལྷ་མདུན་དུ་བྱོན། ། དབང་བསྐུར་མི་བསྐྱོད་པ་ཡི་རྒྱས་བཏབ་གྱུར། །
ཐུགས་ཀའི་ཧཱུྃ་ཡིག་སྔགས་ཀྱིས་བསྐོར་བ་ལས། ། འོད་འཕྲོས་འཕགས་པ་མཆོད་དང་སེམས་ཅན་དོན། ། རྣམ་གཉིས་མཐར་ཕྱིན་རང་ལ་ཐིམ་པར་གྱུར། ། ཧཱུྃ་བཛྲ་ཕཊ། ཇི་ལྟར་རིགས་པ་བཟླས། མདུན་གྱི་གཏོར་མ་རྣམས། ཨོཾ་བཛྲ་ཨ་མྲྀ་ཏ་ཀུཎྜ་ལི་ཧ་ན་ཧ་ན་ཧཱུྃ་ཕཊ། ཨོཾ་སྭ་བྷཱ་ཝ་ཤཱུ་དྡྷ་སརྦ་དྷརྨ་སྭ་བྷཱ་ཝ་ཤཱུ་དྷོ྅ཧཾ། སྟོང་པའི་ངང་ལས་རླུང་མེ་མི་མགོའི་སྟེང་། ། ཐོད་པ་ཤ་ལྔ་བདུད་རྩི་ལྔ་ཡིས་གང་། །
ཡེ་ཤེས་ལྔ་ལྡན་ཡིག་འབྲུའི་འོད་ཟེར་ལས། ། འཁོར་འདས་བདུད་རྩིའི་བཅུད་བསྡུས་དབྱེར་མེད་གྱུར། ། ཨོཾ་ཨཱཿཧཱུྃ་ཧ་ཧོ་ཧྲཱིཿ ལན་གསུམ། མདུན་གྱི་ནམ་མཁར་དུར་ཁྲོད་བརྒྱད་ཀྱི་དབུས། ། པད་ཉི་རོ་གདན་ནག་པོ་ཆེན་པོའི་སྐུ། ། གྲི་གུག་ཐོད་ཁྲག་གཎྜེའི་ཕྱག་མཚན་ཅན། ། ཁྲོ་བོའི་ཆས་རྫོགས་ཕོ་ཉ་ལྔ་ཡིས་བསྐོར། ། གཡོན་དུ་སྣ་ཚོགས་པདྨ་ཉི་མའི་སྟེང་། ། ཡུམ་ཆེན་རལ་གཅིག་སྔོན་མོ་གཡུ་བུམ་འཛིན། །
དར་དཀར་སྟོད་གཡོགས་སྟག་ལྤགས་ཤམ་ཐབས་ཅན། ། རིན་ཆེན་རུས་རྒྱན་རལ་པ་གཡོན་དུ་འཕྱང་། ། དེ་ཡི་ལྟེ་བར་འདོད་ཁམས་དབང་ཕྱུག་མ། ། མཐིང་ནག་ཞལ་གཅིག་ཕྱག་བཞི་གཡས་པ་གཉིས། ། རལ་གྲི་ཐོད་འཛིན་གཡོན་གཉིས་མདུང་ཐུང་དང་། ། རྩེ་གསུམ་དར་ནག་ཅོད་པཎ་ཕུར་བ་བསྣམས། ། ཁྲོ་མོའི་ཆས་རྫོགས་མི་རོ་ཞལ་དུ་གསོལ། ། བཙན་སྐྱེལ་བོང་བུ་གྭ་དམར་སྟེང་དུ་བཞུགས། ། མགོན་པོའི་གཡས་སུ་པད་ཉི་རོ་གདན་ལ། ། ཙ་ཏུརྨུ་ཁ་ཕྱག་བཞི་ཞབས་གཉིས་པ། །
གཡས་དཀར་གཡོན་དམར་དབུས་མཐིང་སྟེང་ཞལ་དུད། ། ཕྱག་བཞིའི་དང་པོ་གྲི་གུག་ཐོད་ཁྲག་འཛིན། ། འོག་མ་རལ་གྲི་ཐོད་སྐམ་ཕྲེང་བ་འཕྱར། ། གསེར་བུམ་བདུད་རྩིས་གང་བ་མཚན་དུ་ཐོགས། ། ཁྲོ་བོའི་ཆ་ལུགས་དོར་སྟབས་ཚུལ་དུ་བཞུགས། ། གཡུང་མོ་གཏུམ་གོ་སྲིང་མོ་སེང་ག་ལཱི། ། ནག་ལྗང་དམར་སེར་གྲི་གུག་ཐོད་ཁྲག་འཛིན། ། གཙོ་བོའི་གཡས་གཡོན་མདུན་རྒྱབ་རྣམས་སུ་བཞུགས། ། ལྕམ་དྲལ་མདུན་དུ་པད་ཉི་རོ་གདན་ལྔར། ། ནག་པོ་གནོད་སྦྱིན་གྲི་གུག་ཐོད་ཁྲག་འཛིན། །
ནག་མོ་གནོད་སྦྱིན་སྤུ་གྲི་ཐོད་ཁྲག་འཛིན། ། གཤིན་རྗེ་པུ་ཏྲ་ཤང་ལང་ཐོད་ཁྲག་འཛིན། ། བདུད་ཆེན་བྷ་ཊ་དམ་ཤིང་མི་སྙིང་འཛིན། ། གནོད་སྦྱིན་སྲིང་མོ་སྤུ་གྲི་རྒྱུ་ཞགས་འཛིན། ། ཐམས་ཅད་དྲག་པོའི་མཚན་ཉིད་ཡོངས་སུ་རྫོགས། ། ཁྲག་མཚོ་བོང་བུ་གྭ་དམར་གདན་སྟེངས་སུ། ། དཔལ་ལྡན་ལྷ་མོ་རྡོ་རྗེ་རབ་བརྟན་མ། ། སྨུག་ནག་གྲི་ཐོད་ནེའུ་ལེའི་རྐྱལ་བ་འཛིན། ། ཁྲོ་མོའི་ཆ་ལུགས་ཡོངས་སུ་རྫོགས་པར་གྱུར། ། སྣ་ཚོགས་པད་ཉི་དཀྱིལ་འཁོར་ལྔ་ཡི་སྟེང་། །
དབུས་སུ་བཀྲ་ཤིས་ཚེ་རིང་སྐུ་མདོག་དཀར། ། གཡས་པ་གསེར་རྡོར་གཡོན་པ་བུམ་པ་འཛིན། ། དུང་གི་ཐོར་ཚུགས་སེང་གེ་དཀར་མོ་ཆིབས། ། ཤར་དུ་མཐིང་གི་ཞལ་བཟང་སྐུ་མདོག་སྔོ། ། གཡས་པ་མེ་ལོང་གཡོན་པ་བ་དན་འཛིན། ། དབང་སྔོན་ཐོར་ཚུགས་རྐྱང་བུ་ཁ་དཀར་ཆིབས། ། ལྷོ་ཕྱོགས་མི་གཡོ་བློ་བཟང་སྐུ་མདོག་སེར། ། གཡས་པ་ཟས་གཞོང་གཡོན་པ་སྟེར་བའི་ཚུལ། ། གསེར་གྱི་ཐོར་ཚུགས་སྟག་མོ་གྲུས་མ་ཆིབས། ། ནུབ་ཏུ་ཅོད་པཎ་མགྲིན་བཟང་སྐུ་མདོག་དམར། །
གཡས་པ་ནོར་བུ་གཡོན་པ་མཛོད་སྒྲོམ་འཛིན། ། བྱུ་རུའི་ཐོར་ཚུགས་ཤྭ་བ་ཡུ་མོ་ཆིབས། ། བྱང་དུ་གཏད་དཀར་འགྲོ་བཟང་སྐུ་མདོག་ལྗང་། ། གཡས་པ་དུར་ཆུན་གཡོན་པ་སྦྲུལ་ཞགས་འཛིན། ། གཡུ་ཡི་ཐོར་ཚུགས་གཡུ་འབྲུག་སྔོན་མོ་ཆིབས། ། ལྔ་ཀའང་མཚར་སྡུག་འོད་དུ་ཆགས་པའི་སྐུ། ། རིན་ཆེན་རྒྱན་དང་དར་གྱི་ན་བཟའ་གསོལ། ། བསྟན་སྲུང་གཙོ་འཁོར་རྣམས་ཀྱི་མཐའ་སྐོར་དུ། ། དམ་ཅན་རྒྱ་མཚོའི་ཚོགས་དང་བཅས་པ་བཞུགས། ། ཀུན་གྱི་སྐུ་གསུང་ཐུགས་ལ་ཨོཾ་ཨཱཿཧཱུྃ། །
རང་གི་སྙིང་གའི་ཧཱུྃ་ལས་འོད་འཕྲོས་པས། ། ཆོས་སྐྱོང་འཁོར་བཅས་བཛྲ་ས་མཱ་ཛཿ སོ་སོའི་དམ་ཚིག་པ་དང་དབྱེར་མེད་གྱུར། ། ཨོཾ་ཤྲཱི་མ་ཧཱ་ཀཱ་ལ་ཡ། མ་ཧཱ་ཀཱ་ལི་དེ་ཝཱི་ཨེ་ཀ་ཛ་ཊཱི་ཙ་ཏུརྨུ་ཁ་ཀརྨ་ནཱ་ཐ་བཛྲ་པྲ་སྦི་ར་པཉྩ་ཌཱ་ཀི་ནི་ས་པ་རི་ཝཱ་ར་ན་མཿསརྦ་ཏ་ཐཱ་ག་ཏེ་བྷྱོཿབི་ཤྭ་མུ་ཁེ་བྷྱཿ སརྦ་ཐ་ཁཾ་ཨུཏྒ་ཏེ་སྥ་ར་ཎ་ཨི་མཾ་ག་ག་ན་ཁཾ་གྲིཧྣ་དཾ་བ་ལིཾ་ཏ་ཡ་སྭཱཧཱ། ལན་ཇི་ལྟར་རིགས་པ། ཨོཾ་ཨརྒྷཾ། པུཥྤེ། དྷུ་པེ།
ཨཱ་ལོ་ཀེ གནྡྷེ། ནཻ་ཝི་དྱ། ཤཔྟ་ཨཱཿཧཱུྃ། ཨོཾ་ཨཱཿཧཱུྃ། གང་གི་འཕྲུལ་དང་མངོན་པར་ཤེས་པའི་དཔལ། ། ཉེ་བར་ཐོབ་ནས་ཐུབ་པའི་བཀའ་བཞིན་དུ། ། བསྟན་པ་རིན་ཆེན་བང་མཛོད་ལེགས་སྐྱོང་བའི། ། རྡོ་རྗེའི་ཆོས་སྐྱོང་རྣམས་ལ་ཕྱག་འཚལ་ལོ། ། བདག་ཅག་དཔོན་སློབ་ཡོན་མཆོད་འཁོར་བཅས་ཀྱིས། །
དམ་ཆོས་སྒྲུབ་པའི་འགལ་རྐྱེན་ཀུན་ཞི་ནས། ། མཐུན་རྐྱེན་མ་ལུས་འབད་མེད་འགྲུབ་པ་དང་། ། བྱང་ཆུབ་བར་དུ་བསྲུང་སྐྱོབ་སྡོང་གྲོགས་མཛོད། ། ཡི་གེ་བརྒྱ་པ་ལན་གསུམ། མ་འབྱོར་བ་དང་ཉམས་པ་དང་། ། གང་ཡང་བདག་རྨོངས་བློ་ཡིས་ནི། ། བགྱིས་པ་དང་ནི་བགྱིད་བསྩལ་བ། ། དེ་ཀུན་མགོན་པོའི་བཟོད་པར་གསོལ། ། བདག་དང་འགྲོ་ལ་ཐུགས་བརྩེའི་ཕྱིར། ། ཉིད་ཀྱི་རྫུ་འཕྲུལ་མཐུ་ཡིས་ནི། །
ཇི་སྲིད་མཆོད་པ་བདག་འབུལ་ན། ། དེ་སྲིད་བཅོམ་ལྡན་བཞུགས་སུ་གསོལ། ། ཨོཾ་ཁྱེད་ཀྱིས་སེམས་ཅན་དོན་ཀུན་མཛད། ། རྗེས་སུ་མཐུན་པའི་དངོས་གྲུབ་སྩོལ། ། སངས་རྒྱས་ཡུལ་དུ་གཤེགས་ནས་ཀྱང་། ། སླར་ཡང་འབྱོན་པར་མཛད་དུ་གསོལ། ། བཛྲ་མུཿ རང་ཉིད་འབྱུང་པོ་འདུལ་བྱེད་ཀྱི་སྐུ་གསུང་ཐུགས་ལ་ཨོཾ་ཨཱཿཧཱུྃ། དགེ་བ་འདི་ཡིས་བདག་གཞན་ཀུན། ། ཕྱག་ན་རྡོ་རྗེ་འགྲུབ་གྱུར་ཅིག །
སྔོན་ཚེ་རྡོ་རྗེ་འཆང་གི་སྤྱན་སྔ་རུ། ། ཆོས་བཞིན་སྒྲུབ་པར་བྱེད་པའི་གང་ཟག་ལ། ། བར་ཆད་བསྲུང་ཞིང་སྐྱོང་བར་ཞལ་བཞེས་པའི། ། ཆོས་སྐྱོང་སྲུང་མའི་ཚོགས་ཀྱིས་བཀྲ་ཤིས་ཤོག ། ལྷ་བརྒྱད་དང་ཞལ་གྱི་བྲིས་འབུར་གྱི་སྐུ་མེད་ན། མ་འབྱོར་བ་དང་སོགས་ཤླཽ་ཀ་གཅིག་གི་རྗེས་སུ། མགོན་པོ་ལྷ་བརྒྱད་དང་ཞལ་གཙོ་འཁོར་རྣམས་རང་ལ་ཐིམ། ཞེས་བརྗོད། གཏོར་མ་དང་མཆོད་འབུལ་སོགས་ཀྱི་ཕྱག་རྒྱ་བཅའ་བའམ། མ་བྱུང་ཡང་དམིགས་པ་གསལ་ཞིང་ཆོ་ག་ལ་ལྷག་ཆད་མེད་ན་ཕྱག་རྒྱ་མེད་ཀྱང་དེ་ཙམ་གྱི་འགལ་བ་མེད་པར་སེམས་སོ། །
ཞེས་པ་འདི་ཡང་མདའ་དཔོན་འབུམ་ཐང་པ་དངོས་གྲུབ་རྣམ་རྒྱལ་གྱི་དངོས་སུ་གསུང་གིས་བསྐུལ་བ་དང་། ཕྱག་བྲིས་ཀྱི་དོན་འབྲས་ལའང་དེ་བཞིན་གསུངས་པ་བཞིན། ས་སྐྱ་པ་ངག་དབང་ཀུན་དགའ་བློ་གྲོས་ཀྱིས་མངོན་རྟོགས་རྣམས་ཤིན་ཏུ་བསྡུས་ཤིང་སྔགས་ཀྱང་མཚན་སྔགས་སུ་བསྡུས་པའི་ཁྱེར་བདེ་འདི་བཞིན་བརྩམས་པ་དགེ་ལེགས་འཕེལ།། །། སརྦ་མངྒ་ལཾ།། །། PAGE * MERGEFORMAT 4 ཀུན་དགའ་བློ་གྲོས། གུར་ཞལ་རྡོ་རྗེ་རབ་བརྟན་མ་ཚེ་རིང་མ་བཅས་ཀྱི་གཏོར་བསྔོ། PAGE * MERGEFORMAT 3
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
