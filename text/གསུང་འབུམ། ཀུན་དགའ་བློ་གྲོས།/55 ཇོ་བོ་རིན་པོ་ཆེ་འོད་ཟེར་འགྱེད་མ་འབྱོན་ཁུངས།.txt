གསུང་འབུམ། ཀུན་དགའ་བློ་གྲོས།
པོད ༥༥
ཇོ་བོ་རིན་པོ་ཆེ་འོད་ཟེར་འགྱེད་མ་འབྱོན་ཁུངས།
༄༅། །ཇོ་བོ་རིན་པོ་ཆེ་འོད་ཟེར་འགྱེད་མ་འབྱོན་ཁུངས་བཞུགས་སོ།། སྭསྟི། ཇི་སྙེད་ཇི་བཞིན་གསལ་བར་གཟིགས་པས་མཐའ་དག་འགྲོ་བ་ཀུན་གྱི་མིག ། མིག་སྟོང་པ་སོགས་རལ་པའི་ཁྲོད་ན་གང་ཞིག་ཞབས་ཟུང་རྣམ་པར་མཛེས། ། མཛེས་སྡུག་སྐུ་ཡིས་དང་བར་མི་བགྱིད་འཇིག་རྟེན་འདི་ན་སུ་ཞིག་ཡོད། ། ཡོད་མེད་མཐའ་བྲལ་ཆོས་དབྱིངས་ཐུགས་ཆུད་སྟོན་དང་བསྟན་པ་བསྟན་འཛིན་རྒྱལ། ། བདག་ཅག་གི་སྟོན་པ་མཉམ་མེད་ཐུབ་པའི་དབང་པོའི་སྐུ་འདིའི་ལོ་རྒྱུས་ནི། སྟོན་པ་མྱ་ངན་ལས་འདའ་བར་ཉེ་བའི་ཚེ་སྐབས་ཤིག་ཏུ་འཇམ་པའི་དབྱངས་ཀྱིས་གསོལ་པ། ད་ལྟར་སྟོན་པ་ཞལ་བཞུགས་ཤིང་ཆོས་སྟོན། མུ་སྟེགས་འདུལ།
བསོད་ནམས་ཀྱི་ཞིང་མཛད་ནས། མྱ་ངན་ལས་འདས་ན་དེ་རྣམས་སུས་བགྱིད་ཞུས་པས་བཀའ་བསྩལ་པ། ངའི་ཉན་ཐོས་མཆོག་རྣམས་ཀྱིས་བཀའ་བསྡུ་བྱེད་པས་ཐེ་ཚོམ་དེ་ཡིས་གཅོད། གསུང་རབ་དང་དགེ་འདུན་རྣམས་བསོད་ནམས་ཀྱི་རྟེན་དུ་བཞུགས། དྲུག་སྡེ་སྤྲུལ་པ་ཡིན་པས་རང་ཞི་ལ་འགྲོ། མུ་སྟེགས་འདུལ་བའི་ཕྱིར་ངའི་སྐུ་ཚབ་བཞེངས་ཤིག་གསུངས་ནས། ཞལ་ལས་འོད་ཟེར་གསུམ་འཕྲོས་པས་ཚངས་པ་བརྒྱ་བྱིན་ཁྱབ་འཇུག་གསུམ་ལ་ཕོག་པས། དེ་རྣམས་ཀྱིས་ཕྱག་འཚལ་ནས་རྟེན་གསུམ་བཞེངས་པར་ཞུས། བི་ཤྭ་ཀརྨ་བཟོ་བོར་ཁས་བླངས། བྱམས་པས་དཀོན་གཉེར།
ཕྱག་རྡོར་དང་། གཙང་རིས་མགོན་པོ་བདུན་ཅུ་རྩ་ལྔས་སྲུང་མར་ཁས་བླངས་ཏེ། ཐོག་མར་ཚངས་པས་ལྷའི་རིན་པོ་ཆེ་ལས་གྲུབ་པའི་མཆོད་རྟེན་ཟླུམ་པོ་རང་འདོམ་གང་པ་ཁ་དོག་དུ་བའི་མདོག་ཅན་རྒྱལ་བའི་རིང་བསྲེལ་གྱིས་གང་བ་བཞེངས་ནས། ཨོ་ཌཱི་ཡ་ནར་བཞུགས་པ་ལ་མཁའ་འགྲོ་མ་རྣམས་ཀྱིས་ལན་བདུན་བསྐོར་བ་བྱས་པས། མཆོག་གི་དངོས་གྲུབ་ཐོབ་པ་དེ་ཉིད་ནི་ཆོས་སྐུའི་རྟེན་དང་། ཁྱབ་འཇུག་གིས་ཀླུའི་རིན་པོ་ཆེ་ལས་རྣམ་སྣང་གངས་ཆེན་མཚོ་རྒྱལ་མཐིང་ཁ་སྐུ་ཆུ་ཞེང་དུ་དཔག་ཚད་བརྒྱད་ཅུ་ཕྱིའི་རྒྱ་མཚོའི་ནང་ན་ལྟེ་བ་མན་ཆད་ནུབ་པའི་ཚུལ་དུ་བཞུགས་པ་དེ་ཉིད་ལ་གསོལ་བ་བཏབ་ན་ཉིན་མཚན་བཅུ་གཉིས་སུ་འབྲས་སཱ་ལུའི་ཆར་འབེབས་པ་དེ་ནི་ལོངས་སྤྱོད་རྫོགས་པའི་རྟེན་དང་། བརྒྱ་བྱིན་ལྷའི་དབང་པོས། ཨིཎྜ་ནཱི་ལ། མ་ར་ཏ་ཀ མཐོན་ཀ
མཐོན་ཀ་ཆེན་པོ། བཀོད་མཛེས་ཏེ་ལྷའི་རིན་པོ་ཆེ་ལྔ། གསེར། དངུལ། མུ་ཏིག མུ་མེན། བྱུ་རུ་སྟེ་མིའི་རིན་པོ་ཆེ་ལྔ། ལྷ་མི་ཐུན་མོང་གི་མཆིང་བུ་བརྒྱ་རྩ་གཅིག་ལ་སོགས་པ་ལས་གྲུབ་པའི་སྟོན་པའི་སྐུ་དགུང་ལོ་བརྒྱད་དང་། བཅུ་གཉིས་པ། ཉེར་ལྔ་པ་རྣམས་ཀྱི་སྐུ་ཚད་གསུམ་དུས་གཅིག་ལ་བཞེངས་པ་དང་ཆབས་ཅིག་གོང་གི་རྒྱུ་དེ་དག་ལས་གྲུབ་པའི་ཐུབ་སྐུ་ཆུང་ངུ་བརྒྱ་རྩ་བརྒྱད།
སྤྲུལ་སྐུའི་རྟེན་དུ་བཞེངས་པའི་ནང་ཚན་ཐུབ་པ་འོད་ཟེར་འགྱེད་དུ་གྲགས་པ་འདི་ཉིད་ནི། ལྷ་སའི་ཇོ་བོ་རིན་པོ་ཆེ་དང་སྐུ་ཚད་ལ་ཆེ་ཆུང་ཡོད་ཀྱང་། བྱིན་རླབས་ལ་ཆེ་ཆུང་མེད་པ་འདི་ཉིད། རྒྱ་གར་ཤར་ཕྱོགས་ཀྱི་གཙུག་ལག་ཁང་ན་བཞུགས་དུས། གཙུག་ལག་ཁང་ལ་མེ་ཤོར་དུས། ཇོ་བོ་ཨ་ཏི་ཤས་གཟོད་བར་ཆུའི་ཏིང་འཛིན་བསྒོམས་ནས། སྐུ་འདི་གདན་དྲངས་པས་གསུང་ལ། ཨ་ཏི་ཤ མེ་དགྲ་ལ་མེ་རང་སྒོམ་དགོས་པ་ཡིན་གསུངས་པས། དེ་ཕྱིན་ཆད་ནས་ཐུབ་པ་གསུང་འབྱོན་མ་དང་།
མེ་ཐུབ་མར་གྲགས་པ་འདི་ཉིད་དཔལ་ལྡན་མར་མེ་མཛད་ཀྱིས་བོད་དུ་སྤྱན་དྲངས་ཏེ། བཀའ་གདམས་པའི་དགེ་བའི་བཤེས་གཉེན་སྤྱན་སྔ་བ་ལ་གནང་བ་དེ་ཉིད། རྒྱལ་སྲས་ཀུན་དགའ་དོན་གྲུབ་ཀྱི་བར་ལ་དགོན་པར་བཞུགས་པ་ལ་རྗེ་དེས་མ་འོངས་པ་མཁྱེན་ནས། དཔལ་ས་སྐྱ་པ་ཆེན་པོ་སྔགས་འཆང་བླ་མ་ཐམས་ཅད་མཁྱེན་པ་ངག་དབང་ཀུན་དགའ་བསོད་ནམས་གྲགས་པ་རྒྱལ་མཚན་དཔལ་བཟང་པོ་ལ་སྐུ་འདྲ་རིན་པོ་ཆེ་འདི་ཉིད་དང་། ལུང་བསྟན་སྒྲོལ་མ་གཉིས་གསོལ་རས་སུ་བསྩལ་བ་བཞིན་དཔལ་ས་སྐྱའི་ཁྱད་འཕགས་བླ་མ་ལྷ་ཁང་གི་རྟེན་གཙོར་བཞུགས་སུ་གསོལ་བ་འདི་ལ་གསོལ་བ་བཏབ་ན་གནས་སྐབས་དང་མཐར་ཐུག་གི་ཕན་བདེ་བླ་ན་མེད་པར་འབྱུང་བ་ནི། སྤྱིར་རྒྱལ་བའི་སྐུ་ཡིན་པ་དང་། བྱེ་བྲག་ཏུ་བསྟན་པ་འདི་ལ་སྦྱིན་བདག་ཁྱད་འཕགས་ལྷའི་གཙོ་བོ་གསུམ་གྱིས་བཞེངས་པའི། ཆོས་ལོངས་སྤྲུལ་གསུམ་གྱི་རྟེན་གྱི་གཙོ་བོ་འདི་རྣམས་ལ་རྒྱལ་བ་ཉིད་ཀྱི་ཕྱག་ནས་དངོས་སུ་བཞུགས་པས། སྐུ་དངོས་དང་ཁྱད་པར་ཅུང་ཟད་ཙམ་ཡང་མེད་པ་འདི་ཉིད་ཀྱི་དྲུང་དུ་བསྟན་འགྲོ་སྤྱི་དང་། བྱེ་བྲག་རང་རང་གི་གནས་སྐབས་མཐར་ཐུག་གི་སྨོན་ལམ་རྣམ་པར་དག་པ་རེ་ཅི་ནས་ཀྱང་འདེབས་པ་དང་མཆོད་པ་སྙན་ཤལ་སོགས་འབྲེལ་ཐོགས་རེ་ཚོགས་གཉིས་རྫོགས་པ་ལ་དགོངས་ནས་མཛད་པ་ཞུ་ལགས།། །།
ཞེས་པ་འདི་ཡང་ས་སྐྱ་པ་ཀུན་བློས་ཡུད་ཙམ་ཞིག་ལ་སྨྲས་པའོ།། །། མངྒ་ལཾ།། །། PAGE * MERGEFORMAT 2 ཀུན་དགའ་བློ་གྲོས། ཇོ་བོ་རིན་པོ་ཆེ་འོད་ཟེར་འགྱེད་མ་འབྱོན་ཁུངས། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
