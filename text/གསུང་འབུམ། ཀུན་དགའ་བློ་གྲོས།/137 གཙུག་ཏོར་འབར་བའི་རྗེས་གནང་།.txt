གསུང་འབུམ། ཀུན་དགའ་བློ་གྲོས།
པོད ༡༣༧
གཙུག་ཏོར་འབར་བའི་རྗེས་གནང་།
༄༅། །གཙུག་ཏོར་འབར་བའི་རྗེས་གནང་བཞུགས་སོ།། ན་མོ་གུ་རུ་ཨུཥྞི་ཥ་ཛྭ་ལཱ་ཡ། གྲངས་མེད་རྒྱལ་ཀུན་རིག་སྔགས་སྐུ། ། ཁྲོ་རྒྱལ་གཙུག་ཏོར་འབར་བ་དང་། ། དབྱེར་མེད་བླ་མའི་ཞབས་བཏུད་ནས། ། གོང་གི་རྗེས་གནང་བཤད་པར་བྱ། ། དབེན་པའི་གནས་སུ་སྟེགས་ཀྱི་ཁར། ། ཚོམ་བུ་ཟླུམ་གཏོར་རྒྱན་ལྡན་དང་། ། ཆུ་གཉིས་ཉེར་མཆོད་བཀོད་མཛེས་དང་། ། རྡོར་དྲིལ་མེ་ཏོག་མཎྜལ་སོགས། །
མཐོང་བརྒྱུད་ལག་ལེན་སྤྱི་ལྟར་བཤམས། ། མཆོད་པ་བྱིན་རླབས་སྐྱབས་སེམས་སོགས། །་་་་་ ཁྲོ་བོའི་དབང་པོའི་བསྒོམ་བཟླས་ཉམས་སུ་བླང་བར་བགྱིའོ། ། ཞེས་སྦྱར། སྒྲུབ་ཐབས་བརྒྱ་རྒྱམ་ཇི་བཞིན་ནོ། ། དེ་ནས་རང་སྐད་ཅིག་གིས་གཙུག་ཏོར་འབར་བར་གསལ་བར་སྙིང་ཁར་ཉི་མའི་སྟེང་དུ་ཧཱུྃ་དམར་པོ། དེ་ལས་འོད་ཟེར་འཕྲོས་པས་གཙུག་ཏོར་འབར་བ་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་ཨོཾ་བཛྲ་ས་མཱ་ཛཿ ན་མོ་གུ་རུ་བྷྱཿ ན་མཿཨུཥྞཱི་ཥ་ཛྭ་ལཱ་ཡ། ཨོཾ་ཨུཥྞི་ཥ་ཛྭ་ལ་ཨརྒྷཾ་ནས་ཤཔྟའི་བར་གྱིས་མཆོད།
རྒྱུན་བཤགས་དང་། ཚད་མེད་བཞི་སྤྱི་འགྲེ། སྭ་བྷཱ་ཝས་སྟོང་པར་སྦྱངས། སྟོང་པའི་ངང་ལས་པཾ་ལས་པདྨ་དང་། རཾ་ལས་ཉི་མའི་དཀྱིལ་འཁོར་གྱི་སྟེང་དུ་ཧཱུྃ་དམར་པོ་དེ་ལས་འོད་ཟེར་འཕྲོས། འཕགས་པ་མཆོད། གདུག་པ་ཅན་ཚར་གཅོད་པ་ལ་སོགས་པ་སེམས་ཅན་གྱི་དོན་བྱས། ཚུར་འདུས་ཡོངས་སུ་གྱུར་པ་ལས། རང་ཉིད་ཁྲོ་རྒྱལ་གཙུག་ཏོར་འབར་བ་སྐུ་མདོག་དམར་པོ་ཞལ་གཅིག་ཕྱག་གཉིས་པ། གཡས་ཡེ་ཤེས་ཀྱི་རལ་གྲི་མེ་འབར་བ་ནམ་མཁའ་ལ་འཕྱར་བས་གདོན་བགེགས་རྡུལ་དུ་རློག་པ།
གཡོན་ཁྲོ་བོའི་སྡིགས་མཛུབ་ཀྱི་རྩེ་མོར་གནམ་ལྕགས་མེ་འབར་གྱི་འཁོར་ལོ་རྩིབས་བརྒྱད་པ་བསྐོར་བས་ཉོན་མོངས་བདུད་དཔུང་བསྲེག་པར་བྱེད་པ་དམར་ལ་ཟླུམ་པའི་སྤྱན་གསུམ་སྡང་མིག་ཏུ་བསྒྲད་ཅིང་། མེ་སྟག་འཕྲོ་བ། ཞལ་མཆེ་བ་གཙིགས་ཤིང་། ལྗགས་འདྲིལ་བ། འབྱུང་པོའི་ཁྲག་གིས་མྱོས་པའི་ཧཱུྃ་ཕཊ་ང་རོ་སྒྲོག་པ། དབུ་སྐྲ་དང་སྨ་ར་སྨིན་མ་དམར་སེར་གྱེན་དུ་འབར་བ། སྦོམ་ཐུང་ཡན་ལག་རགས་ཤིང་གསུས་ཁྱིམ་ཆེ་བའི་སྐུ་ལ་རིན་པོ་ཆེ་དང་། ཀླུ་ཆེན་པོ་བརྒྱད་ཀྱིས་བརྒྱན་ཞིང་། སྟག་གི་པགས་པའི་ཤམ་ཐབས་ཅན། ཡེ་ཤེས་ཀྱི་མེ་འབར་བའི་དབུས་ན་ཞབས་གཡས་བསྐུམ་ཞིང་གཡོན་བརྐྱངས་པའི་སྟབས་ཀྱིས་བཞུགས་པའི་དཔྲལ་བར་ཨོཾ།
མགྲིན་པར་ཨཱཿ ཐུགས་ཀར་ཧཱུྃ། ཐུགས་ཀའི་ཧཱུྃ་ལས་འོད་ཟེར་འཕྲོས་པས་གཙུག་ཏོར་འབར་བ་ལ་སོགས་གོང་བཞིན་སྤྱན་དྲངས། ཛཿཧཱུྃ་བཾ་ཧོཿས་བསྟིམས། དབང་ལྷ་སྤྱན་དྲངས། དབང་བསྐུར། ཆུ་ལྷག་མ་ཡར་ལུད་པ་ལས། རྡོ་རྗེ་སེམས་དཔས་དབུར་བརྒྱན། སྙིང་ཁར་ཉི་མའི་དཀྱིལ་འཁོར་གྱི་སྟེང་དུ་ཧཱུྃ་དམར་པོའི་མཐར་སྔགས་ཕྲེང་གིས་བསྐོར་བ་ལས་འོད་ཟེར་འཕྲོས། འཕགས་པ་མཆོད་སོགས་གོང་བཞིན་ལ།
ཚུར་འདུས་ཏེ་ཧཱུྃ་ཡིག་སྔགས་ཕྲེང་དང་བཅས་པ་ལ་ཐིམ་པས་རྒྱུད་བྱིན་གྱིས་བརླབས་པར་གྱུར། ན་མཿས་མནྟ་བུདྡྷ་ནཾ། ཨ་པྲ་ཏེ་ཧ་ཏ་ཤཱ་ས་ནཱ་ནཱཾ། ཨོཾ་ཁ་ཁ་ཁཱ་ཧཱི་ཁཱ་ཧི། ཧཱུྃ་ཧཱུྃ་ཛྭ་ལ་ཛྭ་ལ། པྲ་ཛྭ་ལ་པྲ་ཛྭ་ལ། ཏིཥྛ་ཏིཥྛ་ཤ་ཏི་སརྦ་དུར་ནི་མིརྟི་དུར་སྭ་བྷཱ་ཤཱནྟིཾ་ཀུ་རུ་སྭཱཧཱ། ཞེས་ཇི་ལྟར་རིགས་པ་བཟླས་ལ། བཅོམ་ལྡན་འདས་བདག་དང་སེམས་ཅན་ཐམས་ཅད་ལ་མཆོག་དང་ཐུན་མོང་གི་དངོས་གྲུབ་མ་ལུས་པ་སྩལ་དུ་གསོལ། ཚོམ་བུ་བསངས་སྦྱངས།
སྟོང་པའི་ངང་ལས་པཾ་ལས་པདྨ་དང་ཞེས་པ་ནས། རྡོ་རྗེ་སེམས་དཔས་དབུར་བརྒྱན་གྱི་བར་གོང་བཞིན་ལ་རང་ཉིད་ཅེས་པའི་ཚིག་དོར། མཆོད་པ་བྱིན་གྱིས་བརླབས་ལ། ཨོཾ་ཨུཥྞི་ཥ་ཛྭ་ལ་སྔོན་དུ་འགྲོ་བས་མཆོད། འཇིགས་དུས་བསྐལ་པའི་མེ་ལྟར་འབར་བའི་སྐུ། ། ཧཱུྃ་ཕཊ་འབྲུག་སྟོང་ལྡིར་བའི་ང་རོའི་དབྱངས། ། བདེ་སྟོང་རྣམ་པར་མི་རྟོག་ཡེ་ཤེས་དངོས། ། ཁྲོ་རྒྱལ་གཙུག་ཏོར་འབར་བ་ལ་ཕྱག་འཚལ། ། གཏོར་མ་བསངས་སྦྱངས། བྱིན་གྱིས་བརླབས་ལ།
མཚན་སྔགས་ལ་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ལན་གསུམ་གྱིས་ཕུལ། མཆོད་བསྟོད་གོང་བཞིན་གྱི་མཐར། ཁྲོ་བོའི་རྒྱལ་པོ་འཁོར་བཅས་རྣམས། ། མཆོད་སྦྱིན་གཏོར་མ་འདི་བཞེས་ལ། ། ནས། ཡིད་ལ་འདོད་པ་ཀུན་འགྲུབ་ཤོག་གི་བར། མདུན་བསྐྱེད་ལ་དམིགས་པའི་བཟླས་པ་བྱས་ནས། སློབ་མ་ལ། སེམས་བསྐྱེད་སྔོན་འགྲོའི་མཎྜལ་ཕུལ།
ཀུན་མཁྱེན་ཡེ་ཤེས་ཀྱིས་གསོལ་བ་བཏབ། རྒྱུན་བཤགས་དང་ཐུན་མོང་མ་ཡིན་པའི་གསོལ་བ་འདེབས། སྐུ་བསྐྱེད་བསྟིམ། གསུང་བཟླས་ལུང་དམ་བཅའ། ཐུགས་རིགས་འདྲ་བསྟིམ་པ། གཙོ་བོས། མཎྜལ། དེང་ནས། རྗེས་ཆོག་རྣམས་སྤྱི་དང་མཐུན་པར་བྱའོ། ། འདི་ཡང་ལས་དང་པོ་པ་ལ་ཕན་པའི་བསམ་པས་ས་སྐྱ་པ་ཀུན་བློས་བཀོད་པ་མངྒ་ལཾ།། །།
PAGE * MERGEFORMAT 2 ཀུན་དགའ་བློ་གྲོས། གཙུག་ཏོར་འབར་བའི་རྗེས་གནང་། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
