གསུང་འབུམ། ཀུན་དགའ་བློ་གྲོས།
པོད ༦༡
རྩེ་ཐབ་པ་རྣམས་ནས་བྱ་དགོས་ཀྱི་རྣམ་གཞག
༄༅། །རྩེ་ཐབ་པ་རྣམས་ནས་བྱ་དགོས་ཀྱི་རྣམ་གཞག་བཞུགས་སོ།། སྭསྟི། འདིར་ངེད་རང་སོགས་ཞལ་ངོ་རིམ་ཅན་གྱི་རྩེ་ཐབ་པ་རྣམས་ནས་ལས་ཀ་འཆུག་མེད་དགོས་ཀྱི་ཁ་ཏར། ཇ་དཔོན་གཅིག་དང་། ཏིབ་འཁྱེར་བ་དང་ཆུ་མ་རེ་མོས་བཅས་མི་གསུམ་གྱིས་འགན་བླང་བྱེད་རྒྱུ་ལ། གཙོ་བོ་ཆོས་འཇིག་རྟེན་གྱི་བྱ་བ་གང་བྱེད་ཀྱང་། ལྷག་བསམ་རྣམ་དག་གི་དཀོན་མཆོག་ཐུགས་ཞེ་མི་ཁྲེལ་ཞིང་། རང་ལ་ཚེ་འདིར་མགོ་ཡོད་ཀྱིས་འཇུར་ཐག་ཚ་དྲག་ཅན་དང་གཞན་གྱི་མི་ཁ་མི་འབྱུང་བ་དང་། ཕྱི་མ་ངན་སོང་སོགས་ཀྱི་སྡུག་བསྔལ་མྱོང་མི་དགོས་པའི་དོ་དམ་རང་སེམས་དཔང་པོར་བཞག་པའི་རང་གིས་རང་གཅུན་ཐུབ་པ་ཞིག་རང་གལ་ཆེ་བས། དེ་ལྟར་གོ་ཆ་བྱས་ངོས།
ལས་ཁའི་རིམ་པར། ཐོག་མར་གཡོས་ཀྱི་གཞི་རྟེན་ཆུ་ཤིན་ཏུ་གཙང་བ་ནས་ལེན་སྣོད་ཀྱང་གཙང་ཞིང་དྲི་ནོག་མེད་པར་ཁ་ཕུར་དང་བཅས་པ་ལེན་སྐབས་སྣོད་རྣམས་ཐབ་ཁང་དེ་ནས་ཉག་བསྐྱང་གི་ཁལ་མར་བཀལ་ངོས་ཆུ་ལེན་སྐབས་ཀྱང་གཙང་སྦྲ་དོད་པ་དང་། སླེབས་བསྟུན་ཡང་དེ་འཕྲལ་ནང་དུ་བསྡུས་པ་མ་གཏོགས། ཕྱིར་ཅུང་ཟད་ཀྱང་མ་ལུས་པ་གལ་ཆེ་ཞིང་། ནང་གི་ཇ་ཐུག་སོགས་བཀོལ་སྣོད་ཐམས་ཅད་ཀྱང་གཙང་སྦྲ་ཅན་ལ་བཟའ་བཏུང་གི་རིགས་གང་སྦྱོར་ཀྱང་རུས་ཐོན། གནས་སྐབས་སུ་རང་རང་གི་རོ་ཞིམ་ཞིང་། རང་གཞན་དང་བ་འདྲེན་པ་དང་། ཕུང་ཁམས་སྐྱེ་མཆེད་ཀྱི་ནད་སོགས་ཚ་གྲང་གི་རིགས་གང་ལའང་མི་ཕོག་ཅིང་། ལུས་ཀྱི་ཟོ་མདོག་བསྐྱེད་པ་དང་། མཐར་ཐུག་གཡོས་མཁན་དང་ལོངས་སྤྱོད་པོ་གཉིས་ཀའི་སྦྱིན་པའི་ཕ་རོལ་ཏུ་ཕྱིན་པ་ཡོངས་སུ་རྫོགས་ནས་བསམ་གཏན་གྱི་ཟས་ཐོབ་པའི་ལག་ལེན་འགན་གཙང་ཁོ་ན་བྱེད།
ངེད་རང་གི་རིམ་གྲོ་ཉུང་ངུ་རྣམས་ཀྱི་བསྙེན་བཀུར་དང་། དེ་དག་གི་གནས་སྐབས་སུ་རྫས་དང་ཡོ་བྱད་རྣམས་ལ་བརྣབ་སེམས། གནོད་སེམས། མ་བྱིན་ལེན་ལ་སོགས་པ་ཉེས་པ་ཐམས་ཅད་སྤངས་ནས། ཡང་དག་པའི་མཚམས་སྦྱོར་མཐུན་རྐྱེན་ཡོད་པ་ཞིག་ཁྱེད་ཚང་མས་གལ་ཆེ། ཐབ་ནང་འདིར་ལས་བྱེད་རྣམས་དང་། གསོལ་གཟིམ་མཆོད་འགག ཡུམ་དང་བདག་མོའི་གཡོག་རྐང་མ་རྩེ་གད་པ། དེ་དག་ཐམས་ཅད་ལས་ཀྱང་གོང་དུ་གྱུར་པ་རྣམས་མ་གཏོགས་གཞན་གཏན་ནས་མི་གཏོང་། ཟ་མ་འགྲོ་ཁུངས་ཀྱང་ངེད་རང་དང་།
གདུང་རྒྱུད། དེའི་གཞི་རྟེན་ལྕམ་རྗེས་འབྲེལ་ཙམ་དུ། ལྕམ་ཆུང་ཡུམ་དང་ལྷན་རྒྱས་གནས་པ་རྣམས་དང་། ངེད་རང་གི་དམིགས་བསལ་བཀོད་པ། བྱུང་བ་རྣམས་མ་གཏོགས་གཞན་ལ་འགྲིམ་མི་དགོས་པ་ཞིག་བྱུང་ན་འགོད་གཙང་བས་དེ་ལྟར་བྱེད་རྒྱུར། ཇ་དཔོན་གྱིས་ལས་ཀྱི་གཞི་བཟུང་། ཏིབ་འཁྱེར་བ་དང་ཆུ་མ་གཉིས་རེ་མོས་བགྱིས་ངོས། དེ་འཕྲོས་ཇ་དཔོན་གྱི་གཡོག་གང་དགོས་བྱེད་རྒྱུར་མི་གསུམ་ཀ་ནས་གནས་སྐབས་ཀུན་ཏུ་གྲྭ་ཆས་ཤ་སྟག་དང་། ཤིང་ནི་ཤིང་དཔོན་གྱིས་དོ་ལེན་སྔར་བཞིན་བྱེད་རྒྱུ་ཡིན་པས་ཡིག་དོན་འདི་ལ་ད་ནས་བཟུང་། ཇི་སྲིད་གདན་ས་འདི་འཇུགས་ཀྱི་བར་གནས་པ་གལ་ཆེ།། །།
ཞེས་ས་སྐྱ་པ་ངག་དབང་ཀུན་དགའ་བློ་གྲོས་སངས་རྒྱས་བསྟན་པའི་རྒྱལ་མཚན་དཔལ་བཟང་པོས་བྲིས།། །། PAGE * MERGEFORMAT 2 ཀུན་དགའ་བློ་གྲོས། རྩེ་ཐབ་པ་རྣམས་ནས་བྱ་དགོས་ཀྱི་རྣམ་གཞག PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
