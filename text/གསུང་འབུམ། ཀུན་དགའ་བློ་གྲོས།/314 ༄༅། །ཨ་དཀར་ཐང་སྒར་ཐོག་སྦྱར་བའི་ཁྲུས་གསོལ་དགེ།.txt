གསུང་འབུམ། ཀུན་དགའ་བློ་གྲོས།
པོད ༣༡༤
༄༅། །ཨ་དཀར་ཐང་སྒར་ཐོག་སྦྱར་བའི་ཁྲུས་གསོལ་དགེ།
༄༅། །ཨ་དཀར་ཐང་སྒར་ཐོག་སྦྱར་བའི་ཁྲུས་གསོལ་དགེ། གྲངས་མེད་བསྐལ་སྔོན་འགྲོ་ལ་རྗེས་ཆགས་ཀྱིས། ། ཐུགས་བསྐྱེད་ཚོགས་བསགས་འབྲས་བུ་མངོན་མཛད་པའི། ། བདེ་གཤེགས་ཀུན་ལ་ཁ་དོག་དྲི་རོར་ལྡན། ། ཡེ་ཤེས་བདུད་རྩིའི་ཁྲུས་གསོལ་བདེ་སྐྱིད་སྩོལ། ། ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཧཱུྃ། བསྐང་རྫས་འདི་ལ་འཛམ་གླིང་ཡུལ་དབུས་སུ། ། མངོན་པར་བྱང་ཆུབ་ཀུན་དང་བདག་ཅག་གི ། སྟོན་པ་མཆོག་ལ་ཁ་དོག༞ ། ཡེ་ཤེས་བདུད་རྩིའི༞ །
ཨོཾ་སརྦ༞ འདོད་ཁྲོ་རྨོངས་གཉེན་ཆགས་ཁྲོ་ཞི་རྒྱས་སྐུ། ། ཕུལ་བྱུང་རྒྱུད་སྡེ་རྒྱ་མཚོའི་ཡི་དམ་ལྷ། ། གྲུབ་གཉིས་སྩོལ་ལ་ཁ་དོག༞ ། ཡེ་ཤེས་བདུད་རྩིའི༞ ། ཨོཾ་སརྦ༞ ཉོན་མོངས་བརྒྱད་ཁྲི་ལ་སོགས་འདུལ་བའི་ཕྱིར། ། ཆོས་ཕུང་བརྒྱད་ཁྲི་ལ་སོགས་ལུང་རྟོགས་ཀྱི། ། དམ་ཆོས་ཀུན་ལ་ཁ་དོག༞ ། ཡེ་ཤེས་བདུད་རྩིའི༞ ། ཨོཾ་སརྦ༞ ཆོས་སྐུ་མཁའ་ཁྱབ་སྤྲོས་བྲལ་ངང་ཉིད་ལས། ། འགྲོ་དོན་མཛད་ཕྱིར་མཚོན་དོན་བཟང་པོ་ཡི། །
མཆོད་རྟེན་ཀུན་ལ་ཁ་དོག༞ ། ཡེ་ཤེས་བདུད་རྩིའི༞ ། ཨོཾ་སརྦ༞ འདས་དང་ད་ལྟ་མ་འོངས་བྱང་ཆུབ་སེམས། ། ཁྱིམ་དང་ཉན་ཐོས་གཟུགས་སུ་རྣམ་སྤྲུལ་པའི། ། རྒྱལ་སྲས་ཀུན་ལ་ཁ་དོག༞ ། ཡེ་ཤེས་བདུད་རྩིའི༞ ། ཨོཾ་སརྦ༞ འཁོར་བའི་མཚོ་ལས་མྱ་ངན་འདས་པའི་སར། ། བདེ་བར་གཤེགས་འདོད་རང་བྱུང་རང་སངས་རྒྱས། ། འཕགས་པ་ཀུན་ལ་ཁ་དོག༞ ། ཡེ་ཤེས་བདུད་རྩིའི༞ །
ཨོཾ་སརྦ༞ དེ་བཞིན་གཞན་ལས་ཉན་ཞིང་རང་གིས་ཐོས། ། ཕྱིན་དྲུག་བསྡུ་བཞི་ལམ་ལྔའི་མངོན་རྟོགས་ཅན། ། ཉན་ཐོས་ཀུན་ལ་ཁ་དོག༞ ། ཡེ་ཤེས་བདུད་རྩིའི༞ ། ཨོཾ་སརྦ༞ ཕྱོགས་དུས་ཀུན་ན་མཁས་གྲུབ་སྒྱུར་རྒྱལ་ནས། ། གྲུ་གཟིངས་ཟམ་སོགས་སྣོད་བཅུད་འདོད་དགུར་སྒྱུར། ། འགྲོ་དོན་ཀུན་ལ་ཁ་དོག༞ ། ཡེ་ཤེས་བདུད་རྩིའི༞ ། ཨོཾ་སརྦ༞ འཛམ་གླིང་བསྟན་འཛིན་ཉན་ཐོས་གཏད་རབས་ནས། ། རྒྱ་བལ་བོད་སོགས་ཡུལ་གྲུ་ཇི་སྙེད་ཀྱི། །
མཆོད་ཡོན་ཀུན་ལ་ཁ་དོག༞ ། ཡེ་ཤེས་བདུད་རྩིའི༞ ། ཨོཾ་སརྦ༞ དག་པའི་ཞིང་ཁམས་མུ་མཐའ་མེད་པ་དང་། ། སྟོང་གསུམ་གྲངས་མེད་འཛམ་གླིང་གཙུག་ལག་ཁང་། ། བོད་གནས་ཀུན་ལ་ཁ་དོག༞ ། ཡེ་ཤེས་བདུད་རྩིའི༞ ། ཨོཾ་སརྦ༞ འཇིག་རྟེན་འཇིག་རྟེན་འདས་ཚུལ་དྲེགས་བྱེད་ཚོགས། ། འཁོར་འདས་བསྟན་དང་སྣོད་བཅུད་སྐྱོང་བ་པོ། ། མཐུ་ལྡན་ཀུན་ལ་ཁ་དོག༞ ། ཡེ་ཤེས་བདུད་རྩིའི༞ །
ཨོཾ་སརྦ༞ འཛམ་གླིང་སྤྱི་དང་ཡང་སྒོས་གངས་རིའི་ལྗོངས། ། སྐྱོང་མཛད་འཁོར་འདས་སྣང་སྲིད་དྲེགས་པའི་ཚོགས། ། ཤུགས་དྲག་ཀུན་ལ་ཁ་དོག༞ ། ཡེ་ཤེས་བདུད་རྩིའི༞ ། ཨོཾ་སརྦ༞ འཇིག་རྟེན་འཇིག་རྟེན་འདས་ཚུལ་དྲེགས་བྱེད་ཚོགས། ། འཁོར་འདས་བསྟན་དང་སྣོད་བཅུད་སྐྱོང་བ་པོ། ། མཐུ་ལྡན་ཀུན་ལ་ཁ་དོག༞ ། ཡེ་ཤེས་བདུད་རྩིའི༞ ། ཨོཾ་སརྦ༞ འཛམ་གླིང་སྤྱི་དང་ཡང་སྒོས་གངས་རིའི་ལྗོངས། ། སྐྱོང་མཛད་འཁོར་འདས་སྣང་སྲིད་དྲེགས་པའི་ཚོགས། །
ཤུགས་དྲག་ཀུན་ལ་ཁ་དོག༞ ། ཡེ་ཤེས་བདུད་རྩིའི༞ ། ཨོཾ་སརྦ༞ དཔལ་དང་འབྱོར་ཚོགས་སྤེལ་བའི་ནུས་པ་ཅན། ། གནོད་སྦྱིན་ནོར་ལྷ་སྤྱི་དང་བྱེ་བྲག་པ། ། གཡང་སྩོལ་ཀུན་ལ་ཁ་དོག༞ ། ཡེ་ཤེས་བདུད་རྩིའི༞ ། ཨོཾ་སརྦ༞ ཕྱོགས་བཅུའི་ཞིང་ཁམས་སྐྱོང་དང་སྟོང་ཁམས་སྐྱོང་། ། འཛམ་གླིང་སྐྱོང་དང་བོད་ཡུལ་སོ་སོར་སྐྱོང་། ། གཞི་བདག་ཀུན་ལ་ཁ་དོག༞ ། ཡེ་ཤེས་བདུད་རྩིའི༞ །
ཨོཾ་སརྦ༞ ལས་ཀྱིས་མནར་བའི་རིགས་དྲུག་བར་དོའི་འགྲོ། ། ལན་ཆགས་གནོད་བྱེད་གདུག་ཅིང་སྡང་སེམས་ལྡན། ། མར་གྱུར་ཀུན་ལ་ཁ་དོག༞ ། ཡེ་ཤེས་བདུད་རྩིའི༞ ། ཨོཾ་སརྦ༞ དེ་ལྟར་ལྷ་སྔགས་ཏིང་འཛིན་བྱིན་རླབས་དང་། ། ལྷག་བསམ་མཐུ་ཡིས་སྲིད་ཞིའི་མི་གཙང་སེལ། ། དཀོན་མཆོག་མཆོད་ཅིང་སྐྱེ་དགུའི་སྡིག་སྒྲིབ་དང་། ། ནད་གདོན་བར་ཆད་ཞི་ཕྱིར་ཁྲུས་བགྱིའོ། ། ཨོཾ་སརྦ༞ དགེ་དེས་སྣོད་ཀྱི་འཇིག་རྟེན་ལོ་ཕྱུགས་ལེགས། ། ཡུལ་རྣམས་གྲོང་ཁྱེར་ལྷ་ཡི་གནས་དང་མཚུངས། །
བཅུད་ཀྱི་འགྲོ་ཀུན་རྣམ་སྲས་དཔལ་ལ་འགྲན། ། འཕྲལ་ཡུལ་དགེ་ཀུན་བསྒྲུབ་ཕྱིར་ཁྲུས་བགྱིའོ། ། ཨོཾ་སརྦ༞ དེ་དག་སྐུ་ལ་སོགས་སྔགས་བཅས་སོ། ། ཞེས་པ་འདི་ཡང་འཇིག་རྟེན་ཀུན་དང་ཁྱད་པར་འཛམ་གླིང་ཡང་སྒོས་བོད་གངས་ཅན་གྱི་རྐྱེན་སེལ་དང་ལོ་ཕྱུགས་སོགས་ལེགས་སྤེལ་དུ་དཔལ་རྭ་སྒྲེང་གི་གནས་མཆོག་དང་ཉི་བའི་ཨ་དཀར་ཐང་སྒར་ཐོག་ནས་སྦྱངས་ཁྲུས་བྱེད་སྐབས་ས་སྐྱ་པ་ངག་དབང་ཀུན་དགའ་བློ་གྲོས་སངས་རྒྱས་བསྟན་པའི་རྒྱན་མཚན་དཔལ་བཟང་པོས་སྦྱར་བའི་དགེ་བས་སྐྱབས་ཀུན་མཉེས་པ་དང་འཁོར་བ་པ་ཀུན་ལ་བདེ་སྐྱིད་འབྱུང་བའི་རྒྱུར་གྱུར་ཅིག། །། PAGE * MERGEFORMAT 2 ཀུན་དགའ་བློ་གྲོས། ཨ་དཀར་ཐང་སྒར་ཐོག་སྦྱར་བའི་ཁྲུས་གསོལ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
