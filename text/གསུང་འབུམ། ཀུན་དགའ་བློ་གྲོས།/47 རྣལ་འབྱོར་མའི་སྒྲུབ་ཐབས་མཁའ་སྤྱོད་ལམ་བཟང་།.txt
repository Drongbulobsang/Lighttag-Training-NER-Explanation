གསུང་འབུམ། ཀུན་དགའ་བློ་གྲོས།
པོད ༤༧
རྣལ་འབྱོར་མའི་སྒྲུབ་ཐབས་མཁའ་སྤྱོད་ལམ་བཟང་།
༄༅། །རྣལ་འབྱོར་མའི་སྒྲུབ་ཐབས་མཁའ་སྤྱོད་ལམ་བཟང་ཞེས་བྱ་བ་བཞུགས་སོ།། ན་མོ་གུ་རུ་བཛྲ་ཝཱ་ར་ཧི། རྒྱལ་བའི་ཡུམ་མཆོག་རྣལ་འབྱོར་མར། ། གུས་བཏུད་ནས་ནི་དེ་ཉིད་ཀྱི། ། སྒྲུབ་ཐབས་ཉུང་གསལ་གོ་བདེ་བ། ། མཁའ་སྤྱོད་ལམ་བཟང་བྲི་བར་བྱ། ། དེ་ལ་འདིར་རྗེ་བཙུན་རྡོ་རྗེ་རྣལ་འབྱོར་མའི་རྒྱུན་གྱི་ཉམས་ལེན་མདོར་བསྡུས་ནི། རང་གི་མདུན་གྱི་ནམ་མཁར་སེང་གེས་བཏེག་པའི་རིན་པོ་ཆེའི་ཁྲིའི་སྟེང་དུ་དྲིན་ཅན་རྩ་བའི་བླ་མ་དེ་ཉིད་རྡོ་རྗེ་འཆང་གི་རྣམ་པར་གྱུར་པའི་སྐུ་དགེ་འདུན། གསུང་དམ་ཆོས། ཐུགས་སངས་རྒྱས་ཐམས་ཅད་འདུས་པའི་ངོ་བོར་གྱུར།
བདག་གཞན་སེམས་ཅན་ཐམས་ཅད་བླ་མ་སངས་རྒྱས་ཆོས་ཚོགས་རྣམས་ལ་སྐྱབས་སུ་མཆིའོ། ། ལན་བདུན། སྐྱབས་ཡུལ་རང་ལ་ཐིམ། སེམས་ཅན་ཐམས་ཅད་འཁོར་བ་ལས་བསྒྲལ་ནས་སངས་རྒྱས་ཀྱི་གོ་འཕང་ལ་འགོད་པར་བྱ། དེའི་ཆེད་དུ་རྡོ་རྗེ་རྣལ་འབྱོར་མ་བསྒོམ་པར་བགྱིའོ། ། ལན་གསུམ། རང་རྡོ་རྗེ་རྣལ་འབྱོར་མར་གསལ་བའི་སྤྱི་བོར་པད་ཟླའི་སྟེང་དུ་རྡོར་སེམས་ཧེ་རུ་ཀ་སྐུ་མདོག་དཀར་པོ་རྡོར་དྲིལ་འཛིན་པས་ཡུམ་ལ་འཁྱུད་པ། ཡུམ་སྙེམས་མ་དཀར་མོ་གྲི་ཐོད་འཛིན་པས་ཡབ་ལ་འཁྱུད་པ། གཉིས་ཀའང་རུས་པའི་རྒྱན་གྱིས་བརྒྱན་པའི་སྐུ་ཅན་དུ་གྱུར་པའི་ཐུགས་ཀར་ཟླ་སྟེང་ཧཱུྃ་ཡིག་དཀར་པོ་དེ་ལས་འོད་འཕྲོས་ཡེ་ཤེས་ཀྱི་བདུད་རྩི་སྤྱན་དྲངས་ཧཱུྃ་ལ་ཐིམ། བདག་གི་ནད་གདོན་སྡིག་སྒྲིབ་ཐམས་ཅད་ཞི་བར་བྱིན་གྱིས་བརླབ་ཏུ་གསོལ།
ཞེས་གསོལ་བ་བཏབ་པས་ཧཱུྃ་ལས་བདུད་རྩི་བབས། ཡབ་ཡུམ་གྱི་སྐུ་གང་སྦྱོར་མཚམས་ནས་ཕྱིར་འཕྲོས་པ་རང་གི་སྤྱི་བོ་ནས་ཞུགས་པས་ནད་གདོན་སྡིག་སྒྲིབ་ཐམས་ཅད་རྣག་ཁྲག་དུད་ཁུའི་རྣམ་པས་ཕྱིར་ཐོན། ཤུལ་ཐམས་ཅད་བདུད་རྩིས་ཁེང་བར་གྱུར། ཨོཾ་ཤྲཱི་བཛྲ་ཧེ་རུ་ཀ ས་མཱ་ཡ་མ་ནུ་པཱ་ལ་ཡ། བཛྲ་ཧེ་རུ་ཀ་ཏྭེ་ནོ་པ། ཏིཥྛ་ཌྀ་ཌྷོ་མེ་བྷ་ཝ། སུ་ཏོ་ཥྱོ་མེ་བྷ་ཝ། ཨ་ནུ་རཀྟོ་མེ་བྷ་ཝ། སུ་པོ་ཥྱོ་མེ་བྷ་ཝ།
སརྦ་སིདྡྷིམྨེ་པྲ་ཡཙྪ། སརྦ་ཀརྨ་སུ་ཙ་མེ། ཙིཏྟཾ་ཤྲི་ཡཿ ཀུ་རུ་ཧཱུྃ། ཧ་ཧ་ཧ་ཧ་ཧོཿ བྷ་ག་ཝཱན་བཛྲ་ཧེ་རུ་ཀ མཱ་མེ་མུཉྩ། ཧེ་རུ་ཀོ་བྷ་ཝ། མ་ཧཱ་ས་མ་ཡ་ས་ཏྭ་ཨ་ཧཱུྃ་ཕཊ། ལན་བདུན།
ཐལ་མོ་སྦྱར་ལ། སྐུ་གསུང་ཐུགས་རྩ་བ་དང་ཡན་ལག་གི་དམ་ཚིག་ཉམས་པ་ཐམས་ཅད་བཤགས་སོ། ། སྡིག་སྒྲིབ་ཉེས་ལྟུང་ཐམས་ཅད་དག་པར་བྱིན་གྱིས་བརླབ་ཏུ་གསོལ། རྡོར་སེམས་ཡབ་ཡུམ་འོད་དུ་ཞུ་ནས་རང་ལ་ཐིམ། ནང་མཆོད་དངོས་སམ་མེད་ན་བསམ་ཀྱང་རུང་ལ། ལག་པ་གཡས་པ་བསྟན་ཏེ་ཨོཾ། གཡོན་པ་བསྟན་ཏེ་ཨཱཿ གཉིས་ཀ་བསྟན་ཏེ་ཧཱུྃ། མཐེབ་མཛུབ་སྦྱར། དེའི་རྒྱབ་ཏུ་སྲིན་ལག་གཉིས་བསྣོལ་ལ་མཛུབ་མོ་གཉིས་ཀྱིས་བཟུང་།
མཐེ་ཆུང་གཉིས་རྩེ་སྦྱར་བའི་ཕྱག་རྒྱ་བསྟན་ཏེ། ཧ་ཧོ་ཧྲིཿ ཞེས་ལན་གསུམ་བརྗོད། གཡོན་པའི་སྲིན་ལག་གིས་བདུད་རྩི་ལེན་ཚུལ་མྱང་ཚུལ་བྱས་ལ་ཨོཾ་ཨཱཿཧཱུྃ་ཞེས་བརྗོད་པས་སྙིང་ཁའི་བཾ་ཡིག་མཆོད་པར་བསམ། མདུན་གྱི་ནམ་མཁར་སེང་ཁྲི་པད་ཟླའི་སྟེང་དུ་དྲིན་ཅན་རྩ་བའི་བླ་མ་རྡོ་རྗེ་ཆོས་ཀྱི་རྣམ་པ་སྐུ་མདོག་དམར་པོ་ཅང་ཏེའུ་ཐོད་པ་ཁ་ཊྭཱཾ་ག་འཛིན་པ། རུས་པའི་རྒྱན་ཅན་རྡོ་རྗེ་སྐྱིལ་མོ་ཀྲུང་གིས་བཞུགས་པར་གྱུར། ཐལ་མོ་སྦྱར་ལ། བླ་མ་རིན་པོ་ཆེས་བདག་གི་རྒྱུད་བྱིན་གྱིས་བརླབ་ཏུ་གསོལ། ལན་གསུམ། ཞེས་གསོལ་བ་བཏབ་པས་བླ་མ་འོད་དུ་ཞུ།
རང་ལ་ཐིམ་པའི་རྐྱེན་གྱིས་སྙིང་ཁར་ཆོས་འབྱུང་ཉིས་བརྩེགས་ཀྱི་ནང་ཟླ་སྟེང་བཾ་ཡིག་སྔགས་ཕྲེང་གིས་བསྐོར་བ་ལས་འོད་འཕྲོས། རང་གི་ལུས་སྦྱང་། སྟོང་པའི་ངང་ལས་ཆོས་འབྱུང་ཉིས་བརྩེགས་ཀྱི་ནང་དུ་པད་ཉི་འཇིགས་བྱེད་དུས་མཚན་བསྣོལ་བའི་སྟེང་དུ། རང་ཉིད་རྡོ་རྗེ་རྣལ་འབྱོར་མ་དམར་མོ་རྣམ་སྣང་གི་དབུ་རྒྱན་ཅན། ཕྱག་གཡས་རྡོ་རྗེ་གྲི་གུག་ཐུར་བརྐྱང་དང་། གཡོན་ཐོད་ཁྲག་སྟེང་དུ་བཟུང་ནས་ཞལ་དུ་གསོལ་བ། ཕྲག་གཡོན་ཁ་ཊྭཱཾ་ག་ལ་ཌཱ་དྲིལ་འཕན་རྩེ་གསུམ་པ་འཕྱང་བཞིན་པ་བསྣམ་པ། མི་མགོ་སྐམ་པོའི་དབུ་རྒྱན་དང་། དོ་ཤལ་རུས་པའི་རྒྱན་ལྔས་བརྒྱན་བརྐྱང་གཡོན་བསྐུམ་པའི་སྟབས་ཀྱིས་འཇིགས་བྱེད་དུས་མཚན་གྱི་ནུ་མ་དང་དཔྲལ་བ་ནས་མནན་པ། ཡེ་ཤེས་ཀྱི་མེ་འབར་བའི་དབུས་ན་བཞུགས་པའི་སྐུར་གྱུར།
སྙིང་ཁའི་བཾ་ཡིག་སྔགས་ཕྲེང་ལས་འོད་འཕྲོས། སྣོད་ཀྱི་འཇིག་རྟེན་ཆོས་འབྱུང་གཞལ་ཡས་ཁང་དང་བཅུད་ཀྱི་སེམས་ཅན་རྡོ་རྗེ་རྣལ་འབྱོར་མར་གྱུར། ཕཻཾ་ཞེས་དང་། ཕྱག་གཡས་གཡོན་གྱི་མཛུབ་མོ་སྦྲེལ། མཐེབ་གུང་གཉིས་སོ་སོར་རྩེ་སྦྱར་ལྷག་མ་འབར་བ་ལྟར་བྱས་ནས་དཔྲལ་བའི་དབྱིངས་སུ་བསྐོར་ཞིང་། སླར་ཡང་རང་གི་སྙིང་ཁའི་བཾ་ཡིག་ལས་འོད་འཕྲོས་པས་འོག་མིན་ནས་རྡོ་རྗེ་རྣལ་འབྱོར་མ་ལ་སངས་རྒྱས་བྱང་སེམས་དཔའ་བོ་མཁའ་འགྲོའི་ཚོགས་ཀྱིས་བསྐོར་བ་དང་འགྲོ་བ་རྡོ་རྗེ་རྣལ་འབྱོར་མར་གྱུར་པ་རྣམས་བཛྲ་ས་མཱ་ཛཿ ཛཿཧཱུྃ་བཾ་ཧོ་གཉིས་སུ་མེད་པར་ཐིམ། ཨོཾ་ཡོ་ག་ཤུདྡྷ་སརྦ་དྷརྨ་ཡོ་ག་ཤུདྡྷོ྅ཧཾ། ཞེས་དང་། ཕྱག་གཉིས་ཁུ་ཚུར་ཐུགས་ཀར་བསྣོལ་བ་ལན་གསུམ།
རང་གི་ལྟེ། སྙིང་ཁ། དཔྲལ་བ། སྤྱི་གཙུག ཡན་ལག་རྣམས་སུ་ཟླ་བའི་དཀྱིལ་འཁོར་གྱི་སྟེང་དུ། ཨོཾ་བཾ། ཧཾ་ཡོཾ། ཧྲིཾ་མོཾ། ཧྲིཾ་ཧྲིཾ། ཧཱུྃ་ཧཱུྃ།
ཕཊ་ཕཊ། དམར་སྔོ་དཀར་སེར་ལྗང་ཁུ་དུད་ཁའི་མདོག་རྣམས་གསལ་བར་གྱུར། སྙིང་ཁའི་ས་བོན་སྔགས་ཕྲེང་ལས་འོད་འཕྲོས་ལུས་ཐམས་ཅད་གང་། ནད་གདོན་སྡིག་སྒྲིབ་སྦྱངས། བ་སྤུའི་བུ་ག་ནས་ཕྱིར་འཕྲོས། དོན་གཉིས་བྱས། ཚུར་འདུས་ས་བོན་སྔགས་འཕྲེང་དང་བཅས་པ་ལ་ཐིམ་པས་རྒྱུད་བྱིན་གྱིས་བརླབ་པར་གྱུར། ཨོཾ་ཨོཾ་ཨོཾ་སརྦ་བུདྡྷ་ཌཱ་ཀི་ནཱི་ཡེ། བཛྲ་ཝརྞ་ནི་ཡེ། བཛྲ་བཻ་རོ་ཙ་ནི་ཡེ།
ཧཱུྃ་ཧཱུྃ་ཧཱུྃ། ཕཊ་ཕཊ་ཕཊ་སྭཱཧཱ། ཞེས་ཉེར་གཅིག་ལ་སོགས་པ་དམ་བཅའ་བཞིན་རྒྱུན་འདོན་དང་། བསྙེན་པའི་ཚེ་འབུམ་བཞིའམ་འབྲུ་འབུམ་ཕྱག་ལེན་ལ་མཛད། བཟླས་པ་རྫོགས་རྗེས། རང་གི་སྙིང་ཁའི་ཆོས་འབྱུང་ཉིས་བརྩེགས་ཟླ་བ་བཾ་ཡིག་སྔགས་ཕྲེང་དང་བཅས་ལྟེ་བར་བབས་ཏེ། དེའི་ཆོས་འབྱུང་གི་མདུན་རྒྱབ་སྤངས་པའི་གྲྭ་བཞིར་དགའ་བ་འཁྱིལ་བ་བདེ་བའི་ཉམས་དང་ལྡན་པ་དཀར་ལ་དམར་བའི་མདངས་ཆགས་པ་གཡོན་བསྐོར་དུ་འཁོར་བ་རྣམས་ལ་སེམས་གཏད། ཅེས་དང་། རླུང་བུམ་ཅན་བཟུང་ལ་ཡིད་བཟླས་ཇི་ལྟར་རིགས་པ་བྱེད། ཕྲེང་བ་ཐལ་མོའི་བར་དུ་བཅུག་ལ།
བདེ་བར་གཤེགས་པ་ཐམས་ཅད་ཀྱི་སྐུ་གསུང་ཐུགས་ཡོན་ཏན་འཕྲིན་ལས་ཐམས་ཅད་ཀྱིས་བདག་དང་སེམས་ཅན་ཐམས་ཅད་ལ་བྱིན་གྱིས་བརླབ་ཏུ་གསོལ། མྱུར་དུ་ཕྱག་རྒྱ་ཆེན་པོ་མཆོག་གི་དངོས་གྲུབ་རྡོ་རྗེ་རྣལ་འབྱོར་མའི་གོ་འཕང་ཚེ་འདི་ཉིད་ལ་ཐོབ་པར་བྱིན་གྱིས་བརླབ་ཏུ་གསོལ། རང་གི་ལྟེ་བའི་བཾ་ཡིག་སྔགས་ཕྲེང་དང་བཅས་པ་ལས་འོད་འཕྲོས་ཁམས་གསུམ་སྣོད་བཅུད་ཐམས་ཅད་འོད་དུ་ཞུ་སྟེ། དེ་ཡང་གཟུགས་མེད་ཁམས་འོད་ཟེར་སྔོན་པོའི་རྣམ་པས་ལུས་ཀྱི་སྟོད་ཀྱི་ཆ་ལ་ཐིམ། གཟུགས་ཁམས་འོད་ཟེར་དམར་པོའི་རྣམ་པས་ལུས་ཀྱི་བར་གྱི་ཆ་ལ་ཐིམ། འདོད་ཁམས་དཀར་པོའི་རྣམ་པས་ལུས་ཀྱི་སྨད་ཀྱི་ཆ་ལ་ཐིམ། རང་རྡོ་རྗེ་རྣལ་འབྱོར་མར་གསལ་བ་ཆོས་འབྱུང་ཉིས་བརྩེགས་ལ་ཐིམ། ཆོས་འབྱུང་ཉིས་བརྩེགས་ཟླ་བ་བཾ་ཡིག་སྔགས་ཕྲེང་དང་བཅས་པ་རིམ་གྱིས་འོད་གསལ་སྟོང་པ་ཉིད་དུ་གྱུར། ཅུང་ཟད་མཉམ་པར་བཞག་རང་སྐད་ཅིག་གིས་རྡོ་རྗེ་རྣལ་འབྱོར་མར་གསལ་བའི་གནས་རྣམས་སུ་ཟླ་བའི་སྟེང་དུ། ཨོཾ་བཾ།
ཧཾ་ཡོཾ། ཧྲིཾ་མོཾ། ཧྲེཾ་ཧྲིཾ། ཧཱུྃ་ཧཱུྃ། ཕཊ་ཕཊ། ལག་གཡོན་སྡིགས་མཛུབ་ཕྱོགས་བཅུར་བསྟན་ཞིང་བསྲུང་བ་བྱ་བ་ནི། ཨོཾ་སུམྦྷ་ནི་ཞེས་པས་ཤར་དང་། སུམྦྷ་ཧཱུྃ་ཧཱུྃ་ཕཊ་ཀྱིས་སྟེང་། གྲྀཧྞ་གྲྀཧྞ་ཧཱུྃ་ཧཱུྃ་ཕཊ་ཀྱིས་བྱང་། ཨོཾ་གྲྀཧྞ་པ་ཡ་ནུབ་དང་།
གྲྀཧྞ་པ་ཡ་ཧཱུྃ་ཧཱུྃ་ཕཊ་ཀྱིས་འོག ཨོཾ་ཨ་ན་ཡ་ཧོ་བྷ་ག་ཝཱན་བིངྱ་རཱ་ཛ་ཧཱུྃ་ཧཱུྃ་ཕཊ་ཀྱིས་ལྷོ། དེ་བཞིན་དུ་སྔགས་གོང་མཚུངས་ལས་ཤར་ལྷོ་ནས་བཟུང་སྟེ་མཚམས་བཞིར་སྡིགས་མཛུབ་གཡས་བསྐོར་དུ་ལན་གཅིག་བསྐོར། བདག་དང་སྣང་བའི་དངོས་པོ་ཐམས་ཅད་རྡོ་རྗེ་རྣལ་འབྱོར་མའི་སྐུའི་རྣམ་པ། ཨོཾ་གསུམ་མ་ལ་གཅིག་དང་། བརྗོད་པ་དང་གྲགས་པའི་སྒྲ་ཐམས་ཅད་རྡོ་རྗེ་རྣལ་འབྱོར་མའི་རང་བཞིན། ཧཱུྃ་སེམས་ཀྱི་རྣམ་པརརྟོག་པའི་ཆོ་འཕྲུལ་ཐམས་ཅད་རྡོ་རྗེ་རྣལ་འབྱོར་མའི་ཐུགས་རྣམ་པར་མི་རྟོག་པའི་ཡེ་ཤེས་ཀྱི་རང་བཞིན་དུ་རྣམ་པར་དག་གོ ། དགེ་བ་འདི་ཡིས་མྱུར་དུ་བདག ། མཁའ་སྤྱོད་དབང་མོ་འགྲུབ་གྱུར་ནས། ། འགྲོ་བ་གཅིག་ཀྱང་མ་ལུས་པ། །
དེ་ཡི་ས་ལ་འགོད་པར་ཤོག ། འཆི་ཚེ་མགོན་དང་དཔའ་བོ་མ་ཚོགས་ཀྱི། ། མེ་ཏོག་གདུགས་དང་རྒྱལ་མཚན་ཐོགས་ནས་ཀྱང་། ། རོལ་མོ་སྒྲ་སྙན་གླུ་དབྱངས་སོགས་བརྗོད་ཅིང་། ། མཁའ་ལ་སྤྱོད་པའི་གནས་སུ་འཁྲིད་པར་ཤོག ། ལྷ་མོ་ཚད་མ་དམ་ཚིག་ཚད་མ་དང་། ། དེས་གསུང་ཚིག་ཀྱང་ཚད་མའི་མཆོག་ཡིན་ཏེ། བདེན་པ་དེ་ཡིས་ལྷ་མོ་དེ་དག་གིས། ། བདག་ཅག་རྗེས་སུ་འཛིན་པའི་རྒྱུར་གྱུར་ཅིག ། རྒྱལ་ཀུན་ཡུམ་གྱུར་ཤེས་རབ་ཕ་རོལ་ཕྱིན། །
རང་བཞིན་འོད་གསལ་གདོད་ནས་སྤྲོས་དང་བྲལ། ། བརྟན་གཡོའི་དངོས་ཀུན་སྤྲོ་དངསྡུདམཛད་མ། ། རྗེ་བཙུན་མཁའ་སྤྱོད་དབང་མོའི་བཀྲ་ཤིས་ཤོག། །། ཅེས་སོགས་བཀྲ་ཤིས་ཀྱིས་མཐའ་བརྟེན་པར་བྱའོ། ། དེ་རྣམས་ཀྱི་སྒོ་ནས་རྗེ་བཙུན་མཁའ་སྤྱོད་དབང་མོའི་སྒྲུབ་ཐབས་ཉུང་གསལ་གོ་བདེ་བཀླག་ཆོག་མ་འདི་ཡང་ལྷ་ལྕམ་བདེ་ལྡན་སྒྲོལ་མའི་རྒྱུན་གྱི་ཞལ་འདོད་དུ་སྒྲུབ་ཐབས་ཉུང་བསྡུས་ཤིག་དགོས་ཞེས་བསྐུལ་མ་གནང་བར་བརྟེན་ས་སྐྱ་པ་ངག་དབང་ཀུན་དགའ་བློ་གྲོས་ཀྱིས་མགྱོགས་པར་སྦྱར་བ་དགེ་ལེགས་འཕེལ།། །། མངྒ་ལཾ།། །། PAGE * MERGEFORMAT 4 ཀུན་དགའ་བློ་གྲོས། རྣལ་འབྱོར་མའི་སྒྲུབ་ཐབས་མཁའ་སྤྱོད་ལམ་བཟང་། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
