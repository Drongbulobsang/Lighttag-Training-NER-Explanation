གསུང་འབུམ། ཀུན་དགའ་བློ་གྲོས།
པོད ༢༠༢
རབ་གནས་འབྲིང་པོའི་ཆོ་ག་འཁོར་ལོ་བདེ་མཆོག་ལ་སྦྱར་བ་བྱིན་རླབས་རབ་འབྱམས།
༄༅། །རབ་གནས་འབྲིང་པོའི་ཆོ་ག་འཁོར་ལོ་བདེ་མཆོག་ལ་སྦྱར་བ་བྱིན་རླབས་རབ་འབྱམས་བཞུགས་སོ།། ན་མོ་གུ་རུ་ཤྲཱི་ཙཀྲ་སམྦ་རཱ་ཡ། འདིར་རབ་གནས་འབྲིང་པོ་འཁོར་ལོ་བདེ་མཆོག་ལ་སྦྱར་བའི་ལུགས་ཀྱི་ངག་འདོན་གང་ཡིན་གཙོ་བོར་བརྗོད་ན། འཇམ་མགོན་ཨ་མེས་ཞབས་ཀྱིས་མཛད་པའི་རབ་གནས་ཀྱི་ཆོ་ག་དོན་གཉིས་ལྷུན་གྲུབ་སོར་བཞག དེ་ལ་བདེ་མཆོག་གི་ཁྱད་ཆོས་རྣམས་བསྒྱུར་བར་བྱ་སྟེ། གནས་ཡོ་བྱིན་བརླབས་ནས་བདག་བསྐྱེད་རྫོགས་པའི་ཆོ་ག་གསུམ་གྱི་བསྲུང་བའི་བར་དང་། རྣམ་རྒྱལ་དང་ལས་བུམ་སྒྲུབ་ཚུལ་དཀྱིལ་ཆོག་བཞིན། བསང་བ་ཐམས་ཅད་སུམྦྷ་ནིས་བྱ། ཁྲུས་བུམ་བརྒྱད་སྒྲུབ་པའི་སྐབས་ལས་སྔགས་སུམྦྷ་ནི་བཟླ། དྲག་པོའི་སྦྱང་བའི་བདེན་བདར་གྱི་སྐབས་སུ་བཅོམ་ལྡན་འདས་འཁོར་ལོ་བདེ་མཆོག་གི་དཀྱིལ་འཁོར་གྱི་ལྷ་ཚོགས་རྣམས་ཀྱི་བཀའ་བདེན་པ་དང་།
ཞེས་སྦྱར། རྟེན་བསྐྱེད་ཀྱི་སྐབས་སུ། བླ་མ་ཡི་དམ་སངས་རྒྱས་བྱང་སེམས་ཆོས་སྐྱོང་ནོར་ལྷའི་སྐུ་ཐམས་ཅད་པདྨ་ཉི་མའི་གདན་གྱི་སྟེང་དུ་ཨོཾ་ཨཱཿཧཱུྃ་ལས་རྡོ་རྗེ་ཨོཾ་ཨཱཿཧཱུྃ་གིས་མཚན་པ་ཡོངས་སུ་གྱུར་པ་ལས་ལྷ་གྲངས་དང་མཉམ་པའི་རྡོ་རྗེ་སེམས་དཔའ་སྐུ་མདོག་དཀར་པོ་ཞེས་པ་ནས་སྐུ་ཅན་དུ་གྱུར་ཞེས་པའི་བར་བདག་འཇུག་སློབ་དཔོན་གྱི་སྐབས་བཞིན། དཀྱིལ་འཁོར་ཡོད་ན་ནང་གི་གཙོ་འཁོར་ཐམས་ཅད་ཀྱང་འདི་བཞིན་བསྐྱེད། ཆོས་པོ་ཏི་དང་། གཟུངས་དང་ཡིག་འབྲུ་རྣམས་བདག་འཇུག་གི་འོད་དཔག་མེད་བཞིན་དང་། མཆོད་རྟེན་བདག་འཇུག་གི་རྣམ་སྣང་བཞིན་བསྐྱེད་པ་ཞུ་བ་ལས་མཆོད་རྟེན་དུ་གྱུར་པའི་ནང་པདྨ་ཉི་མའི་གདན་ལྔ་ལ་རྣམ་སྣང་དབུས་བཞུགས་ཀྱི་རིགས་ལྔ་བདག་འཇུག་བཞིན་བསྐྱེད། ཐུན་མོང་མ་ཡིན་པའི་ཆོས་སྐྱོང་གི་སྐུ་རྣམས་མི་བསྐྱེད་པ་དང་། གཙུག་ལག་ཁང་། རྣམ་སྣང་བསྐྱེད་ཞུ་གཙུག་ལག་ཁང་དུ་གྱུར་ནང་རིགས་ལྔ་བསྐྱེད་པ་སོགས་མཆོད་རྟེན་དང་འདྲ་བ་ལས་མཆོད་རྟེན་གྱི་ཁྱད་ཆོས་དོར་བའི་བྱང་ཤར་དུ་ཆོས་སྐྱོང་ཤར་ལྷོར་ནོར་ལྷ་བསྐྱེད་པ་སོགས་འདྲ།་་་་་
ལྷ་སོ་སོའི་ངོ་ཤེས་ཤིང་། མངོན་རྟོགས་བློ་ལ་ཡོད་ན་སོ་སོའི་ས་བོན་ཕྱག་མཚན་ལས་རྡོ་རྗེ་ཆོ་ག་གསུམ་བསྐྱེད་བྱ་ཞིང་ཞལ་བསྐུར་མི་དགོས། ཡེ་ཤེས་པ་སྤྱན་འདྲེན་གྱི་སྐབས་འབར་བའི་ཕྱག་རྒྱ་དང་། ཕེཾ་བཛྲ་ས་མཱ་ཛཿ ཞེས་སྦྱར། ཛཿཧཱུྃ་བཾ་ཧོ༔ ཡང་ཡང་བརྗོད་པའི་རྗེས་སུ། མཁྱུད་རྒྱ་དང་ཡོ་ག་ཤུདྡྷའི་སྔགས་གསུམ། རང་འདྲའི་ཡེ་ཤེས་པ་དང་སངས་རྒྱས་བྱང་སེམས་བསྟིམ་པ་གཉིས་ཀ་ལ་འདྲ། རྒྱས་བཏབ་ཀྱི་སྐབས་སུ་ལྷ་ཐམས་ཅད་ཀྱི་གནས་རྣམས་སུ་ཟླ་བའི་དཀྱིལ་འཁོར་རེ་རེའི་སྟེང་དུ་ཞེས་སོགས་ནས།
ཡབ་གཉིས་སུ་མེད་པར་གྱུར། ཅེས་པའི་བར་གྱི་ཡབ་ཡུམ་གྱི་གོ་ཆ་བཀོད། དབང་བསྐུར་བ་ནི། རང་གི་སྙིང་གའི་ས་བོན་ལས་འོད་ཟེར་འཕྲོས་པས་དབང་གི་ལྷ་འཁོར་ལོ་བདེ་མཆོག་ལྷ་དྲུག་ཅུ་རྩ་གཉིས་ཀྱི་དཀྱིལ་འཁོར་མདུན་གྱི་ནམ་མཁར་ཕེཾ་བཛྲ་ས་མཱ་ཛཿ ཞེས་པས་སྤྱན་དྲངས།་་་་་ མཚན་སྔགས་སྔོན་འགྲོའི་ཕྱི་མཆོད་དང་ཡིད་མཆོད་བདག་མདུན་གྱི་དབང་ལྷ་སྤྱན་འདྲེན་སྐབས་ལྟར་བྱས་ལ། ཧེ་རུ་ཀ་དཔལ་དབང་བསྐུར་བ། ། འགྲོ་བ་སྐྱོབ་ཕྱིར་གཟི་བརྗིད་ཅན། ། ཇི་ལྟར་ཡོན་ཏན་འབྱུང་གནས་གཙོ། ། དེ་བཞིན་འདི་ལ་དེང་བདག་སྩོལ་ཅིག །
ཅེས་པ་ལན་གསུམ་གྱིས་གསོལ་བ་བཏབ། ལས་བུམ་གྱི་ཆུ་དང་སྭ་བྷཱ་ཝས་རྟེན་རྣམས་སྦྱངས། རྟེན་དང་དབང་རྫས་རྣམ་རྒྱལ་བུམ་པའི་ཆུ་མི་དམིགས་ཏེ། ཞེས་པ་ནས། ཆུར་གྱུར་གྱི་བར་བདག་འཇུག་བཞིན། དབང་ལྷ་གོང་དུ་སྤྱན་དྲངས་ཚར་བས་འདིར་མི་འདྲེན་པ། ཁྱེད་རྣམས་ཀྱི་ཞེས་སོགས་གསོལ་བཏབ་ནས། སྤྱན་དྲངས་ཏེ་བར་བདག་འཇུག་བཞིན་ལ། རྟེན་རྣམས་ཀྱི་སྤྱི་བོར་ཟླ་བ་ལ་ཨོཾ་བསམ་པའི་ཞེས་ཚིག་བསྒྱུར་ནས། ནཻ་ཝི་དྱཾ་ཨཱཿཧཱུྃ་གི་བར།
རྟོགས་བསྐྱེད་མི་དགོས། དེ་བཞིན་དུ་རིན་འབྱུང་ནས་རྣམ་སྣང་མིང་དབང་གི་བར་དང་། བརྟུལ་ཞུགས་གཉིས་ལའང་རིགས་འགྲེ་ཤེས་པར་བྱས་ནས། དཔའ་བོ་ཆེན་པོས་བླང་བར་གྱིས་བར། འོན་ཀྱང་གསོལ་བཏབ་རྣམས་ཀྱི་སྐབས་སུ། ཁྱེད་རྣམས་ཀྱིས་འདི་ལ་དབང་བསྐུར་བ་སྩལ་དུ་གསོལ། ཞེས་དང་། རྣམ་སྣང་མིང་དབང་ལ། རྡོ་རྗེ་སེམས་དཔའ་ཞེས་བྱ་བའི་དེ་བཞིན་གཤེགས་པའོ་ཞེས་དང་། བརྟུལ་ཞུགས་གཉིས་ཀྱི་ནང་དབང་གི་དོད་ཀྱི་སྐབས་ཐུགས་ཀར་ཡང་བསྐྱེད་པ་དང་འདྲ་བའི་ཞེས་ཚིག་བསྒྱུར་དང་།
བརྟུལ་ཞུགས་དང་པོའི། དེང་ཕྱིན་ཆད་སོགས་མི་དགོས། སློབ་དཔོན་གྱི་སྐབས་སུ་རྡོ་རྗེ་ཆེ་དང་སོགས། གསང་དབང་ལ། ཇི་ལྟར་འདས་པའི་སོགས་དང་། འདི་ནི་བྱང་ཆུབ་སོགས། ཤེར་དབང་ལ། དགའ་སྟེར་གནས་སྟེར་སོགས་དང་། འདི་ནི་བྱང་ཆུབ་ནས། མྱང་བར་གྱིས་བར།
བཞི་པར་ཡེ་ཤེས་འདི་ནི་སོགས་སོ། ། དབང་རྫས། བུམ་ཆུ། དབུ་བརྒྱན། དཔའ་དར། རྡོར་དྲིལ། ཌཱ་མ་རུ། ཐོད་པ། ཁ་ཊྭཱཾ་ག ཚངས་སྐུ།
གསང་དབང་གི་བདུད་རྩི་རྣམས་སོ་སོའི་ཚིག་བརྗོད་པ་དང་བསྟུན་རྟེན་གྱི་དྲུང་དུ་འབུལ། མཆོད་པ་ཆུ་གཉིས་ལ་བསྡུ་དགོས་པས། དྲི་མེད་ཡིད་དུའི་ཚིག་རྐང་གཉིས་པ། ལྷ་རྫས་དམ་པའི་མཆོད་ཡོན་འདི་ཞེས་པ་དང་། ལྷ་རྫས་དམ་པའི་ཞབས་བསིལ་འདི་ཞེས་པར་བསྒྱུར། གཞན་འདྲ། མཚན་སྔགས་ལ་མཆོད་སྔགས་སྦྱར་བའི་སྐབས་སུ། ཨོཾ་བྷ་ག་ཝཱན་མ་ཧཱ་ཀ་རུ་ཎི་ཀ་ས་པ་རི་ཝཱ་ར་ཨརྒྷཾ་པྲ་ཏཱིཙྪ་ཡ་སྭཱཧཱ། སོགས་སུ་བསྒྱུར། ཞལ་བསྒྱུར་གྱི་སྐབས་སུ།
བླ་མ་ཡི་དམ་དཀྱིལ་འཁོར་གྱི་འཁོར་ལོའི་ལྷ་ཚོགས་སངས་རྒྱས་བྱང་སེམས་ཆོས་སྲུང་ནོར་ལྷ་སོགས་རྡོ་རྗེ་སེམས་དཔར་བསྐྱེད་པ་རྣམས་འོད་དུ་ཞུ་ནས། ཞེས་དང་། གུར་ཞལ་སོགས་མི་བསྐྱོད་པར་བསྐྱེད་པ་རྣམས་ཞེས་དང་ཆོས་པོ་ཏི་དང་གཟུངས་དང་ཡིག་འབྲུ་རྣམས་འོད་དཔག་མེད་དུ་བསྐྱེད་པ་རྣམས་ཞེས་སྦྱར། སྦྱིན་བདག་བསྒོ་བའི་སྐབས་སུ་ཁྱེད་རང་རྣམས་པདྨ་ཉི་མ་འཇིགས་བྱེད་དུས་མཚན་དང་བཅས་པའི་གདན་གྱི་སྟེང་དུ་འཁོར་ལོ་བདེ་མཆོག་སྐུ་མདོག་སྔོན་པོ་ཞལ་བཞི། ཕྱག་བཅུ་གཉིས་པ་ཡུམ་རྡོ་རྗེ་ཕག་མོ་དམར་མོ་ཞལ་གཅིག་ཕྱག་གཉིས་མ་དང་མཉམ་པར་སྦྱོར་བའི་སྐུ་ཅན་དུ་གྱུར་པའི་མོས་པ་མཛོད། ཅེས་སྦྱར། གཞན་ཚང་མ་རབ་གནས་དོན་གཉིས་ལྷུན་གྲུབ་སོར་བཞག་ཡིན་ཞིང་། རྗེ་བཙུན་ས་སྐྱ་པའི་ལུགས་ལ་རབ་གནས་ཀྱི་རྒྱུད་འདི་བླ་མེད་དང་། རྣལ་འབྱོར་རྒྱུད་ཐུན་མོང་བ་ཡིན་པས་རྒྱུད་སྡེ་དེ་གཉིས་ནས་བཤད་པའི་དཀྱིལ་ཆོག་རྣམས་ལ་རབ་གནས་ཀྱི་རྒྱུད་སྦྱར་ནས་ཁྱད་ཆོས་རྣམས་ལྡེ་ཁ་བསྒྱུར་བའི་ཕྱག་ལེན་མཛད་པ་བཞིན་སྦྱར་ལ། བདེ་མཆོག་གི་རྒྱུད་ནས་བཤད་པའི་རབ་གནས་ནི་མ་ཡིན་ནོ།། །།
ཞེས་པའང་ས་སྐྱ་པ་ངག་དབང་ཀུན་དགའ་བློ་གྲོས་ཀྱིས་སྦྱར།། །། PAGE * MERGEFORMAT 2 ཀུན་དགའ་བློ་གྲོས། རབ་གནས་འབྲིང་པོའི་ཆོ་ག་འཁོར་ལོ་བདེ་མཆོག་ལ་སྦྱར་བ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
