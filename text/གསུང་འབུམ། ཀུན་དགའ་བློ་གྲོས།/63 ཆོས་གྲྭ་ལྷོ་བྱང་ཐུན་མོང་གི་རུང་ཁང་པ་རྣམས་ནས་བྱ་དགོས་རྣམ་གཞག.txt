གསུང་འབུམ། ཀུན་དགའ་བློ་གྲོས།
པོད ༦༣
ཆོས་གྲྭ་ལྷོ་བྱང་ཐུན་མོང་གི་རུང་ཁང་པ་རྣམས་ནས་བྱ་དགོས་རྣམ་གཞག
༄༅། །ཆོས་གྲྭ་ལྷོ་བྱང་ཐུན་མོང་གི་རུང་ཁང་པ་རྣམས་ནས་བྱ་དགོས་རྣམ་གཞག་བཞུགས་སོ།། བྱང་གཙོ་འགྱུར་གྱི་ཆོས་སྡེ་ཐུན་མོང་གི་རུང་ཁང་པ་རྣམས་ནས་ངེས་དགོས། རང་གཞན་གྱི་རྒྱུད་ལ་སྒྲིབ་སྦྱོང་ཚོགས་གསོག་གི་ཡུལ་དམ་པ་དགེ་འདུན་གྱི་སྡེ་ཡིན་ཞིང་། དེའི་ནང་ནས་ཀྱང་ཆོས་གྲྭ་ལྷོ་བྱང་འདི་ལ་ས་སྐྱ་གོང་མ་རིམ་ཅན་ནས་མཆོད་ཡུལ་བླ་ན་མེད་པའི་ཐུགས་རྩིས་ཞིག་འདུག་དོན་ལྟར། རྒྱུན་གྱི་ཞབས་ཏོག་བསྙེན་བཀུར་གྱི་རིམ་པ་ཕུན་སུམ་ཚོགས་པ་ཞིག་བྱུང་ན་ཅི་མ་རུང་སྙམ་དྲག་རེའི་རུང་ཁང་གསར་བཀོད་བྱས་པ་ཡིན་པས། ཁྱེད་རུང་ཁང་པ་ཚང་མས་ལས་ཀ་བྱེད་དགོས་ཀྱི་རིམ་པར་གཙོ་བོ་ཆོས་འཇིག་རྟེན་གྱི་བྱ་བ་གང་བྱེད་ཀྱང་། ལྷག་བསམ་རྣམ་དག་གིས་དཀོན་མཆོག་ཐུགས་ཞེ་མི་ཁྲེལ་ཞིང་། རང་ལ་ཚེ་འདིར་མགོ་ཡོད་ཀྱིས་འཇུར་ཐག་ཚ་དྲག་ཅན་དང་། གཞན་གྱི་མི་ཁ་མི་འབྱུང་བ་དང་། ཕྱི་མ་ངན་སོང་སོགས་ཀྱི་སྡུག་བསྔལ་མྱོང་མི་དགོས་པའི་དོ་དམ་རང་སེམས་དཔང་པོར་བཞག་པའི་རང་གིས་རང་གཅུར་ཐུབ་པ་ཞིག་རང་གལ་ཆེ་བས།
དེ་ལྟར་གོ་ཆ་བྱས་ངོས། བདེ་ཆེན་གླིང་པ་རྣམས་ཀྱི་སྒྲིག་ལམ་ཀུན་སྤྱོད་ཕྱག་བཞེས་ཀྱི་གཙོ་བོར་བན་གཙང་པ་རྣམས་ཀྱི་དམིགས་བསལ་ལ་ཚེས་གཅིག་བསངས་བསྐང་གསོ། ཚེས་གསུམ་བསྐང་གསོ། ཚེས་བཞིའི་རྣམ་སྲས། ཟླ་རེའི་བླ་མཆོད་དང་། ཚེས་མཆོད་བརྒྱད་བཅུ་བཞི་ཉེར་གསུམ། ཉེར་དྲུག་ནས་གནམ་གང་བར་གྱི་དུས་གཏོར། ཉེར་ལྔའི་གུར་དྲག སྨན་བླ་རྣམས་ཟླ་རེ་བཞིན་ཆག་མེད་དང་། རྒྱ་འགྲོས་པའི་བསྐང་གསོ་སྨོན་ལམ།
སྤྱན་སྔ་བ་ངག་དབང་ཆོས་གྲགས་དང་ཀ་སྤེ་བའི་བླ་མཆོད། ཟུང་འཛུགས་དམ་ཚིག་བསྐང་གསོ་མདོས་བསྐང་། གཏོར་སྤོད་་་་་་ངེད་རང་ཡོད་ཚེ་སྐྱེད་ལྷས་བསམ་གླིང་ལ་བར་ཐབ་ནས་ཀྱི་རིགས། རིལ་སྒྲུབ་དང་། མདོས་ཆེན་གྱི་བསྐང་གསོ་བརྒྱ་ཚར། མགོན་པོ་མངའ་གསོལ། རབ་གནས་ཆེན་མོ་གང་དགོས་མདོས་ཆེན་གཙོ་བོའི་དབྱངས་སྦྱང་། ལྷ་མོ་གསོལ་མཆོད།་་་་་ ངེད་རང་ཡོད་ཚེ་བར་ཇ་གང་འགྲོ།་་་་་ མདོས་སྡེ།
དྲུག་པ་ཚེས་བཞི་རྣམས་དང་འཚོགས་འདུའི་རིགས་ཚང་མ་དང་། དགེ་འདུན་བྱིངས་དང་མཉམ་འཚོགས་ལ། ཟླ་རེའི་རྒྱུ། རྣལ་འབྱོར་མ། སྒྲུབ་མཆོད་གཏོར་བཟློག མགོན་ཁང་མཚན་ཐོགས་སོགས་བསྐང་བའི་རིགས། བསྙེན་སོང་རྣམས་ཀྱི་དམིགས་བསལ་སེང་སྒྲ་ཆབ་ཀླུ་ཁྲུས་གཏོར་ཆེན་བཀྲ་ཤིས་ལྷ་ཁང་གི་རྣམ་རྒྱལ་སོགས་བྱང་དུ་དགོས་པའི་འཚོགས་འདུ་རུས་མ་རྣམས་དང་། ཚེ་ཆོག་ཀུན་རིག་རྣམ་རྒྱལ། བསྟན་པ་གསོ་ཆོག སིལ་གཏོར།
ཆོས་སྒྲོག་མང་གྲྭ། དབྱར་དགུན་གྱི་གཞིས་ལེན། གསུང་ཆོས་ས་ཚྭ། ལག་ལེན་བའི་གྲོལ་ཇ། རིག་བྱ་སོགས་ལྷོའི་ཚོགས་འདུ་དུས་མ་རྣམས་དང་། གཞན་ཡང་ཆོས་གྲྭ་ལྷོ་བྱང་གི་འཚོགས་འདུ་འཕར་མའི་རིགས་ཇི་སྙེད་བྱུང་བ། དེ་ཐམས་ཅད་ལ་འཇམ་གསོལ་ཇ་སྐྱོ་མ་སོགས་བསྙེན་བཀུར་གྱི་རིགས་གང་དགོས་ཐམས་ཅད་དང་། སྒོ་རུམ་བསྐང་རྒྱུན་བཞི། འཇམ་འདོན་གཟུངས་འདོན་རྣམས་ལ་གྲྭ་རེར་ཉིན་ལྟར་སྐྱོགས་བཞི་རེ། སྒྲོལ་མ་འབུམ་ཐེར་གྱི་ཉུང་ཇ་ཆོ་འཕྲུལ་ཕྲ་འཇམ་དང་།
སྐྱེད་ལྷས་བསམ་གླིང་གཏོར་སྤོད་ཕེབས་འཕྲལ་གྱི་བཞེས་ཐུག་རྣམས་མཆོད་སྤྲོ་ཞིང་མདོག་ལེགས་པ། དགེ་འདུན་རྣམས་ཚིམ་ཞིང་། ཡོན་བདག་རྣམས་བསམ་པ་རྫོགས་པ་ཐུན་མོང་དུ་དང་བ་འགྲོ་བ་ཁོ་ན་མ་གཏོགས། ལས་སླ་དང་རྒྱུས་མ་ཐོན་པའི་རྟགས། ཁ་དོག་དང་རོ་བཟང་ངན་སྣ་ཚོགས་སྐ་སླ་མ་འཚམ་པ་སོགས་དངོས་པོ་བཟང་ལ་ལག་ལེན་ངན་པའི་རྟགས་བྱུང་ན། དངོས་པོ་དེ་ངོ་མའམ་དེ་དོད་ཕེར་བ་ཞིག་གི་ཆད་པ་མགོ་ཡོད་ཀྱིས་མཚོན་ཚང་མར་འགེལ་རྒྱུ་ཡིན་པས་དེ་བཞིན་དུ་མ་སོང་བ་ཞིག་དང་། གཞན་ཡང་མ་བྱིན་ལེན་སོགས། མིག་ཉེ་ངན་པ་ཉག་བརྐྱང་བྱུང་ཚེ། ཕྱི་ལམ་ཁེགས་པའི་དོ་དམ་བྱེད་རྒྱུ་ཡིན་པའང་ཁྱེད་ཚང་མས་ངེས་དགོས། ཕུར་སྒྲུབ་ཆེན་མོ་དང་།
མདོས་ཆེན་བཀའ་འགྱུར་སོགས་གྲྭ་རིགས་གང་ཡིན་ལ་འགྲོ་ཞིང་། འབྲས་སིལ་གྱི་རིགས་བར་ཐབ་དང་ཤོད་ཐབ་ནས་ཐོན་པ་བྱེད་རྒྱུ་དང་། ཆུ་ཚང་མ་ཇ་དཔོན་པའི་ལག་བདེ་བ་རྣམས་ཀྱིས་ལེན་པ་དང་། མེ་ཤིང་ཤིང་དཔོན་གྱིས་དོ་དམ་བྱས་པའི་བཟང་ལྕི་གང་དགོས་གཏོང་རྒྱུ་དང་། དུས་འཕར་དགེ་འདུན་ལ་བསྙེན་བཀུར་ཞུ་རྒྱུའི་ཡོ་བྱད་རྣམས་ཚང་མའི་དོ་དམ་དང་། རུང་ཁང་འདི་ལ་མཁོ་བའི་བྱ་བ་ཐམས་ཅད་ཀྱི་མགོ་འཆུན་ལས་ཐོགས་པས་བྱས་ངོས། དེ་ལ་ཇ་དཔོན་ལག་བདེ་བ་རྣམས་ཀྱིས་ཕྱོགས་གཅིག་བྱས་ཐོག་ནས། གཙང་སྦྲ་སོགས་དགེ་འདུན་གྱི་ཞབས་ཏོག་ལ་རང་དོན་ཐག་པ་ཁུར་བླངས་ཁོ་ན་གལ་ཆེ། རུང་ཁང་འདིར་ལས་བྱེད་པ་རྣམས་དང་། དགེ་འདུན་གྱི་རིགས།
དྲུང་འཁོར་སེར་སྐྱ་དྲག་པ་རྣམས་མ་གཏོགས་གཞན་མི་གཏོང་བར་སྦྱིན་བདག་གི་ངོ་འཛིན་ཚང་མ་ལས་ཐོགས་པ་རང་གི་ཤག་སོགས་སྟབས་གང་བདེར་བྱེད་པ་དང་། འདི་ནས་དགེ་འདུན་གྱི་གསོལ་ཟས་ཁོ་ན་དང་དེའི་རྗེས་འབྲེལ་དུ་དགོས་པ་དུས་མདོས་སྐབས་དྲུག་ཅུ་མཐིལ་པ་དང་ཁང་གཉེར། གཏོར་བཟློག་རྣམས་ཀྱི་གཏོར་ཁུར་བ་སོགས། གཞིས་ལེན་སྐབས་ཀྱི་དངུལ་ཏིབ་པ་སོགས། སྦུད་འབུད་པ་འཕར་ཇའི་སྦྱིན་བདག་རྣམས་དང་། ཚེས་མཆོད་གཞུང་སྒེར་གྱི་རིགས་ལ་གཞུང་ཇ་འདྲེན་མི་སྐྱ་བོ་གང་འོས་ལས་ཐོགས་པས་འཚོལ་བ་དང་། སྒེར་པ་རྣམས་རང་རང་གིས་བཙལ་ངོས་ཀྱི་རྒྱབ་དུ་ཇ་དཔོན་ནམ། ལག་བདེ་བ་རྒན་པ་གང་རུང་ཕྱིན་པའི་འདྲེན་འོས་ཚང་མར་ཆད་ལྷག་མེད་པའི་དོ་དམ་ཡང་དག་བྱེད་དགོས་ཙམ་མ་གཏོགས། གཞན་སྐྱ་བོའི་རིགས་ལ་མི་སྟེར་ཞིང་། དགེ་འདུན་གྱི་གསོལ་བའི་ལྷག་མ་ཇ་རོ།
ཇ་མར་གྱི་ཕྱི་ཐུམ་ཀོ་བ་སོགས་རོ་མ་རྣམས་དེར་ཡོད་རྣམས་ཀྱིས་ལོངས་སྤྱད་ཀྱང་རུང་མོད། དེ་དག་ལ་བསྙད་བཏགས་ཧ་ཅང་གི་རྒྱ་ཆེ་མུ་མེད་བྱས་པ་ཤར་ཚེ་དོ་དམ་གོང་མཚུངས་ཡོང་ཞིང་། འདིར་ལས་བབས་དང་བསྟུན་ཆང་སོགས་འགྲིམ་འགྲུལ་དགོས་པ་བྱུང་ཚེ། རུང་ཁང་མ་ཡིན་པའི་གཞན་ཞིག་ཏུ་འཐུང་རྒྱུ་ལ་བག་མེད་དུ་མ་སོང་བ་དང་། ཚེས་གསུམ་དང་བརྒྱད་སོགས་དཀར་མེ་དུས་མར་བཞུ་དགོས་རྣམས་ལག་བདེ་བ་རྣམས་ནས་སྔ་ཕྱི་སྐབས་གང་བབས་སུ་འཕྲོ་བརླག་མེད་པར་བཞུས་ནས་ཐོ་ཤེར་བ་ཕྱག་གཉེར་ངོ་ཚབ་དང་། བཅུ་སྐྱོགས་པ་ཇ་དཔོན་དང་། ལྔ་སྐྱོགས་པ་ལག་བདེ་བ་རྒན་པས་རྒྱག་ཅིང་། དུས་ཆེན་སྐབས་ཞལ་ཟས་བཟོ་མི། བསྙེན་སོང་གང་དགོས་ལ། བདེ་གླིང་ཆོས་ཁྲིམས་པས་བཀོད་ཁྱབ་བྱེད་རྒྱུ་ཡིན་པས།
དེ་དག་ལའང་གཙང་སྦྲ་ལག་ལེན་དངོས་གཙང་རང་གཞན་གྱི་འདི་ཕྱིའི་དོན་འགྲུབ་པ་ཞིག་ཐམས་ཅད་ནས་གོ་འཚལ། གོང་གསལ་གྱི་ཇ་མར་ཚྭ་འབྲས་ཚང་མ་ཐོག་མར་གཏན་འབེབས་ཡང་དག་བགྱིས་པའི་ཐོག་དངོས་ཆས་མ་ཉུང་མ་མང་པ་དཀྲིགས་སྦྱར་ཡོང་བ་དང་། དགེ་འདུན་ཞལ་གྲངས་མང་ཉུང་འདི་ཡོད་ལས་ཐོགས་པ་ཕྱག་གཉེར་དུ་ལན་གསལ་སྤྲད་པའི་ཐོབ་གཞི་འདེགས་ཤོར་བ་བྱེད།། །། PAGE * MERGEFORMAT 4 ཀུན་དགའ་བློ་གྲོས། ཆོས་གྲྭ་ལྷོ་བྱང་ཐུན་མོང་གི་རུང་ཁང་པ་རྣམས་ནས་བྱ་དགོས་རྣམ་གཞག PAGE * MERGEFORMAT 3
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
