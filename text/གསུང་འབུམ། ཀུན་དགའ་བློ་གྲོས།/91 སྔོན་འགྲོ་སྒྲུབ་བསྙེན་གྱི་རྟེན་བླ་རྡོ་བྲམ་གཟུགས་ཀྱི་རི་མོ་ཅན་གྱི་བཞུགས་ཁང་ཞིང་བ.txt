གསུང་འབུམ། ཀུན་དགའ་བློ་གྲོས།
པོད ༩༡
སྔོན་འགྲོ་སྒྲུབ་བསྙེན་གྱི་རྟེན་བླ་རྡོ་བྲམ་གཟུགས་ཀྱི་རི་མོ་ཅན་གྱི་བཞུགས་ཁང་ཞིང་བཀོད་ཐོ།
༄༅། །དཔལ་ས་སྐྱར་ཞལ་གཏོར་ཆེན་སྐབས་ཟོར་ལས་པ་རིམ་ཅན་ནས་སྔོན་འགྲོ་སྒྲུབ་བསྙེན་གྱི་རྟེན་བླ་རྡོ་བྲམ་གཟུགས་ཀྱི་རི་མོ་ཅན་གྱི་བཞུགས་ཁང་ཞིང་བཀོད་ཐོ།། བཞུགས་ཁང་སྟེང་དུ་ཀླུ་སྒྲུབ་ཆོས་འཆད་ཕྱག་རྒྱ། གཡས་སྟོད་ཀྱཻ་རྡོར། དེ་འོག་བེཀྩེ་གཙོ་འཁོར་གསུམ་མངོན་རྟོགས་བཞིན། དེ་འོག་ཁྲག་མཚོའི་དབུས་སུ་པད་ཉི་ཟླ་སྟེང་དགྲ་བགེགས་བསྣོལ་བའི་སྟེང་གླང་པོ་ཆེ་ལ་ཞོན་པའི་ལི་བྱིན་ཧ་ར་སྐུ་མདོག་སྔོན་པོ་དོམ་སློག་གསོལ། གཡས་ཞགས་ནག གཡོན་སྤུ་གྲི། དབུ་ལ་དར་ནག་གི་ཐེབ་ཞྭ་གསོལ་བ། ཆིབས་སྣ་མོན་ནག་གིས་ཁྲིད་པ། དེ་གཡོན་ཡུམ་ཤནྟི་རོ་ཟན་ནག་མོ།
གཡས་ལྕགས་ཀྱུ། གཡོན་བྷནྡྷ་སྙིང་དམར་གྱིས་གང་བ་སྟག་ཤམ་ཞིང་ལྤགས་གསོལ་བ། གཙོ་བོའི་གཡས་སུ་སེང་དཀར་སྟེང་། པེ་དཀར་སྐུ་མདོག་དཀར་པོ་བེར་སྨུག་དགུ་བརྩེགས་དར་ནག་གིས་ཐོད་བཅིངས་པ། གཡས་རུ་མཚོན་རྩེ་གསུམ་ནག་པོ། གཡོན་ཞགས་ནག གཙོ་བོའི་མདུན་དུ་སྲོག་བདག་སྐུ་མདོག་དམར་ནག་གཡས་མདུང་དམར། གཡོན་ཞགས་དམར་གྱིས་དགྲ་འཛིན་པ། ཨཾ་གཙིགས་བསྡོམས་ཤིང་བསེ་ཁྲབ་བསེ་རྨོག་གྱོན་ནས་རྟ་སྔོན་ལ་ཞོན་པ། དེའི་མདུན་དུ་སྐུའི་རྒྱལ་ཆེན་མོན་བུ་མཐིང་ནག་གཡས་རྡོ་རྗེ་གཡོན་འཁར་གསིལ།
མཎྜི་ནག་པོའི་གོས་གྱོན་པ། ཐེབ་ཞྭ་དམར་པོ་གྱོན་ཞིང་དོམ་ལ་ཞོན་པ། པེ་དཀར་གྱི་གཡས་སུ་གསུང་གི་རྒྱལ་ཆེན་དགྲ་ལྷ་སྐྱེས་གཅིག་ནག་པོ་དར་ནག་འཇོལ་བེར་གསོལ་བ། གཡས་སྦ་མཁར་གཡོན་ཙནྡན་གྱི་བེ་ཅོན། སྤྱང་སྔོན་ལ་ཞོན་ཅིང་དབུ་སྐྲ་གཟིངས་པ་ཐོད་སྐམ་གྱི་དབུ་རྒྱན་ཅན། གཙོ་བོའི་རྒྱབ་ཏུ་ཡོན་ཏན་རྒྱལ་ཆེན་གནོད་སྦྱིན་ནག་པོ། སྟག་ལྷོག་གཡང་གཞི་གྱོན་ཞིང་སྦྲུལ་རྒྱན་ཅན་གཡས་སཏྭ་གྲི། གཡོན་ཞགས་དམར་གྱིས་དགྲ་བོ་འཁྲིད་པ་ཁྱུང་ཁྲ་ལ་ཞོན་པ། ཤནྟི་རོ་ཟན་གྱི་གཡོན་དུ། ཕྲིན་ལས་རྒྱལ་ཆེན་པེ་དཀར་ཞལ་གསུམ་ཕྱག་དྲུག་ཞལ་དབུས་དཀར།
གཡས་སྔོ། གཡོན་དམར། ཕྱག་གཡས་གསུམ་ན་ལྕགས་ཀྱུ། མདའ། སྤུ་གྲི། གཡོན་གསུམ་ན་གྲི། གཞུ། དབྱུག་ཐོ། དར་དཀར་གྱི་གོས་གྱོན་པ་སྟག་ཆས་བསེ་ཐེབ་གྱོན་ཞིང་སེང་གེ་ཞོན་པ། བཞུགས་ཁང་གཡོན་སྟོད་དུ་གུར་མགོན་ལྷ་བརྒྱད་འབྱུང་འདུལ་བཅས་དཀྱུས་བཞིན་བྲི།
དེ་འོག་གཟའ་བདུད་རཱ་ཧུ་ལ། དེ་འོག་རྡོར་ལེགས། གཡས་གཡོན་གྱི་གཙོ་འཁོར་རྣམས་ཀྱི་འོག་ཐད་ནས་བརྩམས་ཏེ་དམག་དཔོན་བཞིའི་ཐད་དྲང་བཤན་པ་ཉེར་གཅིག་ཚན་པ་གཉིས་དང་སྒོ་ལྡེབ་ལ་ཕྱོགས་སྐྱོང་བཅུ་སོགས་ཐོ་ནང་བཞིན་རྔམ་རྔམ་འཇིགས་འཇིགས་གང་ཆེ། ཞིག་གི་བཞུགས་སྒམ་ཕྱི་མ་མེ་རིས་ཐོད་སྐམ་སོགས་ཀྱི་རི་མོ་གང་མཛེས་རྒྱབ་ལ་ཕྲིན་བཅོལ་གྱི་ཡི་གེ་བཅས་འབྲི་དགོས་རྒྱུ། ༈ གཟའ་བདུད་རཱ་ཧུ་ལ་སྐུ་མདོག་དུད་ཁ་ལྟོ་བ་མན་ཆད་སྦྲུལ་མཇུག་ཕྱག་བཞི་པ་མགོ་དགུའི་མདུན་བརྩེགས་གསུམ་དུད་ཁ་གཡས་བརྩེགས་གསུམ་དམར་ནག་གཡོན་བརྩེགས་གསུམ་ལྗང་ནག་དེ་གསུམ་གྱི་དབུས་ན་བྱ་རོག་གི་མགོ་བོ་ཁ་གདངས་པ། ཞལ་རེ་རེ་ལ་སྤྱན་གསུམ་གསུམ་ཞལ་ཐམས་ཅད་གདངས་ཤིང་མཆེ་བ་གཙིགས་པ། སྨིན་མ་དང་དབུ་སྐྲ་གྱེན་དུ་བརྫེས་པ་ལྟེ་བ་ནས་ཁྲོ་ཞལ་གདངས་པ་སྦྲུལ་མཇུག་མ་གཏོགས་སྐུ་ལུས་མིག་གིས་གང་བ། ཕྱག་གཡས་ཀྱི་དང་པོ་ཆུ་སྲིན་མགོས་ཏོག་བྱས་པའི་རྒྱལ་མཚན་འཕྱར་ཞིང་། གཡོན་དང་པོ་སྡིགས་མཛུབ་ལ་དཀྲིས་པའི་སྦྲུལ་ཞགས་ཐུགས་ཀར་འཕྱངས་བ་འོག་མ་གཉིས་ཀྱིས་མདའ་གཞུ་འགེངས་པ། བྱ་མགོ་མ་གཏོགས་དབུ་རྣམས་ལ་ཐོད་སྐམ་གསུམ་མམ་ལྔས་བརྒྱན་པ།
ཁྲག་མཚོའི་དབུས་ན་བཞུགས་པའི་མདུན་དུ་སྟག་སྲིན་དཀར་མོ་སྟག་གདོང་། གཡས་ན་བཾ་སྲིན་སེར་མོ་དྲེད་གདོང་། རྒྱབ་ན་རྐང་སྲིན་དམར་མོ་གླང་གདོང་། གཡོན་ན་འབྲོག་སྲིན་ལྗང་ནག་ཆུ་སྲིན་གདོང་། ཐམས་ཅད་གཡས་ཟོར་བ་འཕྱར་ཞིང་། གཡོན་ནད་རྐྱལ། ༈ །ཡང་ཁྲག་མཚོའི་དབུས་སུ་པད་ཉི་ར་སྐྱེས་ཁམ་པའི་སྟེང་དུ་རྡོར་ལེགས་མཐིང་ནག་ཞལ་གཅིག་ཕྱག་གཉིས། སྤྱན་གསུམ་ཁྲོ་ཚུལ། གཡས་ཐོ་བ་འཕྱར་བ། གཡོན་དོམ་ལྤགས་ཀྱི་སྦུད་པ་སྐུ་ལ་དར་ནག་བེར་ཅན་དགུ་བརྩེགས་རིན་པོ་ཆེའི་སྐེ་རགས་བཅིངས་པའི་མདུན་དུ་རྡོ་རྗེ་བོད་ཁམས་སྐྱོང་སྐུ་མདོག་དཀར་མོ་ནང་གོས་དམར་གྱི་བེར་ལྗང་གཡས་རྡོ་རྗེ་གཡོན་ཞགས་པ་ཤ་བ་ལ་ཞོན་པ།
གཡས་སུ་རྡོ་རྗེ་དཔལ་གྱི་ཡུམ་སྐུ་མདོག་དམར་པོ་ནང་གོས་ལྗང་སེར་ཕྱི་བེར་དམར། གཡས་རྡོ་རྗེ། གཡོན་ལྕགས་ཀྱུས་མཚན་པའི་དབྱུག་ཐོ། དོམ་ནག་ལ་ཞོན་པ། གཡོན་དུ་རྡོ་རྗེ་གཡུ་བུན་མ་སྐུ་མདོག་སེར་མོ་ནང་གོས་དམར་གྱི་བེར་ལྗང་། གཡས་རྡོ་རྗེ། གཡོན་རལ་གྲི་སྟག་ལ་ཞོན་པ། མཐའ་བསྐོར་མདུན་དུ་སྲོག་བདག་དཀར་པོ་གཡས་རལ་གྲི་རྟ་ངང་པ་ཞོན་པ། གཡས་སུ་ཡུམ་ཤུད་དམར་པོ་གཡས་བེ་ཅོན་རྟ་དམར་ཞོན་པ། རྒྱབ་ཏུ་བདུད་གིང་ནག་པོ་གཡས་རལ་གྲི་རྟ་ནག་ཞོན་པ།
གཡོན་དུ་ཟ་བྱེད་སྔོན་པོ་སྤྱང་ཀིའི་གདོང་གཡས་དགྲ་སཏྭ། གཡོན་ཞགས་པ་དེ་བཞི་ཀ་གཡོན་རྟ་སྲབ་འཛིན་པ། རང་རང་གི་མདོག་མཚུངས་བེར་གྱོན་པ། སྐྲ་གཟིངས་ཤིང་སྲིན་པོའི་ཆ་ལུགས། ༈ །ཡང་རླུང་ནག་གསེབ་ཏུ་དམག་དཔོན་སྟག་ཞོན་ནག་པོ་ཕྱག་གཉིས་མདུང་འཛིན་པ། ཡང་དྲེད་ཞོན་སྐུ་མདོག་མཐིང་ནག་གཡས་རལ་གྲི། གཡོན་ཞགས་པ། དམག་དཔོན་གཟིག་ཞོན་སྨུག་ནག་ཕྱག་གཉིས་རྩེ་གསུམ་དང་། ཡང་འཕར་ཞོན་དམར་སྐྱ་ཕྱག་གཉིས་མདུང་འཛིན་པ། འདི་བཞི་སྲིན་པོའི་ཆ་ལུགས་སྐྲ་གཟིངས་ཤིང་ལུས་གཅེར་བུ་ཞོན་པའི་སྟེང་ན་གནས་པ།
གཞན་ཡང་མཐའ་སྐོར་ཇི་ལྟར་རིགས་པར་བདུད་འདུལ་དབང་ཕྱུག་དམར་པོ། གཡས་རལ་གྲི་གཡོན་སྤར་བ་གདེངས་པ། ཤ་ཟ་ནག་པོ་གཡས་སྤུ་གྲིས་གཡོན་གྱི་ཕྱག་མཚན་རོའི་མགོ་གཅོད་པ། ཁྲག་འཐུང་ནག་པོ་ལག་གཉིས་མི་བཟུང་ནས་ཁ་ཡིས་མཇིང་རྩ་འཇིབས་པ། དམ་ཉམས་དབུགས་ལེན་ནག་པོ་མི་བཟུང་ནས་ཁང་ལག་བྱེད་པ། དགྲ་བགེགས་གཤེགས་པོ་ནག་པོ་གཡོན་པས་མིའི་སྐྲ་ནས་བཟུང་ཞིང་གཡས་གྲི་འདེབས་པ། ཆོས་བྱེད་སྲུང་མ་ནག་པོ་གཡས་སྤུ་གྲི་དང་གཡོན་ཞགས་པས་མི་བཟུང་བ། མནའ་ཟན་གཤེགས་པོ་ནག་པོ་ལག་གཉིས་མི་བཟུང་ནས་ཟ་བ། རོ་ཟན་ནག་པོ་ཕྱག་གཉིས་རོ་བཟུང་ནས་ཟ་བ། སྒྱོགས་འཕེན་ནག་པོ་ལག་གཉིས་ལྕགས་ཀྱི་སྒྱོགས་རྡོ་དགྲ་ལ་འཕེན་པ།
ནག་པོ་ཁྲག་འཇིབས་གཡས་རལ་གྲི་གཡོན་དགྲ་སྙིང་འདོན་པ། རོ་རྡེབ་དམར་པོ་ལག་གཉིས་མི་རོ་འཕྱར་ནས་བརྡེབ་པ། སྲོག་གཅོད་ནག་པོ་གཡས་རལ་གྲི་དང་གཡོན་རོ་གདན་གྱི་རྒྱུ་མ་འདོན་པ། སྲོག་ལེན་སྨུག་ནག་གཡས་རྒྱུ་ཞགས། གཡོན་ལྕགས་ཀྱུ། དབུགས་ལེན་ནག་མོ་སྦྲུལ་རྒྱན་ཅན། གཡས་ཐོད་པ་སྙིང་དང་ཁྲག་གང་། གཡོན་ཤང་ལང་། མ་མོ་ཁྲག་གདོང་ནག་མོ་ལྟོ་བ་ཁྲོ་ཞལ་ཅན། གཡས་ཐོད་ཁྲག་འཐུང་ཞིང་།
གཡོན་སྤར་བ་གདེངས་པ། ནད་གཏོང་ནག་མོ་གཡས་ནད་རྐྱལ། གཡོན་གསལ་ཤིང་ལ་མི་རོ་བཙུགས་པ། བདུད་གཅོད་ནག་མོ་གཡས་སྤར་བ་གདེངས་ཤིང་གཡོན་མཚོན་ཆའི་འཁོར་ལོ་གཡང་གཞི་གྱོན་པ། སྲོག་གཅོད་ནག་པོ་གཡས་རལ་གྲི་གཡོན་སྤར་བ་གདེངས་པ། ནད་གཏོང་རྒྱལ་མོ་ནག་མོ་གཡས་ནད་རྐྱལ། གཡོན་མི་རོ་གསལ་ཤིང་ལ་བཙུགས་པ་སྦྲུལ་རྒྱན་ཅན། སྲོག་བདག་ནག་མོ་ལག་གཉིས་མི་རོ་བྲང་ལ་སྦྱར་བ་སྦྲུལ་རྒྱན། ཕྲིན་ལས་དྲག་མོ་ནག་མོ་གླང་པོ་ལ་ཞོན་པ་གཡས་མདུང་གཡོན་ཁྲག་འཕྱར་བ། མངལ་སྲུང་ནག་པོ་གཡས་ཤང་ལང་།
གཡོན་སྤར་བ་གདེངས་པ། འདི་ཐམས་ཅད་སྲིན་པོའི་ཆ་ལུགས་ཤིན་ཏུ་འཇིགས་ཚུལ། ཕོ་རྣམས་སྟག་ཤམ་མགོ་ཕྲེང་རྒྱུ་ཞགས་སྤྱན་གཉིས་པ། ཐོད་སྐམ་གྱི་མགོ་རྒྱན། མོ་རྣམས་གཅེར་བུ་སྦྲུལ་རྒྱན་རྒྱུ་མའི་ག་ཤལ་སྤྱན་གཉིས་པ། ༈ །ཡང་འགུགས་བྱེད་བཤན་པ་ནག་པོ་གཡས་ལྕགས་ཀྱུ་གཡོན་ཞགས་པ། འཆིང་བྱེད་བཤན་པ་དམར་པོ་གཡས་ཞགས་པ་གཡོན་ཐོད་ཁྲག སྒྲོག་བྱེད་དུད་ཁ་གཡས་ལྕགས་སྒྲོག གཡོན་མི་མགོ་ཟ་བ། འབེབས་བྱེད་སྔོན་པོ་གཡས་དྲིལ་བུ།
གཡོན་སྙིང་ཟ་བ། གསོད་བྱེད་མཐིང་ནག་གཡས་རལ་གྲི་གཡོན་ཐོད་ཁྲག སྒྲོལ་བྱེད་ལྗང་གུ་གཡས་ཤང་ལང་། གཡོན་ཐོད་ཁྲག དབུགས་ལེན་སྔོན་པོ་གཡས་དབྱུག་ཐོ་གཡོན་ནད་རྐྱལ། མདངས་འཕྲོག་ནག་པོ་གཡས་གྲི་གུག གཡོན་སྙིང་། ཁྲག་འཐུང་དམར་པོ་གཡས་གྲི། གཡོན་གློ་སྙིང་ཟ་བ། དཀྲུགས་བྱེད་ལྗང་གུ་གཡས་སྤུ་གྲི།
གཡོན་ཕུར་པ། སྲོག་བདུད་དམར་པོ་ཕྱག་གཉིས་མི་རོ་ཕྲག་པར་ཁུར་བ། ཁོང་ཁྲག་སྔོན་པོ་གཡས་མི་མགོ གཡོན་གློ་སྙིང་། མནའ་ཟན་ནག་པོ་གཡས་རལ་གྲི། གཡོན་ཐོད་ཁྲག རིག་འཛིན་སྲོག་ཤིང་དཀར་པོ་མི་རོ་ཟ་བ། དགུ་བདུད་དམར་ནག་གཡས་གྲི་གུག་གཡོན་ཐོད་ཁྲག དྲག་ཤུལ་ནག་པོ་གཡས་རལ་གྲི་གཡོན་ཞགས་པ། སྙིང་རིངས་ནག་པོ་གཡས་ཐོ་བ་གཡོན་སྐམ་པ།
བསྟན་པའི་བཤན་པ་སེར་པོ་གཡས་རྒྱུ་ཞགས་གཡོན་མདུང་། སྲོག་ལེན་དམར་ནག་གཡས་རྩེ་གསུམ་གཡོན་ཞགས་པ། དུག་གདོང་ནག་པོ་གཡས་རལ་གྲི་གཡོན་ཐོད་ཁྲག འཕུང་བྱེད་ནག་པོ་མི་ལུས་ཁྱུང་མགོ་གཤོག་པ་ཅན་གཡས་ལྕགས་ཀྱུ། གཡོན་ཞགས་པ། ཐམས་ཅད་ཀྱང་སྤྱན་གསུམ་པ། སྐྲ་དམར་ནག་གྱེན་དུ་བརྫེས་ཤིང་ཐུར་དུ་འཕྱང་བ། དུང་ལོང་རུས་པའི་རྒྱན་དྲུག གཡང་གཞིའི་སྟོད་གཡོགས་སྟག་གི་ཤམ་ཐབས་ཅན་རྣམས་དང་། སྒོ་ལྡེབས་གཡས་གཡོན་ལ།
ཚངས་པ་གདོང་གཅིག་སེར་པོ་ངང་པ་ལ་ཞོན་པ། ཕྱག་གཉིས་བུམ་པ་དང་། བརྒྱ་བྱིན་དཀར་པོ་གླང་པོ་ཞོན་པ། གཡས་རྡོ་རྗེ། གཡོན་སྡིགས་མཛུབ། མེ་ལྷ་དམར་པོ་ར་ཞོན་པ་གཡས་ཕྲེང་བ། གཡོན་སྤྱི་བླུགས་དྲང་སྲོང་གི་ཚུལ། གཤིན་རྗེ་མཐིང་ནག་མ་ཧེ་ཞོན་པ་གཡས་དབྱུག་པ། སྲིན་པོ་སྨུག་ནག་རོ་ལངས་ཞོན་པ། གཡས་རལ་གྲི།
ཆུ་ལྷ་དཀར་པོ་ཆུ་སྲིན་ཞོན་པ་གཡས་སྦྲུལ་ཞགས། རླུང་ལྷ་ལྗང་གུ་ཤ་བ་ལ་ཞོན་པ། གཡས་བ་དན། གནོད་སྦྱིན་སེར་པོ་རྟ་སེར་ཞོན་པ། གཡས་བེ་ཅོན། འབྱུང་པོ་ཐལ་སྐྱ་ཁྱུང་ཞོན་པ། གཡས་རྩེ་གསུམ། འདི་ཐམས་ཅད་གཡོན་སྡིགས་མཛུབ། ས་ལྷ་སེར་པོ་ཕོ་རོག་ཞོན་པ། གཡས་སྐྱབས་སྦྱིན་གཡོན་བུམ་པ།
འཇིགས་བྱེད་ནག་མོ་དྲེལ་རྟ་རྐང་གསུམ་ཞོན་པ། གཡས་ཁྲམ་ཤིང་། གཡོན་ནད་རྐྱལ། འདི་རྣམས་ཁྲོ་བོའི་རྣམ་པ་མཆེ་བ་གཙིགས་ཤིང་སྤྱན་གཉིས་པ་མི་མགོ་སྐམ་རློན་སྟག་ཤམ་རུས་པས་བརྒྱན་པ། དབང་ཕྱུག་དཀར་པོ་གླང་གདོང་ཅན་གླང་དམར་ལ་ཞོན་པ་ཕྱག་གཉིས་རྩེ་གསུམ་འཛིན་པ། ལྷ་ཆེན་དམར་པོ་སྦྲུལ་གདོང་ཅན་སྦྲུལ་སྔོན་ལ་ཞོན་ནས་སྦྲུལ་ཞགས་ཀྱིས་དགྲ་འཆིང་བ། གཤིན་རྗེ་སྔོན་པོ་མ་ཧེའི་གདོང་པ་ཅན་མ་ཧེ་ལ་ཞོན་པ། གཡས་དབྱུག་ཐོ་གཡོན་ཞགས་པ། གདོང་དྲུག་སེར་པོ་རྨ་བྱའི་གདོང་དྲུག་དང་ལྡན་པ་རྨ་བྱ་ལ་ཞོན་པ། གཡས་གྲི་གུག
གཡོན་ཐོད་པ་འཛིན་པ། ཚངས་པ་དམར་པོ་ངང་པའི་གདོང་བཞི་ངང་པ་ལ་ཞོན་པ། ཕྱག་གཉིས་རྩེ་གསུམ། བྷྲིཾ་གི་རི་ཏི་སྔོ་སྐྱ་རྟ་གདོང་ཅན་རྟ་དམར་ལ་ཞོན་པ། གཡས་རལ་གྲི། གཡོན་ཐོད་ཁྲག ཁྱབ་འཇུག་ནག་པོ་ཁྱུང་གདོང་ཅན་ཁྱུང་དམར་ལ་ཞོན་པ། ཕྱག་གཉིས་འཁོར་ལོ། ཚོགས་བདག་ལྗང་གུ་གླང་སྣ་ཅན་བྱི་བ་ལ་ཞོན་པ། ཕྱག་གཉིས་ལ་དུ།
མཐའ་ཡས་དམར་སྐྱ། འཇོག་པོ་སེར། ཀ་ཀོ་ཏྲ་ཊ་ནག རིགས་ལྡན་ལྗང་། ནོར་རྒྱས་སེར། དུང་སྐྱོང་དཀར། པདྨ་དམར། པད་ཆེན་སྔོ་སྐྱ་རྣམས་སྨད་སྦྲུལ་མཇུག་སྟོད་མི་ལུས་སྦྲུལ་ཞགས་འཛིན་པ། སྦྲུལ་མགོའི་གདེངས་ཀ་གསུམ་བདུན་གང་རུང་། པ་སངས་དཀར་པོ་པདྨ་ལ་གནས་པ།
གཡས་ཕྲེང་བ་གཡོན་སྤྱི་བླུགས་འཛིན་པ། མིག་དམར་དམར་པོ་ར་ལ་ཞོན་པ། གཡས་གྲི་གུག གཡོན་མི་མགོ་ཟ་བ། ཕུར་བུ་དཀར་པོ་སྣལ་དམར་ཞོན་པ། གཡས་ཕྲེང་བ། གཡོན་སྤྱི་བླུགས། ཉི་མ་དམར་པོ་རྟ་བདུན་གྱིས་དྲངས་པའི་ཤིང་རྟ་ལ་གནས་པ། ཕྱག་གཉིས་ཉི་མ་འཛིན་པ། ཟླ་བ་དཀར་པོ་ངང་སེར་ལ་ཞོན་པ་ཕྱག་གཉིས་ཟླ་བ་འཛིན་པ།
སྒྲ་གཅན་དམར་ནག་ཁྱུང་སྔོན་ལ་ཞོན་པ། གཡས་ཉི་མ། གཡོན་ཟླ་བ། ལྷག་པ་སེར་པོ་པད་དམར་ལ་གནས་པ། མདའ་གཞུ་འཛིན་པ། སྤེན་པ་སེར་པོ་སྦལ་སེར་ལ་གནས་པ། ཕྱག་གཉིས་དབྱུག་པ་འཛིན་པ། འདི་རྣམས་ཅུང་ཟད་ཁྲོ་ཚུལ། དར་གྱི་ན་བཟའ་དང་རིན་པོ་ཆེའི་རྒྱབ་ཅན་ཏེ་སྡེ་ཚན་གཅིག་དང་། ༈ །ཡང་རླུང་ནག་ཁྲོད་དུ་དབང་ཕྱུག་ཐལ་ཁ་འཁོར་ལོ་འཛིན་པ།
ཐོད་ཕྲེང་ནག་པོ་རལ་གྲི་འཛིན་པ། བུམ་སྣ་སྔོན་པོ་དགྲ་སཏྭ་འཛིན་པ། སེན་དགུ་ནག་པོ་རྡོ་རྗེ་འཛིན་པ་འདི་བཞི་གཡོན་སྡིགས་མཛུབ། སྐྲ་བརྫེས་ཤིང་ཐོད་སྐམ་མགོ་རྒྱན་སྟག་ལྤགས་ཤམ་ཐབས། མེ་ཏོག་མ་སྨུག་ནག་ལྕགས་ཀྱུ་འཛིན་པ། མཛེས་ལྡན་མ་མཐིང་ནག་གྲི་གུག་འཛིན་པ། འོད་ཕྲེང་མ་དམར་ནག་མི་མགོ་འཛིན་པ། མདངས་འཕྲོག་མ་ལྗང་ནག་རྒྱུ་ཞགས་འཛིན་པ། འདི་བཞི་གཡོན་ཐོད་ཁྲག་གཟིག་ལྤགས་ཀྱི་ཤམ་ཐབས་རལ་བ་ཐུར་འཕྱང་བ། ཐོད་སྐམ་མགོ་རྒྱན།
ཡབ་ཡུམ་བཞི་ཀའང་ཤིན་ཏུ་ཁྲོས་པ། གཡས་བསྐུམ་གཡོན་བརྐྱང་གི་སྟབས་ཀྱིས་རོ་གདན་ལ་བཞུགས་པ་རྣམས་སྡེ་ཚན་དང་། ༈ །ཡང་མེ་རླུང་ཁྲོད་དུ། བུམ་བུ་ཐལ་དཀར་རལ་གྲི་འཛིན་པ། རྣམ་འཕྱང་དུད་ཁ་དབྱུག་པ་འཛིན་པ། གྱེན་ཕྲེང་དམར་ནག་མདུང་འཛིན་པ། རལ་གྲི་སོ་ནག་དགྲ་སཏྭ་འཛིན་པ། འདི་བཞི་གཡོན་ཐོད་པ། ཤ་ཟ་མ་སྨུག་ནག་འཁོར་ལོ་འཛིན་པ། རལ་པ་མ་དམར་ནག་མདའ་འཛིན་པ།
གདུང་སེར་མ་སེར་པོ་གྲི་གུག་འཛིན་པ། སེང་གདོང་མ་མི་གདོང་དཀར་པོ་རྩེ་གསུམ་འཛིན་པ། འདི་བཞི་གཡོན་ཐོད་པ། ཡབ་ཡུམ་བརྒྱད་ཀ་མི་མགོ་སྐམ་རློན་སྟག་ཤམ་སྦྲུལ་གྱིས་བརྒྱན་པ། གཡས་བརྐྱང་གཡོན་བསྐུམ་པའི་རོ་གདན་ལ་བཞུགས་པ་དེ་རྣམས་སྡེ་ཚན། ༈ །ཡང་རླུང་ནག་ཁྲོད་དུ། ཡ་བ་ཏི། མིག་དམར། ཆོས་རྒྱལ། ཆ་སང་།
ཏེལ་པ། དམིགས་པ། གླང་མགོ རལ་པ་ཚར་དགུ་སྟེ་ཕོ་བརྒྱད་སྐུ་ལ་མདོག་སྔོ་སྐྱ། གཅེར་བུ། གཡས་རལ་གྲི། གཡོན་ཐོད་ཁྲག རལ་པ་མཐུར་འཕྱང་། མི་མགོ སྦྲུལ་ནག
རྒྱུ་མའི་དོ་ཤལ་ཤིན་ཏུ་ཁྲོས་པ། རོ་གདན་ལ་གཡས་བརྐྱང་གཡོན་བསྐུམ་གྱིས་བཞུགས་པ། ལུ་གུ་རྒྱུད། དུས་མཚན་མ། ཞགས་པ་མ། འབེབས་མ། ལྕགས་ཀྱུ་མ། ཕོ་ཉ་མོ། མཆེ་བ་མོ། མཚན་མོ་ནག་མོ་སྟེ་མོ་བརྒྱད་དབུ་སྐྲ་དམར་ནག་ཐུར་དུ་འཕྱང་བ།
གཞན་སྐུ་མདོག་ཕྱག་མཚན་བཞུགས་ཚུལ་གདན་རྣམས་ཕོ་བརྒྱད་དང་མཚུངས་དེ་རྣམས་སྡེ་ཚན། ༈ །ཡང་སྒོ་འགྲམ་བར་མཚམས་འོས་པར། མོན་པ་ཁ་གདངས་ལག་གདེངས་དང་། མོན་པ་གྲི་ཐོགས་དང་། ཞགས་ཐོགས་དང་། མདའ་ཐོགས་དང་། གླུ་ལེན་དང་། གྲི་སྐོར་གར་བྱེད་རྣམས་ནག་པོ་རས་ཐོད་ཨང་རག་དུང་ལོང་རྒྱུ་མའི་ག་ཤལ་བཅས་པ་རྣམས་དང་། དགེ་སློང་། སྔགས་པ།
སྐྱེས་པ། བུད་མེད་དེ་རུ་འདྲེན་སྡེ་བཞི་དཀྱུས་མཚུངས་རྔམ་པ། གཞན་ཡང་ཤོངས་ཚེ་ཁ་དོག་ཆ་ལུགས་སྣ་ཚོགས་པའི་འཁོར། ལ་ལ་བ་དན་གཡབ་མོ། མི་རྐང་འབུད་པ། ཞགས་པས་དགྲ་བགེགས་འཛིན་པ་ཁྲག་འཐུང་བ། སྤོས་ཕོར་ཐོགས་པ། གཡང་གཞི་རྡེབ་པ། ཐོག་སེར་འབེབས་པ་རྣམས་འཇིགས་ཚུལ་ཉམས་དོད་པ་ཞིག་འབྲི་དགོས་ཀྱི་ཐོ་འདི་ཡང་ས་སྐྱ་པ་ཀུན་བློས་བྲིས་པའི་ཡི་གེ་པ་ནི་བསོད་ནམས་འོད་ཟེར་གྱིས་བགྱིས་པ་དགེ། །། སརྦ་མངྒ་ལཾ།། །།
PAGE * MERGEFORMAT 2 ཀུན་དགའ་བློ་གྲོས། བླ་རྡོ་བྲམ་གཟུགས་ཀྱི་རི་མོ་ཅན་གྱི་བཞུགས་ཁང་ཞིང་བཀོད་ཐོ། PAGE * MERGEFORMAT 5
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
