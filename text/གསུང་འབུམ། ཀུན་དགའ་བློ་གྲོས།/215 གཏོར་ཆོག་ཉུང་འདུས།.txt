གསུང་འབུམ། ཀུན་དགའ་བློ་གྲོས།
པོད ༢༡༥
གཏོར་ཆོག་ཉུང་འདུས།
༄༅། །གཏོར་ཆོག་ཉུང་འདུས་བཞུགས་སོ།། ན་མོ་གུ་རུ་བྷྱ། ངག་གི་དབང་ཕྱུག་པོད་རལ་ཅན། ། ཀུན་དགའི་རིང་ལུགས་སྐྱོང་བ་ལ། ། རིན་ཆེན་སྒྲོན་མེ་ས་སྐྱ་པ། ། བདུད་ཀྱི་སྟོབས་འཕྲོག་ཞབས་ལ་འདུད། ། འདིར་ས་སྐྱ་པའི་ཡབ་ཆོས་བདེ་ཀྱཻ་གཉིས་དང་གུར་ལྕམ་དྲལ་ཞལ་བཞི་ནོར་སྐྱོང་ཟུང་དཀར་བདུད་ཕུར་སྲུང་བཅས་ལ་གཏོར་འབུལ་ཤིན་ཏུ་བསྡུས་པའི་ལག་ལེན་འདི་ལྟར་ཏེ། གུར་ཞལ་སོགས་ཀྱི་རྟེན་ཡོད་ན་དེ་ཉིད་ཀྱི་དྲུང་དང་། གཞན་ཇི་ལྟར་རིགས་པར་སྟེགས་སྟེང་རས་དཀར་སོགས་ཀྱིས་བཀབ་ལ་འབྲུ་སྣས་བརྒྱན་པའི་དབུས་སུ་ཡི་དམ་གཉིས་ལ་ཐུན་མོང་དུ་ཟླུམ་གཏོར་གཅིག གཡས་སུ་གུར་ནས་ཕུར་སྲུང་ཡན་ལ་ཐུན་མོང་དུ་ཟླུམ་གཏོར་གཅིག
གཡོན་དུ་མཁའ་འགྲོ་སྤྱི་དང་གཞི་བདག་ཐུན་མོང་དུ་ཟླུམ་གཏོར་གཅིག་རྣམས་བཤམས་པའི་མདུན་དུ་ཆུ་གཉིས། མེ་ཏོག བདུག་སྤོས། མར་མེ། དྲི་ཆབ། ཞལ་ཟས་རྣམས་བཤམས། སྤྲོ་ན་རང་གི་མདུན་དུ་སྟེགས་སྟེང་རྡོར་དྲིལ་ནང་མཆོད་ཌཱ་མ་རུ་འཐོར་ནས་རྣམས་བཤམས་པའམ། མ་བྱུང་ཀྱང་ཆད་པའི་སྐྱོན་མེད། དངོས་གཞི་ལ་རྡོར་དྲིལ་བཤམས་ཚེ། ཐོག་མར་མཆོད་པ་ལ་རྡོ་རྗེའི་རྩེས་ནང་མཆོད་འཐོར་ཚུལ་དང་།
གཞན་ཡིད་ཀྱིས་དམིགས་ལ། ཨོཾ་ཨ་མྲྀ་ཏ་ཀུཎྜ་ལི་ཧཱུྃ་ཕཊ་ཀྱིས་བསངས། ཨོཾ་སྭ་བྷཱ་ཝ་ཤུདྡྷ་སརྦ་དྷརྨ་སྭ་བྷཱ་ཝ་ཤུདྡྷོ྅ཧཾ་གིས་སྦྱངས། སྟོང་པའི་ངང་ལས་ཨ་ལས་བནྡྷ་འབར་བའི་སྣོད་དུ་ཧཱུྃ་ལས་མཆོད་ཡོན། ཞབས་བསིལ། ཉེར་སྤྱོད་རོལ་མོ་རྣམས་དྭངས་ཤིང་ཐོགས་པ་མེད་པར་གྱུར། ཌཱ་དྲིལ་ཡོད་ཚེ་དཀྲོལ་ལ། ཨོཾ་བཛྲ་ཨ་ཧ་ར་ལི་ཧཱུྃ་ཕཊ། པུཥྤེ། དྷུ་པེ།
ཨཱ་ལོ་ཀེ གནྡྷེ། ནཻ་ཝི་དྱེ། ཤཔྟ། ཨུ་ད་ཕ་ལ་ཡ་བི་པུ་ར་ཡེ་ཧཱུྃ་ཕཊཿ ཞེས་པས་བྱིན་གྱིས་བརླབས་ལ་ཌཱ་དྲིལ་བཞག སྐྱབས་འགྲོ་སེམས་བསྐྱེད་ནི། ནམ་མཁར་རྡོ་རྗེ་གཞོན་ནུ་ཡབ་ཡུམ་དམིགས་པའི་སྐུ་དགེ་འདུན། གསུང་དམ་ཆོས། ཐུགས་བླ་མ་སངས་རྒྱས་ཀྱི་རང་བཞིན་ཅན་ལ་རང་གཞན་ཐམས་ཅད་སྐྱབས་སུ་འགྲོ་བར་མོས་ཏེ།
ངག་ཏུ། བླ་མ་སངས་རྒྱས་ཆོས་ཚོགས་ལ། ། བྱང་ཆུབ་བར་དུ་སྐྱབས་སུ་མཆི། ། འགྲོ་བའི་དོན་དུ་ཡི་དམ་ལྷ། ། ཡོངས་སུ་བསྒོམ་པར་སེམས་བསྐྱེད་དོ། ། ལན་གསུམ། སྟོང་པའི་ངང་ལས་རང་རྡོ་རྗེ་གཞོན་ནུ་ཡབ་ཡུམ་གྱི་སྦྱོར་མཚམས་ནས་སྤྲོས་པའི་ཁྲོ་བོ་རྣམས་ཀྱིས་བགེགས་བསྐྲད། ཧཱུྃ་ཧཱུྃ་ཧཱུྃ། རང་ཉིད་གང་དུ་གནས་པའི་ཞིང་འདི་རྡོ་རྗེའི་གུར་ཁང་དུ་གྱུར་པའི་དབུས་སུ་ཆོས་འབྱུང་གྲུ་གསུམ་མཐིང་ནག་མུ་ཁྱུད་རྡོ་རྗེས་སྤྲས་པའི་ལྟེ་བར་ཉི་ཟླ་དྲག་པོ་ཕོ་མོའི་སྟེང་དུ་རང་ཧཱུྃ་ལས་རྡོ་རྗེ་གཞོན་ནུ་སྐུ་མདོག་མཐིང་ནག་སྔོ་དཀར་དམར་བའི་ཞལ་གསུམ་ཕྱག་དྲུག་གི་གཡས་གཉིས་ན་རྡོ་རྗེ་རྩེ་དགུ་རྩེ་ལྔ། གཡོན་གཉིས་ན་མེ་དཔུང་ཁ་ཊྭཱཾ་ག
མཐའ་མ་གཉིས་ཀྱི་ཕུར་བུ་བསྒྲིལ་བས་ཡུམ་ལ་འཁྱུད་པ། དེའི་པང་ན་འཁོར་ལོ་རྒྱས་འདེབས་མ་སྔོན་མོ་གཡས་འཁོར་ལོ་གཡོན་ཐོད་ཁྲག་འཛིན་པས་འཁྱུད་པ། གཉིས་ཀའང་དུར་ཁྲོད་ཀྱི་ཆས་དང་། དཔལ་གྱི་ཆས་བརྒྱད་ཀྱིས་བརྒྱན་པ། རོལ་པའི་སྟབས་ཀྱིས་མེ་དཔུང་འབར་བའི་དབུས་ན་བཞུགས་པའི་སྐུར་གྱུར། དེའི་ཐུགས་ཀར་ཉི་མའི་སྟེང་དུ་ཧཱུྃ་སྔོན་གྱི་མཐར་སྔགས་འཕྲེང་གིས་བསྐོར་བ་ལས་འོད་འཕྲོས། དོན་གཉིས་བྱས་ཚུར་འདུས་རང་ལ་ཐིམ། ཨོཾ་བཛྲ་ཀཱི་ལི་ཀཱི་ལ་ཡ་སརྦ་བིགྷྣན་བནྡྷ་ཧཱུྃ་ཕཊཿ ཅེས་དབང་དུས་ཀྱི་དམ་བཅའ་བཞིན་བཟླ། བཟླས་ཚར་བ་དང་ཕྲེང་བ་ལ་ཧས་བཏབ་སྤྱི་བོར་རེག་ལ།
བདག་རྒྱུད་བྱིན་གྱིས་བརླབས་ཏུ་གསོལ་ཞེས་བརྗོད། སྙིང་ཁའི་ཧཱུྃ་ལས་འོད་འཕྲོས་པ་སྲུང་འཁོར་དང་ཆོས་འབྱུང་རང་ལ་ཐིམ། མདུན་གྱི་གཏོར་མ་ལ་དམིགས་ཏེ། གོང་བཞིན། ཨ་མྲྀ་ཏ་དང་སྭ་བྷཱ་བས་བསངས་སྦྱངས། སྟོང་པའི་ངང་ལས་ཡཾ་ལས་རླུང་དང་རཾ་ལས་མེའི་སྟེང་དུ་ཨ་ལས་ཐོད་པའི་ལྟེ་བར་གོ་ཀུ་ད་ཧ་ན་ལས་བ་གླང་ཁྱི་རྟ་གླང་ཆེན་མིའི་ཤ བི་མུ་ཤུ་མ་ར་ལས་དྲི་ཆེན་དྲི་ཆུ། བྱང་སེམས་ཀླད་པ་རཀྟ། བྷྲཱུཾ་ཨཾ་ཛྲཱིཾ་ཁཾ་ཧཱུྃ་ལས། མེ་ལོང་མཉམ་ཉིད་སོར་རྟོག་བྱ་གྲུབ་ཡེ་ཤེས།
དེའི་སྟེང་ཉི་མ་ལ་གནས་པའི་རྡོ་རྗེ་རྩེ་ལྔ་པ་ཧཱུྃ་གིས་མཚན་པ་ལས་འོད་འཕྲོས། རླུང་གཡོས། མེ་སྦར། རྫས་ཞུ་བའི་རླངས་པ་ཕོག་པས་རྐྱེན་བྱས་རྡོ་རྗེའི་ཧཱུྃ་ལས་བདུད་རྩིའི་རྒྱུན་འཛག ཡང་འོད་འཕྲོས། ཕྱོགས་བཅུ་ནས་གཉིས་མེད་ཀྱི་ཡེ་ཤེས་བདུད་རྩིའི་རྣམ་པར་སྤྱན་དྲངས། རྡོ་རྗེ་ཧཱུྃ་ཉི་མ་དང་བཅས་པ་གཏོར་རྫས་ཀྱི་བདུད་རྩི་ལ་ཐིམ་པས་ཡེ་ཤེས་ཀྱི་བདུད་རྩིར་གྱུར། ཨོཾ་ཨཱ་ཧཱུྃ་ཧ་ཧོ་ཧྲཱིཿ གཏོར་མའི་སྟེང་གི་ནམ་མཁར་འདབ་བརྒྱད་ལྟེ་བར་ཉི་མ་ལ་གནས་པའི་བདུད་བཞིའི་གདན་ལ་ཧཱུྃ་ལས་ཀྱཻ་རྡོ་རྗེ་སྐུ་མདོག་སྔོན་པོ་ཞལ་བརྒྱད་ཕྱག་བཅུ་དྲུག་པ་ཞབས་བཞི་པ། དེའི་ཨྃ་ལས་རྡོ་རྗེ་བདག་མེད་མ་སྔོན་མོ་གྲི་ཐོད་འཛིན་པ་དང་མཉམ་པར་སྦྱོར་བ།
འདབ་མ་བརྒྱད་ལ་ཟླ་བའི་སྟེང་དུ་གཾ་ཙཾ་བཾ་གྷཾ་པཾ་ཤཾ་ལཾ་ཌཾ་ལས་ལྷ་མོ་བརྒྱད་དུ་གྱུར་ཏེ་གཙོ་འཁོར་ཐམས་ཅད་ཀྱང་ཡེ་ཤེས་ཀྱི་མེ་འབར་བའི་དབུས་ན་བཞུགས་པའི་དཔྲལ་བར་ཨོཾ། མགྲིན་པར་ཨཱཿ ཐུགས་ཀར་ཧཱུྃ། རང་གི་སྙིང་ཁ་ནས་འོད་འཕྲོས་པས་དེ་བཞིན་གཤེགས་པ་ཐམས་ཅད་ཀྱཻ་རྡོར་ལྷ་དགུའི་རྣམ་པར་བཛྲ་ས་མཱ་ཛཿ ཛཿཧཱུྃ་བཾ་ཧོཿ དབང་གི་ལྷ་ཚོགས་བཛྲ་ས་མཱ་ཛཿ ཨ་བྷི་ཥིཉྩ་ཏུ་མཾ་བཛྲི་བྷ་ཝ་ཨ་བྷི་ཥིཉྩ་ཧཱུྃ། སོ་སོའི་རིགས་བདག་གིས་དབུ་བརྒྱན། བཛྲ་ནཱི་རི་ནི་ཝི་ཏི་སརྦ་སཾ་ཤྭ་དྷ་ནི་ཨརྒྷཾ་པྲ་ཏཱིཙྪ་སྭཱཧཱ། བྷ་ག་ཝཱན་མ་ཧཱ་ཀཱ་རུ་ཎི་ཀ་ཧེ་བཛྲ་ས་པ་རི་ཝཱ་ར་ཨོཾ་ཨ་ཀཱ་རོ་མུ་ཁཾ་སརྦ་དྷརྨ་ཎཾ་ཨ་དྱ་ནུཏྤནྣ་ཏྭཏ་ཨོཾ་ཨཱཿཧཱུྃ་ཕཊ་སྭཱཧཱ།
པུཥྤེ། དྷུ་པེ། ཨཱ་ལོ་ཀེ གནྡྷེ། ནཻ་ཝི་དྱེ། ཤཔྟ་ཨཱཿཧཱུྃ། ཨོཾ་ཨཱཿཧཱུྃ་ལྷ་མོ་བརྒྱད་ཀྱིས་ལེགས་མཆོད་པའི། ། ཀྱཻ་ཡི་རྡོ་རྗེའི་ཚོགས་ལ་འདུད། ། གཏོར་མ་དམ་པ་འདི་བཞེས་ལ། ། དངོས་གྲུབ་རྣམ་གཉིས་སྩལ་དུ་གསོལ།
༈ །ཨོཾ་ཨཱཿཧཱུྃ་ཧ་ཧོ་ཧྲཱིཿསོགས་དང་། མདུན་གྱི་ནམ་མཁར་འཁོར་ལོ་སྡོམ་པའི་དཀྱིལ་འཁོར་བཞུགས་པ་ལ། སྙིང་གའི་འོད་དུར་ཁྲོད་བརྒྱད་ལ་ཕོག་པས་ཆ་བརྒྱད་དུ་གྱུར། ཡེ་ཤེས་པ་འཁོར་བཅས་ཕཻཾ་བཛྲ་ས་མཱ་ཛཿ ཛཿཧཱུྃ་བཾ་ཧོཿ ཨོཾ་བཛྲ་ཨ་ཧ་ར་ལི་ཧོཿ ཛཿཧཱུྃ་བཾ་ཧོཿ ཌཱ་ཀི་ནི་ས་མ་ཡ་སཏྭཾ་དྲི་ཤྱ་ཧོཿ ཨོཾ་ཨ་ཀཱ་རོ་སོགས་གོང་བཞིན། ཨརྒྷཾ་དང་།
ཨོཾ་ཨཱཿཧཱུྃ་གོང་བཞིན། བརྟན་གཡོའི་བདག་པོ་ཧེ་རུ་ཀ ། འཁོར་དང་བཅས་ལ་དང་བས་བསྟོད། ། མཆོད་སྦྱིན་གཏོར་མ་འདི་བསྣམས་ལ། ། དངོས་གྲུབ་རྣམ་གཉིས་སྩལ་དུ་གསོལ། ། ནམ་མཁར་དུར་ཁྲོད་ཀྱི་དབུས་སུ་པད་ཉི་རོ་གདན་ལ་ཧཱུྃ་ལས་ནག་པོ་ཆེན་པོ་གྲི་ཐོད་གཎྜི་འཛིན་པ་དུར་ཁྲོད་རྒྱན་ཅན་ཕོ་ཉ་ལྔ་དང་བཅས་པའི་གཡོན་དུ་པད་ཟླ་ལ་ཨེ་ཀ་ཛ་ཊི་སྔོན་མོ་གཡུ་བུམ་འཛིན་ཞིང་དར་དང་རིན་པོ་ཆེས་བརྒྱན་པའི་ལྟེ་བར་བྷྱོཿལས་འདོད་ཁམས་མ་བོང་བུ་ལ་ཞོན་པ་སྔོ་ནག་ཕྱག་བཞིའི་གཡས་གཉིས་ན་གྲི་ཐོད། གཡོན་གཉིས་ན་མདུང་རྩེ་གསུམ་དུར་ཁྲོད་ཀྱི་ཆས་ཀྱི་བརྒྱན་ཞིང་བ་གླང་གི་ཀོ་བ་དང་རེ་ལྡེའི་ཤམ་ཐབས་ཅན་ལྕགས་སྒྲོག་གིས་བརྒྱན་ཞིང་། བཞོན་པ་ལ་ནད་རྐྱལ་ཆོ་ལོ་ཁྲམ་ཤིང་བཀལ་བ། མགོན་པོའི་གཡས་སུ་པད་ཉི་རོ་གནད་ལ་ཧཱུྃ་ལས་ཙ་ཏུརྨུ་ཁ་སྔོ་དཀར་དམར་བ་དུད་ཁའི་ཞལ་ཅན་གཡས་གཡོན་གྱི་དང་པོ་གཉིས་གྲི་ཐོད། འོག་མ་གཉིས་གྲི་མདུང་།
རུས་ཕྲེང་མི་རྐང་གླིང་བུ་བུམ་པ་རྣམས་འཛིན་ཞིང་དུར་ཁྲོད་ཀྱི་ཆས་དང་ཚངས་སྐུད་ཅན། གཡས་བསྐུམ་གཡོན་བརྐྱང་གིས་བཞུགས་པའི་གཡས་གཡོན་མདུན་རྒྱབ་ཏུ་གཡུང་མོ། གཏུམ་མོ། སྲིན་མོ། སིངྒ་ལཱི་རྣམས་སྔོ་ལྗང་དམར་སེར་གྲི་ཐོད་འཛིན་པས་བསྐོར་བ། དེའི་གཡས་སུ་པད་ཟླ་ལ་ཧཱུྃ་ཨཾ་ལས་ནོར་སྐྱོང་ཡབ་ཡུམ་ཀེང་རུས་དབྱུག་ཐོད་འཛིན་པ། དར་དང་རིན་པོ་ཆེའི་རྒྱན་ཅན། ལྕམ་དྲལ་གཉིས་ཀྱི་མདུན་དུ་དམ་ཉམས་ཀྱི་རོ་གདན་ལྔ་ལ། ཡཾ་མཾ་ཏྲི་ཏྲི་བྷྱོཿལས་ནག་པོ་གནོད་སྦྱིན་གྲི་གུག་ཉི་མ། ནག་མོ་གནོད་སྦྱིན་སྤུ་གྲི་ཟླ་བ།
པུ་ཏྲ་གྲི་ཐོད། བྷ་ཏྲ་ཤེར་ཤིང་སྙིང་། སྲིང་མོ་སྤུ་གྲི་རྒྱུ་མ་འཛིན་པ་རྣམས་སྐུ་མདོག་མཐིང་ནག་དུར་ཁྲོད་ཀྱི་ཆས་ཀྱིས་བརྒྱན་པ། ལྕམ་དྲལ་གྱི་གཡོན་དུ་པད་ཟླ་ལ་བྷྱོཿལས་དཀར་མོ་ཉི་ཟླ་རི་རབ་གླིང་བཞི་འཛིན་ཅིང་དར་གོས་གསོལ་བ། གཡོན་དུ་ཧཱུྃ་ལས་བདུད་རྒྱལ་རྟ་ནག་ཆིབས་ཤིང་ལྕགས་མདུང་ཐོད་ཕྲེང་འཛིན་པ་དུར་ཁྲོད་ཀྱི་རྒྱན་གྱིས་བརྒྱན་པའི་མཐའ་བསྐོར་དུ་དམ་ཅན་བཅུ་གཉིས་རུ་འདྲེན་སྡེ་བཞི་ལ་སོགས་པ་ཕོ་ཉ་བསམ་གྱིས་མི་ཁྱབ་པས་བསྐོར་བ། ཐམས་ཅད་ཀྱང་ཡེ་ཤེས་ཀྱི་མེ་འབར་བའི་དབུས་ན་བཞུགས་པའི་སྐུ་གསུང་ཐུགས་ལ་ཨོཾ་ཨཱཿཧཱུྃ། རང་གི་སྙིང་ག་ནས་འོད་འཕྲོས་པས་གཏོར་མགྲོན་འཁོར་བཅས་བཛྲ་ས་མཱ་ཛཿ ཛཿཧཱུྃ་བཾ་ཧོཿ པདྨ་ཀ་མ་ལཱ་ཡ་སཏྭཾ། ཨོཾ་ཤྲཱི་མ་ཧཱ་ཀཱ་ལ་ཡ་མ་ཧཱ་ཀཱ་ལི་དེ་ཝཱི་ཙ་ཏུརྨུ་ཁ་ཤྨ་ཤ་ན་པ་ཏི་བཛྲ་ཀཱ་ལ་ཡཀྵ་ཀཱ་ལི་ཡཀྵི་ནི་ཡཀྵ་པུ་ཏྲ་རུ་ཏྲ་བྷ་ཏྲ་རུ་ལུ་རཀྵ་སི་བཛྲ་ཤནྟིཾ་པདྨ་ཀྲིཥྞ་ཀ་པཱ་ལ་བཛྲ་ཀཱི་ལ་ཡ་དྷ་ཏི་མ་མ་ས་པ་རི་ཝཱ་ར་ཨི་དཾ་བ་ལིང་ཁ་ཁ་ཁཱ་ཧི་ཁཱ་ཧི།
གསུམ་གྱིས་ཕུལ། ཨརྒྷཾ་དང་། ཨོཾ་ཨཱཿཧཱུྃ་གོང་བཞིན་བརྗོད། བསྟན་པ་རིན་ཆེན་སྐྱོང་མཛད་པའི། ། དམ་ཅན་རྒྱ་མཚོའི་ཚོགས་ལ་འདུད། ། མཆོད་སྦྱིན་གཏོར་མ་འདི་བསྣམས་ལ། ། བར་ཆད་ཞི་བའི་ཕྲིན་ལས་མཛོད། ། ཨོཾ་ཨཱཿསོགས་གོང་བཞིན། ཕཻཾ། བཛྲ་ཨ་ར་ལི་ཧོཿཚར་གཅིག
ཨ་ཀཱ་རོ་མུ་ཁཾ་སོགས་ཚར་གསུམ། ཕྱི་ནང་གི་མཆོད་ལ། གནས་གསུམ་རྡོ་རྗེ་མཁའ་འགྲོ་མ། ། མཆོད་སྦྱིན་གཏོར་མ་འདི་བཞེས་ལ། ། བར་ཆད་ཐམས་ཅན་ཞི་བ་དང་། ། དངོས་གྲུབ་མ་ལུས་སྩལ་དུ་གསོལ། ། བྱིན་རླབས་གོང་བཞིན། བྷུ་མི་པ་ཏི་ཨ་ཀརྵ་ཡ་ཛཿ ཨོཾ་ཨཱཿཀཱ་རོ་སོགས་གོང་བཞིན། ཨོཾ་ཨཱཿཧཱུྃ།
གནས་བདག་གཞི་བདག་འཁོར་བཅས་རྣམས། མཆོད་སྦྱིན་གཏོར་མ་སོགས་སྤྱི་གཏོར་བཞིན། ཡི་གེ་བརྒྱ་པའི་མཐར། ཉེས་བྱས་གང་ཡིན་བཟོད་པར་གསོལ། སུ་པྲ་ཏིཥྛ་བཛྲ་ཡེ་སྭཱཧཱ། བཛྲ་མུཿ ཡེ་ཤེས་པ་གཤེགས་དམ་ཚིག་པ་རང་ལ་ཐིམ། རང་གི་གནས་གསུམ་དུ་ཨོཾ་ཨཱཿཧཱུྃ། དགེ་འདིས་སེམས་ཅན་མ་ལུས་པ། ། རྡོ་རྗེ་འཛིན་པ་ཐོབ་གྱུར་ཅིག །
མཆོག་གསུམ་སྲུང་མའི་མཐུ་སྟོབས་ཀྱིས། ། ཉིན་མཚན་ཀུན་ཏུ་བདེ་ལེགས་ཤོག ། འདི་ལྟ་བུའི་གཏོར་ཆོག་ཉུང་ངུ་འདི་ཡང་སྡེ་དགེའི་གཉེར་ཆེན་བུ་སྒོའི་ཞལ་འདོན་དུ་ཀུན་བློས་སྦྱར་བ་དགེ་ལེགས་འཕེལ།། །། མངྒ་ལཾ།། །། PAGE * MERGEFORMAT 4 ཀུན་དགའ་བློ་གྲོས། གཏོར་ཆོག་ཉུང་འདུས། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
