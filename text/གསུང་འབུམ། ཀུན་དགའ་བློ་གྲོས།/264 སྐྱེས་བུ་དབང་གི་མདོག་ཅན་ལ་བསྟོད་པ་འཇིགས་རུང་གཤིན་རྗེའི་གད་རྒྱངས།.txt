གསུང་འབུམ། ཀུན་དགའ་བློ་གྲོས།
པོད ༢༦༤
སྐྱེས་བུ་དབང་གི་མདོག་ཅན་ལ་བསྟོད་པ་འཇིགས་རུང་གཤིན་རྗེའི་གད་རྒྱངས།
༄༅། །སྐྱེས་བུ་དབང་གི་མདོག་ཅན་ལ་བསྟོད་པ་འཇིགས་རུང་གཤིན་རྗེའི་གད་རྒྱངས་ཞེས་བྱ་བ་བཞུགས་སོ།། མི་བཟད་རྒྱལ་བའི་དྲག་པོའི་འཕྲིན་ལས་ཀུན། ། གཅིག་བསྡུས་མ་རུངས་ཚར་གཅོད་གནོད་སྦྱིན་དབང་། ། ཡམ་ཤུད་དམར་པོ་དམ་ཉམས་ཞིང་བཅུའི་གཤེད། ། རྣལ་འབྱོར་དགྲ་ལྷ་ཆེན་པོར་བསྟོད་པར་བགྱི། ། གང་སྐུ་བྱེ་རུའི་ལྷུན་པོ་རྡུལ་བྲལ་ལ། ། དུས་མཐའི་མེ་དཔུང་འབར་བའི་གཟི་མདངས་འཕྲོ། ། བདུད་སྡེ་མ་ལུས་ཙིཏྟ་ཚལ་པར་འགས། ། སྒེག་དང་དཔའ་བའི་གཟུགས་ཁྱོད་བསྟོད་པར་བགྱི། ། ཞལ་དཀྱིལ་གཤིན་རྗེ་ཁྲོས་འདྲ་མཆེ་བ་གཙིགས། །
ལྗགས་བསྐྱོད་དྲག་པོའི་སྤྱན་གསུམ་དགྲ་ལ་གཟིར། ། ཤངས་ནས་འཐོར་རླུང་ནག་པོས་སྟོང་གསུམ་འགེངས། ། ལོག་འདྲེན་བདུད་ཀྱི་གཤེད་ཁྱོད་བསྟོད་པར་བགྱི། ། རབ་དམར་སྙན་ཤལ་རུས་པའི་རྣ་ཆས་བརྒྱན། ། དབུ་སྐྱེས་ལྟག་བཅིངས་ཟངས་རྨོག་ཐོད་དུ་འགྱིངས། ། ཐོད་སྐམ་དབུ་བརྒྱན་ཐོད་རློན་དོ་ཤལ་ཅན། ། དྲག་གཏུམ་འཇིགས་པའི་གཟུགས་ཁྱོད་བསྟོད་པར་བགྱི། ། སྐུ་ལ་ཟངས་ཀྱི་བེག་རྩེ་དམར་པོ་དང་། ། ར་སྐྱེས་གཡང་བཞི་ཁྲག་འཛག་ལྡིང་སྟབས་གྱོན། ། སག་ཏིའི་ལྷྭམ་འབོག་ཞབས་ཟུང་མཛེས་པར་བརྒྱན། །
མི་ཟད་འཇིགས་པའི་བརྒྱན་འཆང་བསྟོད་པར་བགྱི། ། ཕྱག་གཡས་ཟངས་རལ་འབར་བ་ནམ་མཁར་འཕྱར། ། ཕྱག་གཡོན་དགྲ་བགེགས་གློ་སྙིང་ཐུགས་ཀར་འཛིན། ། རུ་མཚོན་བྱེར་དབྱུག་མདའ་གཞུ་མཆན་དུ་ཐོགས། ། དམ་ལྡན་བསྟན་སྲུང་དབང་པོར་བསྟོད་པར་བགྱི། ། ཁྲོ་འཁྲུགས་རྔམས་པའི་ཞབས་ཟུང་བརྐྱང་བསྐུམ་གྱིས། ། རྟ་དམར་དམ་ཉམས་དབུགས་བྲལ་གདན་སྟེང་དུ། ། འགྱིང་ཞིང་བརྫིས་པའི་ཚུལ་གྱིས་རྣམ་པར་བཞུགས། ། སྐྱེས་བུ་དབང་གི་མདོག་ཅན་བསྟོད་པར་བགྱི། ། སྐྱེས་བུ་ཁྱོད་ཀྱི་སྟ་ཟུར་གཡོན་ཕྱོགས་སུ། །
རབ་གཏུམ་མི་བཟོད་དྲེད་མོ་འགྱིང་བའི་ཁྲིར། ། འཇིགས་གཟུགས་སྲིད་པའི་ལྷ་མོ་གདོང་དམར་མ། ། སྲིན་མོ་ཁྲོས་པའི་གཟུགས་ཅན་བསྟོད་པར་བགྱི། ། ཞལ་དཀྱིལ་བསེ་ཡི་རང་བཞིན་དམར་ཞིང་སྣུམ། ། རྣོ་དཀར་དུང་གི་མཆེ་གཙིགས་སྨིན་མ་གཡུ། ། ལྗགས་བསྐྱོད་སྤྱན་གསུམ་སྡང་མིག་གློག་ལྟར་འཁྱུག ། སྲིད་པའི་མ་མོ་ཆེན་མོར་བསྟོད་པར་བགྱི། ། མེ་རལ་མཆོང་དང་མུ་མེན་རྒྱན་གྱིས་མཛེས། ། ཐོད་སྐམ་དབུ་རྒྱན་མགོ་རློན་དོ་ཤལ་ཅན། ། དར་ནག་གོས་ཀྱི་ལྷབ་ལྷུབ་སྐུ་ལ་གསོལ། །
སྲིན་མོ་གདོང་དམར་མ་ཁྱོད་བསྟོད་པར་བགྱི། ། གཡང་བཞི་ཁྲག་འཛག་ལྡིང་སྟབས་གྱོན་ཞིང་འཇིགས། ། རུས་པའི་རྒྱན་ཆ་སྦྲུལ་ནག་ཆུན་པོས་དཀྲིས། ། བ་སྤུའི་ཁུང་ནས་ནད་ཀྱི་འཚུབ་མ་ལྡང་། ། སྲིད་གསུམ་དལ་ཡམས་བདག་མོར་བསྟོད་པར་བགྱི། ། ཕྱག་གཡས་ཟངས་ཀྱི་རལ་གྲིས་དགྲ་སྲོག་གཅོད། ། ཕྱག་གཡོན་ལྕགས་ཀྱི་ཕུར་བུས་བགེགས་དཔུང་འཇོམས། ། རབ་ཁྲོས་བརྐྱང་བསྐུམ་ཞབས་ཀྱིས་གར་སྟབས་གཡོ། ། པདྨ་གར་གྱི་དབང་ཕྱུག་བསྟོད་པར་བགྱི། ། ཡམ་ཤུད་དམར་པོའི་གཡས་ཀྱི་སྟ་ཟུར་དུ། །
རྒྱགས་ཤིང་དྲེགས་པའི་ཅེ་སྤྱང་སྔོན་པོའི་སྟེང་། ། བཙན་མཆོག་སྲོག་བདག་དམར་པོ་སྡེ་བརྒྱད་གཙོ། ། བསྟན་དགྲ་སྡིག་ཅན་བཤན་པར་བསྟོད་པར་བགྱི། ། སྐུ་མདོག་བསྐལ་པའི་མེ་དཔུང་འབར་བའི་གཟི། ། ཁྲོ་གཉེར་གློག་སྟོང་འཁྱུག་ཅིང་ཨཾ་གཙིགས་བསྡམས། ། འཇིགས་པའི་སྡང་མིག་ཕྱོགས་བཅུ་ཀུན་ཏུ་གཡོ། ། དགྲ་སྙིང་ཕྱེ་མར་འགེམས་ཁྱོད་བསྟོད་པར་བགྱི། ། དབུ་ལ་བསེ་རྨོག་མེ་འོད་འབར་བ་གསོལ། ། སྐུ་ལ་ཉི་གཞོན་མདངས་ལྡན་བསེ་ཁྲབ་བསྣམས། ། ཕྱག་གཡས་མདུང་དམར་གཡོན་པས་བཙན་ཞགས་འཛིན། །
མ་རུངས་ཐལ་བར་རློག་ཁྱོད་བསྟོད་པར་བགྱི། ། གཙོ་འཁོར་གསུམ་གྱིས་མཐའ་སྐོར་ཁྲག་མཚོའི་ནང་། ། གྲི་ཐོགས་བརྒྱད་དང་རོ་གཤེན་ཉི་ཤུ་གཅིག ། བདུད་དང་གནོད་སྦྱིན་སྲིན་པོ་ཁྲོས་པའི་གཟུགས། ། དྲག་གཏུམ་འབར་བའི་འཁོར་ཚོགས་བསྟོད་པར་བགྱི། ། ཀུན་ཀྱང་པད་རཱག་ལྷུན་པོར་ཚ་ཟེར་འོད། ། འཇིགས་པའི་མཚོན་ཆ་སྣ་ཚོགས་ཕྱག་ན་བསྣམས། ། དམ་ཉམས་དགྲ་བོ་སྐད་ཅིག་ཉིད་ལ་སྒྲོལ། ། མ་རུངས་ལས་གཤེན་ཚོགས་རྣམསྎ ། གཞན་ཡང་གནོད་སྦྱིན་དབང་པོ་ཁྱོད་ཀྱི་འཁོར། །
བཙན་བདུད་མ་མོ་ཐེའུ་རང་གཤིན་རྗེ་སོགས། ། སྣང་སྲིད་ལྷ་སྲིན་སྡེ་བརྒྱད་དྲེགས་པའི་ཚོགས། ། མཐུ་སྟོབས་དཔག་མེད་ལྡན་ཀུན་བསྟོད་པར་བགྱི། ། ཡམ་ཤུད་ཁྱོད་ཀྱིས་ཐུབ་པའི་བསྟན་པ་སྲུངས། ། དེ་འཛིན་དགེ་འདུན་སྡེ་བཅས་བུ་བཞིན་སྐྱོངས། ། འཇིག་རྟེན་བདེ་སྐྱིད་ཡར་ངོའི་ཟླ་ལྟར་སྤེལ། ། བཅོལ་བའི་ལས་རྣམས་འབད་མེད་འགྲུབ་པར་མཛོད། ། ཁྱད་པར་རྡོ་རྗེ་འཆང་དངོས་ཚར་པ་རྗེའི། ། སྙན་བརྒྱུད་བསྟན་པ་རིན་ཆེན་ཕྱོགས་བཅུར་སྤེལ། ། དེ་ལ་འཁུ་བའི་དམ་ཉམས་སྡིག་ཅན་ཚོགས། །
མ་ཐོགས་རིང་པའི་ཚུལ་གྱིས་མྱུར་དུ་སྒྲོལ། ། རྣལ་འབྱོར་བདག་ཅག་དཔོན་སློབ་འཁོར་བཅས་རྣམས། ། འདི་ཕྱི་བར་དོའི་གྲོགས་པོར་ཁྱོད་བཅོལ་ན། ། ཚེ་རིང་ནད་མེད་ས་ལམ་ཀུན་བགྲོད་ནས། ། རྡོར་འཛིན་གོ་འཕང་ཐོབ་པའི་ཕྲིན་ལས་མཛོད།། །། ཅེས་གནོད་སྦྱིན་དབང་པོ་བེག་རྩེ་ཅན་འཁོར་བཅས་ལ་བསྟོད་པ་འཇིགས་རུངས་གཤིན་རྗེའི་གད་རྒྱངས་ཞེས་བྱ་བ་འདི་ཡང་ས་སྐྱ་པ་ཀུན་དགའ་བློ་གྲོས་སངས་རྒྱས་བསྟན་པའི་རྒྱལ་མཚན་དཔལ་བཟང་པོས་རྡོ་རྗེ་འཆང་དངོས་དྷཱིཿཀཱ་ཤ་མུ་ཏྲའི་སྙན་བརྒྱུད་ཀྱི་བསྟན་པ་རིན་པོ་ཆེ་ལ་ཞེ་རུས་ཀྱི་འདུན་པ་རྩེ་གཅིག་པའི་སྒོ་ནས་ཆོས་སྐྱོང་ཡམ་ཤུད་དམར་པོ་ལ་བསྟོད་པ་འདི་བཞིན་བརྩམས་པ་དགེ་ལེགས་འཕེལ། ཡི་གེ་པ་ནི་རང་གི་དཱ་རི་དྲ་པ་བསོད་ནམས་འོད་ཟེར་གྱིས་བགྱིས་པ་ཤུ་བྷཾ།། །། PAGE * MERGEFORMAT 2 ཀུན་དགའ་བློ་གྲོས། སྐྱེས་བུ་དབང་གི་མདོག་ཅན་ལ་བསྟོད་པ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
