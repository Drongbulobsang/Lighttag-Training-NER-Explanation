གསུང་འབུམ། ཀུན་དགའ་བློ་གྲོས།
པོད ༢༡༠
རྡོ་རྗེ་ནག་པོ་ཆེན་པོ་ཙ་ཏུརྨུ་ཁའི་དམ་ཚིག་བསྐངས་ཆོག་སྔོན་འགྲོ་བཤམ་ཡིག་ཟུར་བསྐོལ།
༄༅། །རྡོ་རྗེ་ནག་པོ་ཆེན་པོ་ཙ་ཏུརྨུ་ཁའི་དམ་ཚིག་བསྐངས་ཆོག་སྔོན་འགྲོ་བཤམ་ཡིག་ཟུར་བསྐོལ་བཞུགས་སོ།། ན་མོ་གུ་རུ་ཙ་ཏུརྨུ་ཁ་ཡེ། རྡོ་རྗེ་ནག་པོ་ཆེན་པོ་ཞལ་བཞི་པའི་མན་ངག་དམ་ཚིག་བསྐང་གསོའི་སྔོན་འགྲོ་བཤམ་གྱི་ཡི་གེ་ལོགས་སུ་བཀོད་པ་ནི་གནས་ཁང་ཆག་ཆག་དང་། ཕྱི་དོར་ལེགས་པར་བྱས། བླ་མ་ཡི་དམ་ཆོས་སྐྱོང་སྲུང་མའི་རྟེན་བྲིས་འབུར་གང་རིགས་གནས་ཁང་གི་བབས་དང་བསྟུན་ནས་བཞུགས་སུ་གསོལ་པའི་དྲུང་དུ་སྤྱན་གཟིག་རྣམས་མཛེས་པར་བཀྲམ་པའི་བྱང་ངོས་སུ་སྟེགས་བང་རིམ་བཞི་པ་རྟེན་ཁེབས་སོགས་ཀྱིས་བཀབ་ལ་འབྲུ་སྣ་ཚོགས་བཅལ་དུ་བཀྲམ། བང་རིམ་དང་པོ་ལ་གཡས་སུ་ཡི་དམ་མཎྜལ་སྒྲུབ་མཆོད་ཀྱི་ཚོམ་བུ་དང་།་་་་་ འབྲས་དཀར་གཙང་མར་ཕུལ་ལྔ་ཙམ་དང་དྲི་བཟང་མཚོན་པ། གཡོན་དུ་རྟེན་རྡོ་ཚོམ་བུ་ཅན་གུར་དང་བཅས་པ་བཤམས། བང་རིམ་གཉིས་པ་ལ་དངུལ་སྡེར་སོགས་སྣོད་སོ་སོར་ཀྱཻ་རྡོར་བདེ་མཆོག་གུར་ལྕམ་དྲལ་ཐུན་མོང་། ཞལ་རྣམས་ལ་ཟླུམ་གཏོར་རེ་རེ།
གཏོར་གདུགས་སྔོན་པོ་དུར་ཁྲོད་བདག་པོའི་བསྐང་གཏོར་བཞིན། གཏོར་གདུགས་སེར་པོ། ལས་མཁན་དང་དཀར་མོ་བར་ཟླུམ་གཏོར་གཏོར་གདུགས་སྔོན་པོ་དང་དཀར་པོ། བདུད་རྒྱལ་ཕུར་སྲུང་གཉིས་ལ་གྲུ་གསུམ་རེ། གཏོར་གདུགས་སྔོན་པོ་དང་ལྗང་ཁུ། ཕུར་སྲུང་ལ་རྨ་བྱའི་སྒྲོ་གསུམ་མམ་ལྔ། གཏོར་གདུགས་འཛིན་པའི་མདའ་དང་ལྷན་ཅིག་བཅིངས་པ། མཁའ་འགྲོ་སྤྱི་གཏོར་དང་གཞི་བདག་ལ་ཐུན་མོང་དུ་ཟླུམ་གཏོར། གཏོར་གདུགས་ལྗང་ཁུ། དེ་ཐམས་ཅད་སྡོམ་ཕྱེ་ཕུད་རྗེན་ནག
དམར་རྒྱན། རྒྱན་མར། ཚོན་ཁ་དོག་སྣ་ཚོགས་པ། གཏོར་རྫས་བདུད་རྩི་རིལ་བུ་སོགས་བྱིན་རླབས་ཡིད་ཆེས་རྣམས་ཀྱི་ཕྱེ་མ་དང་། དཀར་གསུམ་མངར་གསུམ། ཤ་གཙང་མ་སྣ་ཚོགས། མར་ཆང་ཆུ་རྣམས་ལ་སྦྲུས་པ། བང་རིམ་གསུམ་པར་བཀྲམ་བསྐང་ནག་པོ་མཆོད་རྟེན་རྣམས་སྣོད་སོ་སོ་རྩེ་བརྒྱད་ཕྱག་མཚན་སོགས་ཀྱིས་མཛེས་པ་གཡས་གཡོན་ལ་ལྡེམ་མམ་དུང་ཁ་ལྟག་སྤྲོད་གང་རིགས་ནག་རྩི་སྨུག་རྩི་དམར་ལྕུག་སྒོར་རྒྱན་གང་དགོས་ཟབ་མ་བཅས་སོ་སོ་ལ་མདའ་དར་ཚོན་སྣ་ལྔ་རེ་རེ། ཐམས་ཅད་ཀྱི་ཕུད་ཕྱེར་རྗེན་ནག དམར་རྒྱན།
དཀར་རྒྱན་རྣམས་དང་། ཚོན་སྣ། གཏོར་རྫས་རྣམས་གོང་ཇི་ལྟ་བ་བཞིན། བང་རིམ་བཞི་པར་ཆུ་བཞི་སྔོན་འགྲོའི་ཉེར་མཆོད། ཐུན་གཏོར་རྒྱས་པར་ན་ཉིན་རེ་བཞིན་བརྒྱ་དང་བརྒྱད། འབྲིང་པོ་ལྔ་བཅུ། བསྡུས་པ་ཉི་ཤུ་རྩ་ལྔ། ཤིན་ཏུ་བསྡུ་ན་བདུན་ནམ་ལྔ་གང་རུང་། གསེར་སྐྱེམས་ཕུད་དམ་བཅས། དེའི་མདུན་དུ་ས་སྟེགས་དཔངས་སུ་མཐོ་གང་།
རྒྱར་ཁྲུ་དོ་གྲུ་བཞི་ལྷག་ཙམ་ཞལ་བ་ངོས་འཇམ་པར་བྱས་ལ། བདུད་རྩི་རིལ་བུ། གྲི་ཁྲག རང་བྱུང་གི་ཁྲག བཙན་དུག་ཅུང་ཟད། རོ་སོལ་རྣམས་སྦྱར་བའི་ནག་པོར་བྱུགས་ལ། ཐིག་ཆེན་བརྒྱད་སྤྱི་དང་མཐུན་པར་བཏབ་ནས། ཆུ་ཚོན་གྱི་པདྨ་འདབ་བརྒྱད་ལྟེ་བ་ནས་བཟུང་འདབ་མ་མུ་ཁྱུད་དང་བཅས་པ་ཆ་སྙོམས་པར་དགོས་པའི་ལྟེ་བ་ནག འདབ་མ་སྔོ། ཤུན་པ་མཛེས་ཚོན།
མུ་ཁྱུད་ལྗང་ཁུ། སྟེགས་བུའི་ངོས་ལ་མེ་རིས་སོགས་ཇི་ལྟར་རིགས་པ། དེའི་སྟེང་དུ་འབྲུ་སྣ་ཚོགས། མི་རུས་ཀྱི་ཕྱེ་མ་རྣམས་བཀྲམ་ལ་དབུས་སུ་མཉྫི་མཐོ་བ། འདབ་མ་བརྒྱད་ལ་མཉྫི་མཐོ་དམའ་མེད་པ་བརྒྱད་དབུས་ལས་ཅུང་ཟད་དམའ་བ། དེའི་ཁར་ལྕགས་ལ་སོགས་པའི་སྣོད་ཇི་ལྟར་རིགས་པ་བཟང་ཞིང་བུག་རྡོལ་མེད་པར་དབུས་སུ་ཆེ་བ་དང་། མདུན་གྱི་འདབ་མ་གཉིས་པ་ནས་བདུན་པའི་བར་ཆེ་ཆུང་མེད་པའི་སྣོད་དུ་དབུས་གཏོར་ཕུད་ཕྱེ་རབ་ཁལ་གཅིག འབྲིང་བྲེ་བཅུ། ཐ་མ་བྲེ་ལྔ་ལ་གཏོར་རྫས། སྲན་མ།
བྲ་འོ། གྲི་ཤ གྲི་ཚིལ། མོན་སྲན་དྲིའུ། སྒོག་ཙོང་། ཉ་ཤ་ལ་སོགས་པའི་ཤ་སྣ་གཙང་མ། སྦྱིན་བདག་གང་ཡིན་དེ་རང་ལ་རྗེས་གནང་གི་དུས་སུ་བླ་མས་གནང་བའི་མེ་ཏོག་ནག་པོ། གཙུག་ལག་ཁང་དང་མགོན་ཁང་བྱིན་ཅན་རྣམས་དང་དཀྱིལ་འཁོར་སྒྲུབ་མཆོད་ཀྱི་སྐབས་མཆོད་པར་བཤམས་པའི་མེ་ཏོག་ནས། འབྲས་རྣམས་དྲི་ཁུ་མེད་པར་བཀྲུས་པ། པདྨ་རཀྟ་གཙང་མ་ཡིད་ཆེས་ཅན་དངོས་སམ།
ཡང་ན་སིནྡྷུ་ར། མེ་ཏོག་བྱ་རྐང་ནག་པོ། གསེར། དངུལ། བྱུ་རུ། མུ་ཏིག དུང་། སླེ་ཏྲེས། ཀནྜ་ཀ་རི། དབང་ལག
རྒྱ་མཚོ་ལྦུ་བ། ཤུ་དག་དཀར་པོ། ཙནྡན་དཀར་དམར། ཛ་ཏི། ག་བུར། གུར་གུམ། ནས། འབྲས། གྲོ། སྲན་མ།
ཏིལ། མར། བུ་རམ། སྦྲང་རྩི། ཚ། འོ་མ། བདུད་རྩི་རིལ་བུ་རྣམས་ཀྱི་ཕྱེ་མ་བསྲེས་ལ་ཁྲག་ཆང་མར་ཁུ་རྣམས་ཆ་སྙོམས་པའི་ཁུ་བས་སྦྲུས་ལ། གཏོར་མ་གསུམ་གཉིས་གྲུ་གསུམ་དབལ་ཅན་སྙིང་གྱེན་དུ་བླངས་པ་ལྟ་བུ་ལྟོ་བ་ལྡིར་བ་རྩེ་མོ་ཕྲ་བ་སྨད་སུམ་ཆ་ཟླུམ་པོ། དེའི་ཕྱོགས་བཞིར་གཏོར་མའི་སུམ་གཉིས་ཙམ་སླེབས་པའི་ཡུམ་ཆེན་གྱི་གཏོར་མ་སྙིང་བཤོས་མའམ་གྲུ་གསུམ་པ་གང་རིགས་མཚམས་བཞིར་གཏོར་མའི་སུམ་ཆ་ཙམ་སླེབས་པའི་ཟན་གྲུ་བཞིའི་ཁར་ཟན་གྱི་ཐོད་པ་དཔྲལ་བ་གཏོར་མར་བསྟན་པ་གཉིས་ཀྱི་དབུས་སུ་ཟན་གྱི་ཀོང་བུའི་ནང་གི་ཚིལ་འབྲི་མར་དང་བསྲེས་པའི་བཀང་ལ་རོ་རས་ཀྱི་སྡོང་བུ། གཡས་ཀྱི་ཐོད་པར་གྲི་ཁྲག་གི་ཐིགས་པ།
གཡོན་གྱི་ཐོད་པར་ནང་མཆོད་ཀྱི་ཐིགས་པ་རེ་བླུག དེའི་མཐའ་བསྐོར་དུ་མཐེབ་ཀྱུ་བརྒྱ་དང་བརྒྱད་བཅད་ཁམས་ཕྱིར་བསྟན་པ། ཕྱོགས་བཞིའི་གཏོར་མ་དང་མཚམས་བཞིའི་སྟེགས་བུའི་དབྱིབས་དང་མཐུན་པར་གློ་འབུར་ལྟ་བུར་བརྩིགས་པའི་ཁར་ཕྱོགས་མཚམས་བརྒྱད་དུ་མཐེབ་ཀྱུ་ཆེ་བ་རེ།་་་་་ ཡུམ་བཞིའི་གཏོར་མར་བྲེ་བཞི། ཟན་སྟེང་ཐོད་པ་བརྒྱད། མར་མེ་བཞི། མཐེབ་ཀྱུ་ཆེ་ཆུང་རྣམས་སྡོམ་བྲེ་གཉིས། དབུས་ཀྱི་གཏོར་མ་ལ་རྩེ་སྒྲོམ་གཏོར་མའི་བོང་དང་མཐུན་པར་བཙུགས་པའི་ལྡེབས་ལ་པད་ཉིའི་ཁར་བུམ་པ་མགུལ་ཆིངས་བཅས། དེ་སྟེང་ཀ་ལི་ཁྲག་གིས་གང་བ་དང་། རྡོ་རྗེ་གྲི་གུག་དེའི་གཡས་གཡོན་དུ།
རྩེ་གསུམ། མདུང་ཐུང་། རལ་གྲི། ཐོད་འཕྲེང་། རྐང་གླིང་རྣམས་ཆ་སྙོམས་ནས་བཀོད་པ་མཛེས་པར་བརྒྱན་པའི་བར་མཚམས་རྣམས་སུ་རྒྱལ་སྲིད་སྣ་བདུན། བཀྲ་ཤིས་རྫས་བརྒྱད། རྟགས་བརྒྱད། ནོར་བུ་ཆ་བདུན་སོགས་ཇི་ལྟར་རིགས་པའི་མཐར་མེ་རིས་ཚོན་ཅན་དམར་སྐྱ་གང་རུང་གསེར་ཤོག་སོགས་སྤྲོས་བཅས་ཆེ་བ་གཡས་གཡོན་ལ་མེ་རིས་མཛེས་པའི་ལྡེམ། གཏོར་མའི་རྩེ་སྒོར་རྒྱན་ཁྲ་སྒོར་ལ་ཆེ་བ་དཀྱིལ་གྱི་ལྡིར་སར་བཞི་རྒྱན་ཁྲ་སྒོར་མ་གཤོག་པའི་སྣེར་སྒོར་རྒྱན་རེ་རེའི་ཡང་ན་ལྡེམ་གྱིའམ། མཆོད་པ་ཡུམ་ཆེན་བཞིའི་གཏོར་མ་ལ་རྩེ་བརྒྱན་ཆུང་ངུ་ཕྱག་མཚན་གྲི་ཐོད་ཅན་འཛུགས་པའམ།
ཡང་ན་མིག་གསུམ་མ་སོགས་ཇི་ལྟར་རིགས་པ་དང་། སྒོར་རྒྱན་རྒྱས་བསྡུས་འཚམས་པ་གཏོར་མ་ལྔ་ཀའི་གཡས་སུ་དམར་རྒྱན་གཙོ་གཏོར་ལ་གཏོར་གདུགས་ནག་པོ། ཡུམ་ཆེན་བཞིར་སོ་སོའི་སྐུ་མདོག་དང་མཐུན་པའི་གཏོར་གདུགས། མཐེབ་ཀྱུ་རྣམས་ལྡེབས་ལའང་སྒོར་རྒྱན་ཆེ་ཆུང་དང་མང་ཉུང་ཇི་ལྟར་རིགས་པ། མདུན་གྱི་མཉྫིའི་ཁར་ཐོད་པ་ཚད་ལྡན་གཏོར་མ་ལ་དཔྲལ་བ་བསྟན་པའི་ནང་དུ་དུག་ཁྲག མཐའི་གཏོར་མ་རྣམས་གཙོ་གཏོར་ཆེ་ཆུང་དང་བསྟུན་པའི་གཏོར་མ་བདུན་ཀའང་གཙོ་བོའི་ཕྱེད་ཙམ་སླེབས་པ་ཆེ་ཆུང་མ་ཤོར་བར་བྱས་ལ་གྲུ་གསུམ་ཟུར་མི་རྣོ་བ་ཁྲག་གམ་སྨུག་རྩིས་བྱུགས་པའི་གཡས་སྡེབས་ལ་དམར་རྒྱན། རྩེ་མོར་སྒོར་རྒྱན་ཆུང་བ། དཀྱིལ་དུ་སྒོར་རྒྱན་ཆེ་བ། ཐམས་ཅད་ལ་གཏོར་གདུགས་ནག་པོ་མདུན་གཙོ་གཏོར་ལ་བསྟན་ནས་གཡས་བསྐོར་དུ་བཤམས།་་་་་ གཏོར་མ་འདི་བདུན་སྡོམ་རྗེན་ཕྱེ།
གཙོ་གཏོར་ལ་འཛུགས་རྒྱུའི་ཤོག་ལིང་མཐོ་གང་ཙམ་དང་། ཡུམ་བཞིར་སོར་བཞི་ཙམ། དྲེགས་པ་སྡེ་བདུན་ལ་སོར་བརྒྱད་ཙམ་མིའི་གཟུགས་བརྙན་རིད་ཅིང་མི་སྡུག་པ། སྐྲ་གཟེངས་པ། ཡན་ལག་ལྕགས་སྒྲོག་གིས་བཅིངས་པའི་་་་་་འདི་རྣམས་ལ་ཤོག་བུ་བྲེ་ཁ་དོ་སྙིང་ཁར་ཎིའི་མཐར། མདུན་ནས་གཡས་བསྐོར་དུ་ཡིག་མགོ་ཕྱིར་བསྟན་གྱི། གནོད་བྱེད་དགྲ་བགེགས་ཐམས་ཅད་མཱ་ར་ཡ་ཧཱུྃ་ཕཊ། ཞེས་དབུ་ཅན་གྱིས་བྲིས་ལ། ཨང་བཏགས་བཀོད་དེ་གཙོ་གཏོར་ལ་གཅིག ཡུམ་ཆེན་གཡས་པར་གཉིས།
གཡོན་པར་གསུམ། མདུན་མར་བཞི། རྒྱབ་མར་ལྔ། པད་འདབ་གཉིས་པའི་གཏོར་མ་ནས་བཟུང་བདུན་པའི་བར་ལ་བཅུ་གཉིས་རྣམས་གཡས་སྐོར་དུ་བཀོད་ལ། མ་འཁྲུལ་བར་བྱས་ནས་མགོ་ཞབས་ལྡོག་སྟེ་བཙུགས། ས་སྟེགས་ཀྱི་ཁར་འཇིམ་པ་ལ་བཟོས་པའི་གྲི་སྙིང་ཐོད་པ་ཚད་ལྡན་གྱི་ནང་དུ་མཉྫི་སོགས་སྟེགས་ཀྱི་ཁར་རྩེ་མོ་གྱེན་དང་གསེར་བཏགས་མདུན་དུ་བསྟན་ནས་བཀོད། སྟོབས་ཆེན་ཤུགས་དྲག་གི་ཕྱག་མཚན་རྣམས་ཀྱང་བཀོད་པ་མཛེས་པར་བཤམས། མཐའ་གཡས་གཡོན་ལ་ཕྱི་རྟེན་རྣམས་གཏོར་མ་ལ་ཁ་ཕྱོགས་པའམ་ཡང་ན་སྒྲུབ་པ་པོ་ངོས་སུ་བསྟན་ལ་བཤམས། མདུན་དུ་སྟེགས་ཀྱི་ཁར་ཐོད་པ་ཚད་ལྡན་དྲུག་གཏོར་མ་ལ་དཔྲལ་བ་བསྟན་ནས་བསྒྲེང་ཚར་དུ་བཤམས་པའི་མགོར་རྒྱུན་འབབ་ཀྱི་ཆུ་གཙང་མ་ལ་མི་ཁྲག་ཁྱི་ཁྲག་སོགས་ཁྲག་གཙང་མ་སྣ་ཚོགས་དང་། དུག་སྣ་ཅུང་ཟད།
དྲི་བཟང་རྣམས་བཏབ་པའི་མཆོད་ཡོན། དེའི་འོག་མར་ཐོད་པའི་ནང་དུ་དབང་པོ་ལྔའི་མེ་ཏོག་སོ་སོའི་གཟུགས་བརྙན་དོད་པ་ཕུང་པོར་སྤུང་པ་དང་། ནས་ནག་བྱ་རྐང་པ་དུག་གི་མེ་ཏོག་སྣ་ཚོགས་རྣམས་གསར་རྙིང་གང་ཡང་རུང་བ། དེའི་འོག་མར་བཙན་དུག་སྣ་འདྲེས་རང་བྱུང་གི་ཁྲག་སྐམ་རློན་གང་རུང་། སྒོག་སྐྱ། ཡུངས་དཀར། སྲན་ནག རྔ་མོང་དང་བོང་བུའི་སྦང་། ཁྲག་ཕལ་པ། གུ་གུལ།
གྲི་ཤ། གྲི་ཚིལ། གྲི་ཁྲག རྟ་ཁྲག ཨར་སྐྱ། ཨར་ནག སྤོས་དཀར། ཙནྡན། ག་པུར། གུར་གུམ།
མེ་ཏོག་བྱ་རྐང་པ། གཙུག་ལག་ཁང་གི་མེ་ཏོག་རྣམས་ཀྱིས་བཀང་། དེའི་འོག་མར་རོ་རས་ཀྱི་སྡོང་བུ་བཙུགས། མར་ནག་ལ་མི་རྟ་བྱ་བ་ལང་ར་ཁྱི་ཕག་སོགས་སྲོག་ཆགས་དུ་མའི་ཚིལ་གྱིས་ཁུ་བ་ཞུ་བའི་མར་མེ། དེའི་འོག་མར་ཆུ་གཙང་ལ་སྲོག་ཆགས་རྣམས་ཀྱི་མཁྲིས་པ་དང་། ཙནྡན། ག་བུར། གླ་རྩི་སོགས་བསིལ་སྨན་སྣ་ཚོགས་ཤ་རུལ། ཁྲག་རུལ་རྣམས་སྦྱར་བའི་དྲི་ཆབ། དེའི་འོག་མར་གོང་གི་གཏོར་རྫས་རྣམས་ལས་གྲུབ་པའི་དྲག་པོའི་བཤོས་བུ་ལྔ།
སྣོད་ཇི་ལྟར་རིགས་པར་ཐུན་གཏོར་སྙིང་གཟུགས་མ་ལྔ། ཕུད་ཆང་བཅས། ཤ་ཆེན། ནས་ཆེན། འབྲས་ཆེན། སྲན་་་་་་འབྲུ་རིགས་འདི་རྣམས་ལ་སོ་སོ་ནས་བྲེ་རེ་རེ། ཆུང་ཤ་བཞི་གླིང་ཡག་པ་ཚོད་མར་ཀག་དོ་ཙམ། ཆེན་རྣམས་སྣོད་སོ་སོར་ཉིན་ལྟར་གྱི་སོ་མ་རེ་བླུགས་ལ། འོག་ཏུ་གཏོར་བསྔོ་བདུན་རྫོགས་པའི་མཐར། གཙོ་གཏོར་དང་།
དྲེགས་པ་སྡེ་བདུན་གྱི་གཏོར་མ་ལ་ཕུལ་ལ་སྣོད་རྣམས་ཁ་སྦུབ། སློབ་དཔོན་གྱི་དྲུང་དུ་རྡོར་དྲིལ། ནང་མཆོད། ཌཱ་མ་རུ། འཐོར་ནས། བུམ་པ་གོས་ཟུང་ཆུ་གཙང་གིས་བཀང་བ་ལ། ཙནྡན། གི་ཝཾ། གུར་གུམ། ག་པུར།
གླ་རྩི་རྣམས་ལྷན་ཅིག་ཏུ་སྦྱར་བའི་ཕྱེ་མ་བཏབ། ཀུ་ཤ་དང་སྒྲོ་མདོངས་སོགས་ཀྱིས་ཁ་བརྒྱན། རས་དར་གང་རུང་ཁ་དོག་དཀར་པོའམ་སྔོན་པོའི་མགུལ་ཆིངས་པྲོག་གསུམ་ལྔ་གང་རིགས་ཀྱིས་བརྒྱན་པ་རྣམས་བཤམས། ཚོགས་ཀྱི་ཡོ་བྱད་དང་གཏོར་ཁ་གསོ་ཆས་རོལ་སིལ་རྔ་དུང་རྐང་གླིང་གཡབ་དར་དུང་ཆེན་སོགས་ཇི་ལྟར་རིགས་པ་ཁྲུས་སྟེགས་ཁྲུས་གཞོང་། མེ་ལོང་། སྐུ་ཕྱིས། ལིངྒ་བསྡུ་སྣོད། ལྕགས་སླང་། སྤོས་ཕོར། སྤོས་རེངས།
གུ་གུལ་སོགས་སྤོས་སྣ་ཚོགས། ཐུན་གཏོར་དང་ལྷག་མར་འཛུགས་རྒྱུའི་དཔལ་འབར། སྒྲུབ་ཁང་གི་སྟེང་དུ་སྤྱན་འདྲེན་གྱི་བ་དན་ལྔ། ཞལ་ལྷོར་བསྟན་གྱི་དབང་དུ་བྱས་ནས། ནུབ་ཏུ་གཡུང་མོ། ཤར་དུ་གཏུམ་མོ། ལྷོར་སྲིན་མོ། བྱང་དུ་སིངྒ་ལཱི་རྣམས་བཀོད། སྔ་དྲོ་དཀར་ཆ་བཞི་མཛད་ན་དེའི་ཆས་སོགས་བཤམ་མོ།། །། ཞེས་པའི་བཤམས་ཡིག་འདི་ཡང་ས་སྐྱ་པ་ངག་དབང་ཀུན་དགའ་བློ་གྲོས་སངས་རྒྱས་བསྟན་པའི་རྒྱལ་མཚན་དཔལ་བཟང་པོས་བྲིས།། །།
PAGE * MERGEFORMAT 2 ཀུན་དགའ་བློ་གྲོས། ནག་པོ་ཆེན་པོ་ཙཏུརྨུཁའི་བསྐང་ཆོག་སྔོན་འགྲོ་བཤམ་ཡིག་ཟུར་བསྐོལ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
