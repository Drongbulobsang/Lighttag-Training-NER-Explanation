གསུང་འབུམ། ཀུན་དགའ་བློ་གྲོས།
པོད ༣༢༨
དཔལ་རྡོ་རྗེ་གཞོན་ནུའི་སྒོ་ནས་ཕུང་སྲི་མནན་པའི་མན་ངག་རི་རབ་ཕུར་བུ།
༄༅། །དཔལ་རྡོ་རྗེ་གཞོན་ནུའི་སྒོ་ནས་ཕུང་སྲི་མནན་པའི་མན་ངག་རི་རབ་ཕུར་བུ་ཞེས་བྱ་བ་བཞུགས་སོ།། ན་མོ་གུ་རུ་བཛྲ་ཀཱི་ལ་ཡ། དཔལ་རྡོ་རྗེ་གཞོན་ནུའི་སྒོ་ནས་ཕུང་སྲི་མནན་པའི་མན་ངག་ནི། དུག་ཤོག་གི་གཞི་ལ་ཕུང་སྲིའི་གཟུགས་མི་ལུས་བྱ་མགོ་ཅན། རྐང་ལག་ལྕགས་སྒྲོག་གིས་བཅིངས་པ་བྱ། དེའི་སྙིང་ཁར་གནས་སྲོག་གི་ངོ་བོ་ཏྲི་ཡིག་ཛཿ ཁ་སྦྱར་གྱི་བར་དུ་གཏིམ་པ་བྲིས། ཡན་ལག་ལ་ཛཿཧཱུྃ་བཾ་ཧོཿ ཞེས་བྲིས། དཔུང་པ་གཡས་ཀྱི་ཐད་ནས་མགོ་བརྩམས་སྟེ་ཡི་གེ་ཞབས་ཏུ།
ཨོཾ་སརྦ་ན་ཏྲི་ནི་ཧཱུྃ་ཛཿ རིནྲ་ཏྲི་ནི་ཧཱུྃ་ཛཿ སུ་ཏྲི་ནི་ཧཱུྃ་ཛཿ ཤནྟྲི་ཧཱུྃ་ཛཿ ཀ་ཏྲི་ནི་ཧཱུྃ་ཛཿ ཀུྃ་ཀུྃ་ཛཿཛཿཛཿ དམ་སྲི་ཕོ་མོ་ཐམས་ཅད་ཀྱི་སྙིང་ལ་མཱ་ར་ཡ་ཛཿརྦད་ནན། ཞེས་སྙིང་ཁའི་སྲོག་གི་ཡི་གེ་ལ་བསྐོར་ཏེ་བྲིས། གཟུགས་ཀྱི་མཐའ་མར་ཛཿཁྲམ་གྱིས་བསྐོར་རོ། ། དེ་ནས་རྒྱལ་པོ་ཕུང་བའི་ཕུང་སྲི་ནི།
མོན་རབས་ཀྱི་ཐོད་པའམ། བོད་རིགས་ངན་གྱི་ཐོད་པར་ཆོས་འཁོར་ཆེན་པོའི་དབུས་སམ། ལྷ་ཁང་ཆེན་པོའི་ཐེམ་འོག་མནན། བློན་པོ་ཕུང་བའི་ཕུང་སྲི་ནི། སྤྲེའུ་དང་ནེ་ཙོ་དང་། རི་བོང་གི་ཐོད་པར་འདུན་པ་གཅིག་ཏུ་བྱེད་པའི་སར་མནན། ཡུལ་མི་ཕུང་བའི་ཕུང་སྲི་ནི། མཛོ་རྟོལ་དང་སྤྲེའུའི་ཐོད་པར་ལམ་གྱི་སྲང་མདོའམ། ཡུལ་གྱི་དབུས་སུ་མནན། དགྲ་སྲི་ནི་གཡག་དང་རྟའི་ཐོད་པར་དགྲ་བྱུང་དོགས་སའི་གོང་གསུམ་མམ།
ལམ་རྒྱ་གྲམ་དང་། ལུང་གསུམ་མདོར་མནན། དམངས་སྲི་ནི་གཡི་དང་འཕར་སྤྱང་གི་ཐོད་པར་གྲོང་ཁྱེར་ཆེན་པོའི་དབུས་སུ་མནན། ཕ་བུ་དང་མ་བུའི་བྱུར་ཡུགས་ཀྱི་སྲི་ནི། ཁྱི་ཕག་རྔ་མོང་གི་ཐོད་པར་ཐེམ་པའི་འོག་ཏུ་མནན། ཆུང་སྲི་ནི་ཁྱི་ཕྲུག་དང་ཕག་བྱི་ལ་སྲེ་མོང་གི་ཐོད་པར་མལ་གྱི་འོག་ཏུ་མནན། དུར་སྲི་ནི་ཝ་གྲུམ་དང་གཡི་དང་བྱི་བའི་ཐོད་པར་དུར་ཞབས་མནན། རྣལ་འབྱོར་པའི་དམ་སྲི་ནི། མི་ཁྱི་ར་ཕག་གི་ཐོད་པར་མཆོད་རྟེན་ཆེན་པོའི་འོག་ཏུ་མནན། གོད་སྲི་ནི་སྤྲེའུ་དང་ལུག་དང་བེའུའི་ཐོད་པར་རྭ་བའི་དབུས་སུ་མནན།
གཡལ་མོའི་གོད་སྲི་ནི། འཕར་བ་དང་རྔ་མོང་དང་གྭ་པའི་ཐོད་པར་ཕོང་རྭའི་དབུས་སུ་མནན། སྲང་པོའི་གཡལ་སྲི་ནི། འཕར་བའི་ཐོད་པར་ཉི་འོད་མི་ཕོག་པའི་སར་མནན། ཞེས་གསུངས་པས་དེའི་ཚུལ་ནི། རྣལ་འབྱོར་པ་རྡོ་རྗེ་ཕུར་པའི་དབང་ཐོབ་ཅིང་བསྙེན་པ་ལས་སུ་རུང་བ་ཏིང་ངེ་འཛིན་བརྟན་པོ་དང་ལྡན་པས་སེམས་ཅན་ལ་ཕན་གདགས་པའི་ཕྱིར་ཕུང་སྲི་གནོན་པའི་ཚུལ་ནི། བླ་མ་གོང་མས་བྱིན་གྱིས་བརླབས་ཤིང་འདྲེ་སྲིན་གདུག་པ་ཅན་གནས་པའི་ས་མ་ཡིན་པར་གནམ་ས་བར་གསུམ་གྱི་དྲག་པོའི་རྒྱན་ཅི་འབྱོར་དང་། རྩ་གསུམ་བྲིས་འབུར་གྱི་སྐུ་གང་འབྱོར། ཁྱད་པར་སྒྲུབ་ཁང་གི་ལྷོ་ཕྱོགས་སུ་རྡོ་རྗེ་གཞོན་ནུའི་བྲིས་འབུར་གྱི་སྐུ་གང་རུང་བཞུགས་པའི་དྲུང་སྒྲུབ་ཐབས་རྒྱས་འབྲིང་ལྟར་ན་དཔལ་གཏོར་ལྔའམ། བསྡུས་པ་ལྟར་ན་དཔལ་གཏོར་གཅིག
སྨན་རཀ་ཡི་དམ་ཆོས་སྐྱོང་གཞན་གྱི་གཏོར་མ་དགོས་ན་དང་། ཆུ་གཉིས་སྔོན་འགྲོའི་ཉེར་སྤྱོད་བཅས་བཤམས་དྲུང་། སྲི་གནོན་གྱི་འབྲུབ་ཁུང་ལ་རྒྱས་བསྡུས་སྣ་ཚོགས་གསུངས་ཀྱང་། འདིར་ལག་ལེན་བདེ་བའི་ཕྱིར་དུར་རྡོ་གསུམ་སྒྲོམ་གྱི་སྟེང་ལྕགས་སླང་གས་དང་བུག་རྡོལ་མེད་ཅིང་གཞན་གྱིས་ལོངས་མ་སྤྱོད་པའི་ཁ་ལ་འཇིམ་པའམ་ཟན་སྐྱོར་བྱས་ལ། སེ་བ་འོམ་བུ་སྐྱེར་པ་གསུམ་གྱི་རྩང་ཀུ་རུ་ཁ་ཇི་ལྟར་རིགས་པ་ཁྲག་གིས་བྱུགས་པ་བཙུགས་ནང་གོང་གི་ལིདྒ་ལ་འབྱུང་བཞིའི་སྦྱང་བ་སྙིང་ལུགས་ལྟར་རམ་གསར་མ་ལྟར་ན་ལིང་གཟུགས་མེ་ལོང་ལ་ཤར་བ་ལ་བུམ་ཆུའི་ཁྲུས་དང་། ས་འདི་དུག་གི་སོགས་ཀྱི་ཚིགས་བཅད་དང་། ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་སོགས་ཀྱིས་ཁྲུས་བྱས་ནས་བཅུག་ལ་རེ་བས་ཕུར་ཏེ་རྡོ་རྗེ་ལྟ་བུས་མནན། དེ་དང་ཆབས་ཅིག་འོག་ཏུ་དགོས་པའི་འཇུག་སྣོད་ཐོད་པ་དག་པར་བཀྲུས་ལ་སྤྱི་གཙུག་ནས་དཔྲལ་བའི་བར་ཨོཾ་སརྦ་ན་ཏྲི་སོགས་གོང་དུ་བཤད་པའི་སྔགས་ཡིག་ཕྲེང་ལྟར་བྲིས། དཔྲལ་བར་རྒན་སྲི་དང་གཞོན་སྲི་ནན་ཞེས། འགྲམ་གཡས་ལ་ཕོ་སྲི་ནན།
གཡོན་ལ་མོ་སྲི་ནན་རྣམས་བྲིས། སྐུད་པ་སྔོ་དམར་གྱིས་རྒྱ་གྲམ་དུ་བཅིངས་ཏེ་འབྲུབ་ཁུང་དུ་བཅུག ལིངྒའི་མགོ་དང་སྤུས་མོ་གཡས་གཡོན་གྱི་ཐད་དུ་ར་ཁྱི་ཕག་གསུམ་གྱི་གཟུགས་འཇིམ་སོགས་ལ་བཟོས་པ་བཞག འབྲུབ་ཁུང་གི་མདུན་དུ་རྫས་ཕོར་ནང་སྲི་ཟན་ཙམ་པ་སྦང་མ་གོ་ཐལ་གསུམ་བསྲེས་ནས་བརྫིས་པའི་ཆང་བུ། སྲི་ཤ་ར་ཤ་ལག་པ་སྲི་ཆང་བ་ར་རྟ་གསུམ་གྱི་འོ་མར་སྦྱར་བའི་གོ་ཐལ་གྱི་སྐྱོ་མ་སྲི་ཡོས་ཚིག་ནག་ལ་སོང་བ་རྣམས་ཐུན་གང་བྱེད་ལ་གོས་ཆས་དང་བཅས་པ་དང་། འབྲུབ་ཁུང་གི་གཡས་གཡོན་ལ་སྣོད་སོ་སོར་གུ་གུལ། ཡུངས་དཀར། སྔོ་དམར་གྱི་ཞགས་པ། དུག་ཁྲག ལྕགས་ཟངས།
རྡོ་ཕྱེ་རྣམས་དང་། དགུག་གཞུག་གི་ཚེ་བསྲེག་རྒྱུའི་ར་ཤ་ར་ཚིལ་མི་རྐང་རྟ་རྐང་རྣམས་དང་། མནན་པའི་ཚེ་དགོས་པའི་གད་པ་ཆད་པའི་ས་ནག་ཚ། བ་ཚ། བུལ་ཏོག རོ་གཡམ་ལ་རྡོ་རྗེ་རྒྱ་གྲམ་བྲིས་པ། སྦྲ་ཚལ། ཚོན་སྐུད་སྣ་ལྔ། སྨན་སྣ། དར་སྣ།
རིན་ཆེན་ལྔ། མཆོད་རྟེན་རྙིང་པའི་རྨང་གི་ས། ར་སྤུ་ཕྱིན་ཅི་ལོག་ཏུ་བསྒྲིལ་བ་རྣམས་དང་། རང་གི་མདུན་དུ་རྡོར་དྲིལ། ནང་མཆོད། ཌཱ་མ་རུ། འཐོར་ནས། བསྙེན་ཕུར་ལྔའམ་གཅིག ཡུངས་དཀར། གཞན་ཡང་རྔ་རོལ་རྐང་གླིང་སོགས་འདུས་བྱས་ལ།
རྡོ་རྗེ་ཕུར་པའི་མངོན་རྟོགས་རྒྱས་འབྲིང་བསྡུས་གསུམ་གང་རུང་གིས་རྔ་བྱིང་བབ་ནས་བཟུང་ཚོགས་བར་པ་ཡན་ཕྱག་ལེན་བཞིན་གྲུབ་པ་དང་། རིག་འཛིན་བསྐུལ་དང་ཕུར་ཁ་བསྒྱུར་བ། དེ་ནས་ལིང་ཁེབས་བསལ། ར་ཁྱི་ཕག་གསུམ་དང་། ཐོད་པ་མ་བསྡུས་པར་བཞག་ལ། དགུག་གཞུག་གསུམ། ཚེ་སྲོག་ཡེ་ཤེས་སུ་བསྒྱུར་བ། ལྷ་སྲུང་སྤྱན་དྲངས་པ། གསལ་བ་གསུམ་དང་གདན་གསུམ་གྱི་སྒོ་ནས་ང་རྒྱལ་བསྐྱེད་པ། རྒྱུད་གསུམ་མའི་དཔང་གཟུག་རྣམས་བྱས་ལ་རྔ་རོལ་བཞག
བཟླས་པའི་དམིགས་པ་ནི་རང་གི་སྙིང་ཁ་ནས་རྡོ་རྗེ་ཕུར་པའི་ལྷ་ཚོགས་ཕུར་སྲུང་དང་བཅས་པ་ལྕགས་ཀྱུ་ཞགས་པ་མཚོན་ཆ་སྣ་ཚོགས་ཐོགས་པ་རྣམས་ཀྱིས་སྲི་ངན་གདུག་པ་ཅན་ལ་ཡང་འབྲེལ་སོ་དྲུག་གི་ལས་མཛད་པར་བསམ་ལ། ཐོག་མར་ཀཱི་ལ་ཡ་ཇི་ལྟར་རིགས་པ་དང་། སྔགས་ཀྱི་དངོས་གཞི། ཧཱུྃ་ས་ར་བིདྱཱ་ཚིནྡྷ་ཚིནྡྷ་ཧཱུྃ་ཕཊ་ཞེས་པ་ནས། བྷིནྡྷ་ཡ་བྷིནྡྷ་ཡ་ཧཱུྃ་ཕཊ་ཞེས་པའི་བར་སྦྲེལ་ལ་བརྒྱ་སྟོང་ངམ་ཐ་མའང་འཕྲེང་འཁོར་གཅིག་ཙམ་བཟླ། ཡང་ཨོཾ་སརྦ་ན་ཏྲི་ནི་ཞེས་སོགས་ལིངྒ་དང་ཐོད་པར་བྲིས་པའི་སྔགས་དེ་ཡང་བརྒྱ་སྟོང་སོགས་བཟླ་བ་ནི་ཤིན་ཏུ་གལ་ཆེ་བར་བཤད་དོ། ། དེ་ནས་གུ་གུལ་སོགས་ཡང་འབྲེལ་སོ་དྲུག་གི་རྫས་དེ་དག་ལ་མཆིལ་མ་མ་ཤོར་བར་ཕུས་གདབ། ལྷ་དང་ཕྲལ་བ་ནས་བཟུང་ཞལ་དུ་བཏབ་པའི་བར་ཕུར་བཟློག་བཞིན་བྱས་ལ། ཞག་སྦྲེལ་ནས་སྒྲུབ་ན་ལིང་ཁེབས་དང་རྡོ་རྗེ་བཞག ཐུན་གཏོར་འབུལ་བ་སོགས་གཞུག་ཆོག་རྣམས་བྱ།
མནན་པའི་ཉིན་ཞལ་དུ་བཏབ་ཚར་བའི་རྗེས་སུ། ལག་པ་བཀྲུས་ཁ་རས་དང་བཅས་པས་ལིངྒ་འབྲུབ་ཁུང་ནས་ཕྱུང་ལ་མགོ་ནས་ཕྱིར་ལུས་མ་རྫོགས་ཀྱི་བར་ནར་མོར་བསྒྲིལ་ལ་གཡས་ལྟེབ་གཡོན་ལྟེབ་གོང་གི་ཚོན་སྐུད་སྣ་ལྔའི་མདུན་ནས་རྒྱབ་ཏུ་དཀྲིས། གཡོན་ནས་གཡས་སུ་དཀྲིས། མགོ་མཇུག་སོགས་ཀྱི་རྣམ་དབྱེ་མེད་པར་ཐོད་པའི་ཀླད་ཁུང་ནས་བཅུག དེའི་རྗེས་སུ་གོང་གི་བ་ར་རྟའི་འོ་མའི་ཐལ་སྐྱོ་བླུག སྨན་དར་རིན་ཆེན་སྣ་ལྔ་སྒྲུབ་པའི་ཚེ་འབྲུབ་ཁུང་དུ་འཕངས་ཚེ་འབྲུབ་ཁུང་དུ་འཕངས་པའི་ཐུན་རྣམས་དང་། མཆོད་རྟེན་རྙིང་པའི་རྨང་གི་ས་རྣམས་ཀྱིས་ཐོད་པ་ཁེངས་པར་བཀང་། ཀླད་ཁུང་ལ་ཆས་རྒྱ་གྲམ་གྱིས་བཀག ཐོད་པ་དེ་རེ་བས་དྲིལ། ར་སྤུའི་ཐག་པས་མདུན་ནས་རྒྱབ་དང་།
གཡོན་ནས་གཡས་སུ་དཀྲིས་པའི་མདུད་པ་དཔྲལ་བ་ལྟ་བུར་ཡོང་བ་བྱས་ལ་ལ་ཆའི་སྟེང་ཚྭ་བ་ཚྭ་བུལ་ཏོག་གསུམ་བསྲེས་པའི་ཁྲོ་ཞལ་ལམ་རྡོ་རྗེ་རྒྱ་གྲམ་གྱི་ཐེལ་བཏབ་ར་སྤུའི་ཐག་པས་བསྣོལ་མར་བཅིངས་པ་དེ་ལ་རྩང་རྣམས་རྩེ་ཡར་བསྟན་ལ་ཀུ་རུ་ཁར་བཟུང་སླ་ངར་བཅུག རེ་བས་ཁ་བཅད་ལ་གཏོར་མ་གྲུ་གསུམ་ཤ་ཁྲག་གིས་བརྒྱན་པ་དང་། གསེར་སྐྱེམས་ཀྱི་ཆས་གང་གི་རོ་གཡམ། མི་བསད་གྲི། རྔ་མ་ནག་པོའི་རླུང་གཡབ། མེ་སྦར་བའི་ཤིང་ཕྲན་བུ། ག་རུ་ལྟ་བུར་ཆུ། ཏིང་ཕོར་ལྟ་བུར་ས་སེར། མེ་ལོང་རྣམས་ཁྱེར་ལ་རང་ཉིད་ཞྭ་གོས་ནག་པོ་རུས་རྒྱན་བན་ཕུར་སོགས་ཀྱི་ཆས་སུ་འཇུག་པའམ། མ་ཞུགས་ཀྱང་རུང་།
རྔ་རོལ་རྐང་གླིང་གཡབ་དར་ནག་པོ་གུ་གུལ་དང་བཅས་པས་གང་དུ་མནན་པའི་ས་དེར། ཐོག་མ་ནས་དོང་གྲུ་གསུམ་བརྐོ་བ་ནི་བཙོད་ཀྱི་རྭ་ལ་ཀླུ་སྨན་བྱུགས་པས་དང་པོར་བྲུས། དེ་ནས་ཏོག་རྩེ་སོགས་ཀྱིས་བྲུས་ལ་རྟིང་རིང་ཐུང་སོར་ཉི་ཤུ་རྩ་གཉིས་ཀྱི་ཚད་དུ་བྱས་པ་དེའི་ཁར་སོང་ལ། གཏོར་ལིང་མནན་རྫས་རྣམས་མདུན་དུ་བཞག ཨོཾ་བཛྲ་ཀྲོ་དྷ་ཞེས་སོགས་གསེར་སྐྱེམས་བྱིན་རླབས་བྱས་ལ། རྒྱལ་བ་དགོངས་པའི་བརྒྱུད་པ་དང་། ཞེས་སོགས་སམ། བླ་མ་རིག་འཛིན་ཚོགས་བཅས་མཆོད། ། ཞེས་སོགས་གསེར་སྐྱེམས་རྒྱས་བསྡུས་གང་རུང་བཏང་བའི་མཐར། མི་བསད་ཀྱི་གྲི་ཐོགས་ལ།
རྐང་གླིང་གཡབ་དར། རོལ་མོ་དགུ་བརྡུང་དང་། མནན་དོང་དུ་གཤིན་རྗེ་འབོད་པ་ནི། ཧཱུྃ་གདུག་པ་འདུལ་མཛད་རྡོ་རྗེ་གཞོན་ནུ་ནི། ། གནག་པའི་མ་དྲུག་མནན་པའི་ལས་མཛད་ཕྱིར། ། གནམ་ལྕགས་འབར་བའི་རལ་གྲི་ཕྱག་ན་བསྣམས། ། དྲག་ཤུལ་རྒྱུན་ལས་ས་གཞི་གས་པའི་ནང་། ། མིག་སྨན་ལྟར་གནག་འོག་གཞིའི་རྒྱ་མཚོ་ཆེ། ། མི་བཟད་རླབས་དྲག་འཁྲུགས་པའི་ཀློང་དཀྱིལ་ནས། ། ལས་ཀྱི་གཤིན་རྗེ་ནག་པོ་མ་རུངས་པ། །
འཆི་བདག་ཆོས་ཀྱི་རྒྱལ་པོ་མངོན་སུམ་གྱུར། ། ཨོཾ་ཀྲིཥྞ་ཛཿམ་ཏི་ཧཱུྃ་ཛཿ ཞེས་དང་། རྔ་རོལ་རྐང་གླིང་གཡབ་དར་གུ་གུལ་གྱི་དུད་པ་བཅས་བྱས་ལ་དོང་ཁ་དེར་གྲི་འདེབས་པའི་སྟངས་ཀ་ལན་གསུམ་བྱེད། དགུ་བརྡུང་ཆེམས་བརྡུང་རྐང་གླིང་གཡབ་དར་དགུ་བརྡུང་བྱས་ལ་རྔ་རོལ་བཞག གོང་གི་གཏོར་མ་དེ་འབྲུ་གསུམ་ལན་གསུམ་གྱིས་དགྲ་བགེགས་ཀྱི་ཤ་ཁྲག་ཏུ་དམིགས། རྡོར་ཐལ་ཁ་ཕྱེའི་མཐར་སེ་གོལ་གཏོག་པ་དང་བཅས། ཨོཾ་ཀྲིཥྞ་ཛ་མ་ཏི་མ་ཧཱ་བ་ལིཾ་ཏ་ཁཱ་ཧཱི། ཞེས་གསུམ་བདུན་སོགས་ཀྱིས་བསྔོས་ལ་འཆི་བདག་གཤིན་རྗེ་ནག་པོ་ཁྱོད་ཀྱིས་ཕུང་སྲི་གདུག་པ་ཅན་འདི་བྱང་ཆུབ་ཀྱི་སེམས་མ་སྐྱེས་ཀྱི་བར་དུ་མ་བཏང་ཞིག་ཅེས་བརྗོད། དེ་ནས་ལག་ལྕིབས་དང་བཅས་པས་མནན་ཐོད་བཟུང་ལ་རྔ་བརྡུང་ཞིང་།
ཧཱུྃ་རི་རབ་ཆེན་པོའི་རྨོང་འོག་མུན་པའི་གནས། ། རྒྱ་མཚོ་ཆེན་པོའི་ཏིང་རུང་རླུང་གསེབ་ནས། ། ལྕགས་ཀྱི་ཁང་པ་ནག་པོ་སྒོ་མེད་ནས། ། ལས་ཀྱི་གཤིན་རྗེ་ལུས་ཆེན་ཡན་ལག་རགས། ། གདངས་པའི་ཁ་ནས་གཤིན་རྗེའི་རླངས་པ་ཐུལ། ། མ་ཧེ་ནག་པོའི་རྟར་ཞོན་དབྱུག་ཐོ་དང་། ། ཐམས་ཅད་འཆིང་བའི་ཞགས་པ་ནག་པོ་ཐོགས། ། གཤིན་ཡུལ་གཤིན་རྗེའི་འཇིག་རྟེན་རྨེ་ནག་ཞེས། ། ཟིན་ནས་ཐར་མེད་སྡུག་བསྔལ་མུན་གླིང་ནས། ། འཆི་བདག་གཤིན་རྗེ་ཆོས་ཀྱི་རྒྱལ་པོ་ལ། །
མངོན་ཤེས་མཐུ་དང་རྫུ་འཕྲུལ་ནུས་པར་ལྡན། ། དགེ་སྡིག་མ་འདྲེས་བྱེ་བའི་ཞལ་ལྕེ་མཁན། ། གཏུམ་ཆེན་ཁྱོད་ལ་ཕུང་སྲི་འདི་ཉིད་གཏད། ། འཆི་བདག་གཤིན་རྗེ་ནག་པོ་དམ་ཚིག་ཅན། ། གཏད་པའི་བགེགས་འདི་སླར་ཡང་མ་བཏང་ཅིག ། ཅེས་བརྗོད་ནས་དགུ་བརྡུང་ཆེམ་བརྡུང་རྐང་གླིང་གཡབ་དར་ཐོད་པ་དོང་ནང་དུ་སྐྱུར། ཨོཾ་ཀྲིཥྞ་ཛ་མ་རི་ཧཱུྃ། དགྲ་བགེགས་འདིའི་མ་ཧཱ་མཾ་ས་ཁཱ་ཧི། རཀྟ་ཁཱ་ཧི། ཙིཏྟ་ཁཱ་ཧི།
གོ་རོ་ཙ་ན་ཁཱ་ཧི། ཞེས་པས་ཞལ་དུ་བཏབ། དྷོ་དྷི་ཨ་ཡཾཿ ཞེས་བརྗོད་པས་གཤིན་རྗེ་ནག་པོ་རང་གནས་སུ་སོང་བར་བསམ། ཆེམས་བརྡུང་རྫོགས་ནས། དགུ་བརྡུང་མཐར་གསུམ་བརྡེག་ལེན་ཅན་རྔ་རོལ་བཞག གཡམ་པ་ལ་རྡོ་རྗེ་རྒྱ་གྲམ་བྲིས་པ་དེས་མནན་ལ། དོང་ས་སྐམ་རློན་གྱིས་ཤིན་ཏུ་ཁེངས་པར་བཀང་ཞིང་འཐས་པར་བཅགས་ལ། ཧཱུྃ་དང་པོ་ཏིང་འཛིན་རྩེ་གཅིག་རྒྱཿ གཉིས་པ་ཐབས་དང་ཤེས་རབ་རྒྱཿ
གསུམ་པ་སྐུ་གསུང་ཐུགས་རྒྱཿ བཞི་པ་ཚད་མེད་བཞི་ཡི་རྒྱཿ ལྔ་པ་ཡེ་ཤེས་ལྔ་ཡི་རྒྱཿ དྲུག་པ་ཕ་རོལ་ཕྱིན་དྲུག་རྒྱཿ བདུན་པ་ཡན་ལག་བདུན་གྱི་རྒྱཿ བརྒྱད་པ་རྣམ་མཐར་བརྒྱད་ཀྱི་རྒྱཿ དགུ་པ་ཐེག་པ་རིམ་དགུའི་རྒྱཿབཅུ་པ་ས་བཅུའི་དབང་ཕྱུག་རྒྱཿ དོན་དང་བརྡ་སྦྱར་རྟགས་ཀྱི་ཚུལཿ གཉིས་སུ་མེད་པའི་རྒྱས་གདབ་བོཿ ཨོཾ་ལཾ་ཨཱཿལཾ་ཧཱུྃ་ལཾ་སྟམྦྷ་ཡ་ནནཿ
བྲོ་བརྡུང་བྱ་བ་ནི། སངས་རྒྱས་ཀུན་གྱི་སྐུ་གསུང་ཐུགསཿ ཡོན་ཏན་ཕྲིན་ལས་ཡོངས་རྫོགས་པ༔ དཔལ་ཆེན་ཁྲོ་རྒྱལ་འཁོར་བཅས་ཀྱིས༔ འཇིག་རྟེན་ཁམས་ཀུན་རབ་བཀང་ནས༔ ནད་གདོན་སྡིག་སྒྲིབ་ཞི་བ་དང་༔ ཚེ་དང་ལོངས་སྤྱོད་རྒྱས་པར་མཛོད༔ ཁམས་གསུམ་སྲིད་གསུམ་དབང་དུ་བསྡུས༔ གནོད་བྱེད་དགྲ་བགེགས་བརླག་པར་མཛོད༔ ཤིནྟཾ།
པུཥྚིཾ། བ་ཤཾ། མཱ་ར་ཡ་ཧཱུྃ་ཕཊ། ཅེས་བརྗོད། རླུང་གཡབ་ཀྱིས་གཡབ་ཏེ། ཡཾ་སྟམྦྷ་ཡེ་ནན་ནན མེ་སྦར་ཏེ། རཾ་སྟམྦྷ་ཡེ་ནན་ནན། ཆུ་བྲན་ཏེ། བཾ་སྟམྦྷ་ཡེ་ནན་ནན། ས་སེར་གཏོར་ལ།
ལཾ་སྟམྦྷ་ཡེ་ནན་ནན། མེ་ལོང་བསྟན་ལ། ཁཾ་སྟམྦྷ་ཡེ་ནན་ནན། ཞེས་བརྗོད་ལ་དེ་སྟེང་ཐོ་བརྩེགས་རྔ་རོལ་དང་བཅས། ནམ་མཁའ་རླུང་མེ་ཆུ་སའི་དཀྱིལ་འཁོར་སྟེང་། ། ལཾ་ལས་གསེར་གྱི་རི་རབ་བང་རིམ་ཅན། ། དེ་སྟེང་རིན་ཆེན་ལས་གྲུབ་ཕོ་བྲང་དུ། ། སངས་རྒྱས་དོན་ཡོད་གྲུབ་པ་འཁོར་དང་བཅས། ། བསྐལ་པ་མ་སྟོངས་བར་དུ་ཏིཥྛ་ལྷན། ། ཅེས་བརྗོད་མནན་པའི་སྟེང་དུ་སངས་རྒྱས་དོན་ཡོད་གྲུབ་པས་ཕོ་བྲང་བཏབ་པར་བསམ་ཞིང་།
སྟོང་ཉིད་ཀྱི་ལྟ་བས་རྒྱས་ཐེབས་པར་བྱའོ། ། དེ་ནས་དྲིལ་གསིལ་མེ་ཏོག་དང་བཅས་པས། སྐྱེ་མེད་ཆོས་སྐུའི་སོགས་བཀྲ་ཤིས་བརྗོད་ལ་རོལ་མོའི་སྒྲ་བྱ། ནང་དུ་ལོག་ནས་ཚོགས་ལ་ལོངས་སྤྱད་ལྷག་མ་བསྟན་སྐྱོང་མཇུག་ཆོག་རྣམས་བྱའོ། ། ཞེས་དཔལ་ལྡན་རྡོ་རྗེ་གཞོན་ནུས་ཆོས་སྐོར་ལས་བྱང་གཏེར་བྱང་ཕུར་པ་དྲག་སྔགས་ཀྱི་ཆོས་སྐོར་ནས་བྱུང་བའི་ཕུང་སྲི་མནན་པའི་མན་ངག་ལ་འདོན་ཆ་དང་ལག་ལེན་མི་འགལ་བ་རྣམས་ཆོས་རྗེ་བླ་མ་དང་། སྔགས་འཆང་རྒྱ་གར་པ། ས་ལོ་ཆེན་པོ། སྔགས་འཆང་ཆོས་ཀྱི་རྒྱལ་པོ་རྣམས་ཀྱིས་མཛད་པའི་སྒྲུབ་ཐབས་དང་། ཕུར་བཟློག་བཞིན་སྦྱར། དམིགས་བསལ་རྣམས་མ་འདྲེས་པར་བཀོད་པའི་ཡང་ས་སྐྱ་པ་ངག་དབང་ཀུན་དགའ་བློ་གྲོས་ཀྱི་བསྡེབས་པའོ།། །།
མངྒ་ལམ།། །། PAGE * MERGEFORMAT 6 ཀུན་དགའ་བློ་གྲོས། དཔལ་རྡོ་རྗེ་གཞོན་ནུའི་སྒོ་ནས་ཕུང་སྲི་མནན་པའི་མན་ངག PAGE * MERGEFORMAT 5
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
