གསུང་འབུམ། ཀུན་དགའ་བློ་གྲོས།
པོད ༧༥
ཤེས་དཀར་རྫོང་དཔོན་དགའ་བོ་པོར་གནང་བའི་སྤྲིང་ཡིག
༄༅། །ཤེས་དཀར་རྫོང་དཔོན་དགའ་བོ་པོར་གནང་བའི་སྤྲིང་ཡིག་བཞུགས་སོ།། ན་མོ་གུ་རུ་བུདྡྷ་བོ་དྷི་ས་ཏྭ་ཡ། ། རྡོ་རྗེ་འཆང་དངོས་རྩ་བརྒྱུད་བླ་མའི་བཀའ། ། བསླུ་མེད་ཐུགས་རྗེའི་གཏེར་ཆེན་དཀོན་མཆོག་ལུང་། ། དྲག་ཤུགས་མཐུ་ལྡན་ཆོས་སྐྱོང་སྲུང་མའི་ཚིག ། ཀུ་ས་ལ་ཡི་རྣལ་འབྱོར་བདེན་པའི་གཏམ། ། ནམ་མཁའ་བར་སྣང་ས་སྟེང་ས་བླ་དང་། ། ས་འོག་རྒྱུ་བའི་ལྷ་སྲིན་སྡེ་བརྒྱད་ཚོགས། ། སྤྱི་དང་ཁྱད་པར་སྦྱིན་པའི་བདག་པོ་ཡི། ། ལུས་ངག་སེམས་ལ་གནོད་འཚེ་བྱེད་པའི་གདོན། །
ཚེ་སྔོན་ལན་ཆགས་བུ་ལོན་མ་འཁྱེར་ཞིང་། ། དུས་འདིར་བྱ་སྤྱོད་ཕྲན་ཚེགས་ཉེས་ཙམ་ལ། ། གནོད་སེམས་གདུག་པའི་བསམ་སྦྱོར་ཀུན་བསླངས་ནས། ། ལུས་ལ་ནད་དང་སེམས་ལ་དུཿཁ་དག ། སྐྱེད་བྱེད་མ་རུངས་ཚོགས་ནས་ངེས་དགོས་རྒྱུ། ། མི་འཇིགས་འཇིག་རྟེན་མགོན་པོ་ཉི་མའི་གཉེན། ། སྐྱོབ་པ་ཤཱཀྱའི་རྒྱལ་པོའི་བཀའ་ལུང་ལྟར། ། སྤྱིར་གྱི་མཁའ་མཉམ་འགྲོ་ལ་གནོད་སེམས་སྤོངས། ། ཁྱད་པར་དམ་ལྡན་སྦྱིན་བདག་འཁོར་བཅས་ལ། ། དུས་འདི་ནས་བཟུང་བྱང་ཆེན་མ་ཐོབ་པར། །
སྐྱེ་ཞིང་སྐྱེ་བར་ཚེ་རབས་ཐམས་ཅད་དུ། ། མི་མིན་འགྲོ་བ་གནོད་སེམས་ལྡན་རྣམས་ཀྱིས། ། གནོད་སེམས་སྤོངས་ལ་ཞི་བ་བྱང་ཆུབ་སེམས། ། ཆེས་ཆེར་བསྐྱེད་ནས་ཚེ་བསོད་དཔལ་འབྱོར་སོགས། ། ཡར་ངོའི་ཟླ་ལྟར་རྒྱས་པའི་གྲོགས་དན་གྱིས། ། བོད་ཡུལ་ལྷ་གཅིག་ཕྱག་ན་པད་དཀར་གྱི། ། ཐུགས་རྗེའི་ཆབ་ཀྱིས་གདོན་བགེགས་གནོད་སེམས་མེད། ། ཞི་ནས་བྱང་སེམས་ཆུ་རྒྱུན་ཆེར་རྒྱས་ནས། གནོད་བྱེད་གནོད་ཡུལ་ཀུན་ཀྱང་དགེ་བཅུ་ཡི། ། དཔལ་ལ་སྤྱོད་པའི་བདེན་ཚིག་འགྲུབ་པར་སྨོན། །
ཞེས་འདི་འཕགས་པའི་ཡུལ་ནས་བྱང་ཕྱོགས་སུ། ། དཔག་ཚད་བརྒྱ་ཕྲག་བགྲོད་པའི་ས་ཡི་ཆ། ། ས་འཛིན་གཉིས་འཐུང་ཉལ་འདྲའི་གནས་ཀྱི་མཆོག ། རྡོ་རྗེ་འཆང་དངོས་མཁས་གྲུབ་བསྟི་བའི་གནས། ། ཆོས་གྲྭ་ཆེན་པོ་དཔལ་ལྡན་ས་སྐྱ་ཞེས། ། ཡོན་ཏན་རིན་ཆེན་འབྱུང་བའི་སྒོ་གཅིག་པུ། ། ངོ་མཚར་གནས་མཆོག་གང་དེ་ན་གནས་པའི། ། ངག་ལ་དབང་བསྒྱུར་ངུར་སྨྲིག་བླ་གོས་ཅན། ། ཀུན་དགའི་མིང་འཆང་རྡོ་རྗེ་འཛིན་པ་གང་། ། བློ་གྲོས་ཆེར་གསལ་མཁས་མང་དགའ་བའི་གཉེན། །
སངས་རྒྱས་བསྟན་པའི་རྒྱལ་མཚན་འཛིན་བྱེད་པ། ། དཔལ་ལྡན་བཟང་པོས་སྨྲས་པ་དགེ་བར་གྱུར།། །། སརྦ་མངྒ་ལཾ།། །། PAGE * MERGEFORMAT 2 ཀུན་དགའ་བློ་གྲོས། རྟ་མགྲིན་ཡང་གསང་གི་དཀྱིལ་འཁོར་ཆེན་པོར་སློབ་མ་རྗེས་འཛིན་དབང་གི PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
