གསུང་འབུམ། ཀུན་དགའ་བློ་གྲོས།
པོད ༧༩
ཧོར་ཁང་གསར་བར་གནང་བའི་སྤྲིང་ཡིག
༄༅། །ཧོར་ཁང་གསར་བར་གནང་བའི་སྤྲིང་ཡིག་བཞུགས་སོ།། རྣལ་འབྱོར་དབང་ཕྱུག་བིརྺ་པའི་སྐུར་བསྒོམ་ཞིང་། དེའི་གཟུངས་ཀྱི་ངག་དང་། དེའི་ཐུགས་ཀྱི་ཏིང་འཛིན་ལ་གནས་ཤིང་། དེས་བྱིན་གྱིས་བརླབས་པའི་གནས་ནས། དེའི་རིགས་སུ་སྐྱེས་ཤིང་། དེའི་རིང་ལུགས་འཛིན་པ་ཅང་མེད་ཀྱི་བྷུ་སུ་ཀུ་མིང་དངོས་སྨྱོན་ངག་དབང་ཀུན་དགའ་བློ་གྲོས་སངས་རྒྱས་བསྟན་པའི་རྒྱལ་མཚན་དཔལ་བཟང་པོས་རྗེ་བཙུན་སྟོབས་ཀྱི་མགོན་པོའི་བཀའ་བསྒྱུར་བའི་སྤྲིང་ཡིག་སྤྱིར་ས་ཕྱོགས་གང་དུའང་ཤི་འདྲེ་མང་ཞིང་། ལྷག་པར་རྒྱ་མ་ཁུལ་འདི་ན་ཤི་ཚད་འདྲེར་སྐྱེས་དང་། བརྫུས་པའི་ཆོ་འཕྲུལ་ངན་པས་སྣོད་བཅུད་ཀུན་ལ་གནོད་པ་བསྐྱལ་ནས་རང་གཞན་གྱི་འཕྲལ་ཡུན་བདེ་སྐྱིད་འགྲིབ་པ་དུ་མ་ཡོད་འདུག་པས་དེང་ཕྱིན་ཆད་གནོད་པ་དེ་རིགས་སྤོངས་ལ་མཐུན་རྐྱེན་ཕན་ཐོགས་གྱིས། འདི་ལས་འདས་ན་རྣལ་འབྱོར་དབང་ཕྱུག་གི་བཀའ་ཆད་དྲག་པོས་སྲིད་ན་དབང་ཆེ་བས་ལྷ་ཆེན་དབང་ཕྱུག་ཀྱང་རྡུལ་དུ་རློག་ན་ཕྲ་མོ་ཁྱེད་ཅག་ལ་ལྟ་ཅི་སྨོས།
དེ་ལྟར་གོ་བར་བྱས་ནས་ཚིག་དོན་ལས་མ་འདའ་ཞིག ཅེས་ས་སྐྱ་པ་ངག་དབང་ཀུན་དགའ་བློ་གྲོས་ཀྱིས་ལ་མོ་གད་ཀ་ནཱ་གའི་སྒར་འཛམ་གླིང་ང་རྒྱལ་འགྲན་མེད་ནས་བྲིས།། །། ༈ བསམ་ཡས་སྤྱི་པར་གནང་བའི་སྤྲིང་ཡིག་བཞུགས་སོ།། ཤྲཱི་ས་སྐྱ་པ་བིརྺ་པའི་བརྟུལ་ཞུགས་འཛིན་པ་ངག་དབང་ཀུན་དགའ་བློ་གྲོས་ཀྱི་ཡི་གེ་བསམ་ཡས་སྤྱི་པ་ཚང་ལ་གནོད་པ་སྤྱི་དང་བྱེ་བྲག་རྟོག་འདྲེ་ཡེ་ཤེས་དོན་གྲུབ་ཏུ་བརྫུ་བ་ནས་དེང་ཕྱིན་ཆད་གནོད་པ་མ་བྱེད་པར་ཕན་སེམས་བསྐྱེད་ཅིག དེ་ལྟར་མི་བྱེད་ན་རྣལ་འབྱོར་དབང་ཕྱུག་གི་བཀའ་ཆད་འབྱུང་ཏ་རེ་ཞེས་གོང་དཀར་རྡོ་རྗེ་གདན་བླ་བྲང་ནས་བྲིས།། །། ༄༅། །དངོས་གྲུབ་ལྡིང་པའི་ཐང་ཀའི་རྒྱབ་ཡིག་བཞུགས་སོ།། ན་མོཿཤྲཱི་བཱན་སདྒུ་རུ་བྷྱཿ མཁའ་མཉམ་སྐྱེ་དགུའི་སྐྱབས་གཅིག་པདྨ་འབྱུང་། ། སྣ་ནམ་སླར་བྱོན་སྐལ་བཟང་པདྨ་དབང་། ། གྲུབ་དབང་དཔལ་འབྱོར་རྒྱལ་མཚན་གདུལ་བྱའི་མགོན། །
གསོལ་བ་འདེབས་སོ་གྲུབ་གཉིས་མྱུར་དུ་སྩོལ། ། དཔལ་ལྡན་ས་སྐྱའི་བླ་ཆེན་ཀུན་དགའ་བློ། ། དེ་སྲས་དབང་སྡུད་སྙིང་པོ་ཨེ་ཝཾ་བཟང་། ། འཆི་མེད་བསྟན་པའི་ཉི་མར་བཅས་པ་ལ། ། གསོལ་བ་འདེབས་སོ་གྲུབ་གཉིས་མྱུར་དུ་སྩོལ། ། གདོད་མའི་དབྱིངས་ན་ཆོས་སྐུ་ཀུན་ཏུ་བཟང་། ། གང་སྤྲུལ་དེར་ཤར་ལོངས་སྤྲུལ་ཕ་མཐའ་ཡས། ། ལྗོངས་འདིར་གསང་ཆེན་རྙིང་མ་ས་སྐྱ་པ། ། མཚན་མང་ཀུན་བློས་གྲུབ་གཉིས་མྱུར་དུ་སྩོལ། ། ཚེ་རབས་ལས་འབྲེལ་མཁས་གྲུབ་དུ་མ་དང་། །
ཡི་དམ་ཞི་ཁྲོ་ཆོས་སྲུང་ནོར་ལྷར་བཅས། ། གཅིག་ཉིད་དུ་མའི་གར་མཁན་སྲིད་ཞིའི་བདག ། གསོལ་བ་འདེབས་སོ་གྲུབ་གཉིས་མྱུར་དུ་སྩོལ། ། ཅེས་འདི་ས་སྨྱོན་ཀུན་བློ་ལ། ། བསོད་ནམས་བཀྲ་ཤིས་རིག་འཛིན་རྗེའི། ། ང་འདྲའི་བྲིས་ཐང་རྒྱབ་ཡིག་ཏུ། ། དངོས་གྲུབ་སྡིངས་འབྲེལ་ཀུན་བློས་བྲིས།། །། ༄༅། །རྣམ་རབ་ཀློང་རྩ་ལྷོ་པར་སྤྲིང་ཡིག ཤྲཱི་ས་སྐྱ་པ་དཔལ་སྟོབས་ཀྱི་མགོན་པོའི་རྣལ་འབྱོར་པ་ངག་དབང་ཀུན་དགའ་བློ་གྲོས་ཀྱི་ཡི་གེ རྣམ་རབ་ཀློང་རྩ་ལྷོ་པར་དུས་གསུམ་དུ་གནོད་བྱེད་ཀུན་ལ་སྤྲིངས་པ།
འདི་པ་དཀོན་མཆོག་ལ་སྐྱབས་སུ་སོང་ཞིང་། རྡོ་རྗེ་འཛིན་པ་ངེད་ནས་ཀྱང་མཐུ་ཆེན་བིརྺ་པའི་བསྲུང་བའི་འཁོར་ལོ་ཆུད་ཟིན་པ་ཡིན་པས་འདི་པའི་ཐད་དུ་མི་ནོར་ཕྱུགས་གསུམ་ཁང་ཞིང་དབང་སོགས་མདོར་ན་ལོངས་སྤྱོད་རྣམས་ལ་གནོད་འཚེའི་རིགས་སུ་གྱུར་པ་སྤུ་ཙམ་ཡང་མ་བྱེད་པར་བདེ་བར་གནས་ཆུག གལ་ཏེ་འདི་ལས་འདས་ཚེ་རྣལ་འབྱོར་དབང་ཕྱུག་གི་བཀའ་ཆད་དྲག་པོ་འབྱུང་བས་དེར་མ་སོང་བར་གྱིས།། །། ཞེས་གོ་བར་བྱ་བའི་ཡི་གེ་དཔལ་བདེ་ཆེན་ཆོས་འཁོར་བླ་བྲང་ནས་བྲིས།། །། PAGE * MERGEFORMAT 2 ཀུན་དགའ་བློ་གྲོས། ཧོར་ཁང་གསར་བར་གནང་བའི་སྤྲིངས་ཡིག PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
