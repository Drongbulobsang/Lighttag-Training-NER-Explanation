གསུང་འབུམ། ཀུན་དགའ་བློ་གྲོས།
པོད ༡༡༣
རྡོ་རྗེ་ནག་པོ་ཞལ་བཞི་པའི་གཏོར་སྐྱོང་དམ་ཚིག་བསྐང་གསོར་ཉེ་བར་མཁོ་བའི་ཟིན་བྲིས་བློ་ཆུང་མིག་འབྱེད།
༄༅། །རྡོ་རྗེ་ནག་པོ་ཞལ་བཞི་པའི་གཏོར་སྐྱོང་དམ་ཚིག་བསྐང་གསོར་ཉེ་བར་མཁོ་བའི་ཟིན་བྲིས་བློ་ཆུང་མིག་འབྱེད་ཅེས་བྱ་བ་བཞུགས་སོ།། ན་མོ་གུ་རུ་ཙ་ཏུརྨུ་ཁ་ཡེ། ཤིང་ཁྱི་ཟླ་བ་གསུམ་པའི་ཚེས་ཉེར་དྲུག་ལ་ས་སྐྱ་པ་ངག་དབང་ཀུན་དགའ་བློ་གྲོས་མཆེད་ནས་དཔལ་ས་སྐྱའི་སྡེ་བསྟན་པ་གདུང་བརྒྱུད་དང་བཅས་པའི་སྐུ་རིམ་དུ་སྟོབས་འཕྲོག་རྡོ་རྗེ་ནག་པོ་ཆེན་པོ་ཞལ་བཞི་པའི་མན་ངག་དམ་ཚིག་བསྐང་གསོ་ཀུན་མཁྱེན་རྡོ་རྗེ་གདན་པ་ཆེན་པོའི་མཛད་པའི་གཏོར་མ་ཞི་དྲག་གི་ཆོ་ག་གནམ་ལྕགས་འབར་བ་བཞིན་ལ་ཚད་ཐུབ་ཀྱི་བླ་མ་གོང་མ་སོ་སོའི་ཡིག་ཆ་ནས་ཁ་བསྐང་ཏེ་གདན་ས་ཆེན་པོ་འདི་ཉིད་ན་བཞུགས་པའི་མགོན་པོ་ཆེ་ཆུང་གི་དབྱངས་རོལ་འཇུག་ཚུལ་སོགས་ཕྱག་ལེན་བསྡེབས་བསྒྲིགས་སུ་བཀོད་པ་ལ། ཐོག་མར་སྒྲུབ་ཁང་གི་སྟེང་ངམ་ཕྱི་རོལ་ཇི་ལྟར་འོས་པར་ཕྱི་རྟེན་ཟུང་འཇུག་ཀྱི་ཆོ་ག་དམ་པ་ཀུན་དགའ་གྲགས་ཀྱི་གསུང་རབ་རྣམས་དང་། ཚར་ཆེན་ཆོས་ཀྱི་རྒྱལ་པོ་དང་། འཇམ་མགོན་ཨ་མེས་ཞབས་ཀྱིས་མཛད་པའི་ཡིག་ཆ། ངེད་རང་ནས་བརྩམས་པའི་གཟུངས་བསྐྱེད་ཆོག་རྣམས་ལྷན་ཅིག་ཏུ་གུང་བསྒྲིགས་ནས་ཉམས་སུ་བླངས་བ་ལ། བླ་མ་ཡི་དམ་ཆོས་སྐྱོང་སྲུང་མའི་སྐུ་ཇི་ལྟར་རིགས་པ་བཞུགས་སུ་གསོལ་བའི་དྲུང་དུ་སྟེགས་མཐོ་བར་གཏོར་མ་དམ་རྫས་གསུམ་བསྡུས་བསྐང་། ཞལ་གྱི་དམར་གཏོར་གཏོར་དགུར་བཅས། དེའི་མདུན་དུའང་གཏོར་མ་དེ་འདྲ་བ་ཆུང་ངུ་ཞིག
ཆུ་བཞིའི་སྔོན་འགྲོའི་ཉེར་མཆོད། ཕུད་ཆང་། སྒྲུབ་པ་པོ་རྣམས་ཀྱི་མདུན་དུ་རྡོ་དྲིལ་ནང་མཆོད་ཌཱ་མ་རུ། འཐོར་ནས། བུམ་པ་གཅིག མེ་ལོང་ཁྲུས་དར་སྦྱོང་ཆས། རྔ་རོལ་སིལ། དུང་རྐང་གླིང་གཡབ་དར་སོགས་ཇི་ལྟར་འོས་པ་དང་། ཕྱི་རྟེན་འཇིམ་པ་ལ་བཟོས་པ་རྣམས་རས་ཀྱི་ཁར་འབྲུ་བཀྲམ་པའི་སྟེང་དུ་རྟེན་རྣམས་ལ་ཞལ་ཕྱོགས་པར་བཞུགས་སུ་གསོལ་བའི་དྲུང་དུ། རས་དར་ཁ་དོག་སྣ་ཚོགས་པ།
རྔ་མ་དཀར་ནག་རྣམས་ཀྱི་ཕོན་པོ་དང་། ཕྱེ་མར་གསེར་སྐྱེམས་ཚད་ལྡན་ཐོད་པའི་ནང་དུ་ཁྲག་ཆང་སྦྱར་བ་རྣམས་བཤམས། གཞན་ཡང་མདའ་དར་དར་ལྕོག་སོགས་སྤྱན་གཟིགས་སྣ་མང་བྱུང་ནའང་མཆོག་ཏུ་ལེགས། ཉེར་དྲུག་གི་ཉི་རྩེ་ལ་ཆོ་ག་ཚུགས་པར་གནས་ཡོ་བྱིན་བརླབས་སྔོན་འགྲོའི་བདག་བསྐྱེད་ལམ་དུས་རྒྱས་པ་དཀྱིལ་འཁོར་བསྡུས་ནས་བུམ་པ་ཨ་མྲྀ་ཏས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་པཾ་ལས་པདྨ་དང་། ཨ་ལས་ཟླ་བའི་ཞེས་པ་ནས་ནང་ཆུ་དང་བཅུད་སྣ་ཚོགས་ཀྱིས་ཡོངས་སུ་གང་བའི་ནང་དུ་ཞེས་པའི་བར་སྤྱི་འགྲེ་ལ། པཾ་ལས་པདྨ་དང་རཾ་ལས་ཉི་མའི་དཀྱིལ་འཁོར་གྱི་སྟེང་དུ་ཧཱུྃ་ལྗང་སྔོན་ཡོངས་སུ་གྱུར་པ་ལས་ཁྲོ་བོ་བདུད་རྩི་འཁྱིལ་བ་སྐུ་མདོག་ལྗང་ཁུ་ཞལ་གཅིག་ཕྱག་གཉིས་པ་གཡས་སྣ་ཚོགས་རྡོ་རྗེ་ཐུགས་ཀར་འཛིན་ཞིང་། གཡོན་དེས་ཡུ་བར་བྱས་པའི་དཀུར་བརྟེན་པ་རིན་པོ་ཆེ་དང་སྦྲུལ་གྱིས་བརྒྱན་པ་སྟག་གིས་པགས་པའི་ཤམས་ཐབ་ཅན་ཞབས་གཡོན་བརྐྱང་ཞིང་གཡས་བསྐུམ་པའི་སྟབས་ཀྱིས་ཡེ་ཤེས་ཀྱི་མེ་འབར་བའི་དབུས་ན་བཞུགས་པའི་མིག་ཏུ་གཏི་མུག་རྡོ་རྗེ་མ་ཞེས་པ་ནས། ཐུགས་དཀར་ཐུགས་རྡོ་རྗེ་མ།
ཐུགས་ཀའི་ཧཱུྃ་ལས་འོད་ཟེར་འཕྲོས་པས་ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་བདུད་རྩི་འཁྱིལ་པའི་རྣམ་པར་ཨོཾ་བཛྲ་ས་མཱ་ཛཿ ཨོཾ་བཛྲ་ཀྲོ་དྷ་རཱ་ཛ་ནི་རི་ཧཱུྃ་ཁཾ་སྭཱཧཱ། སོགས་ཆུ་བཞི་དང་ཉེར་མཆོད་རོལ་མོ་རྣམས་སྔགས་ཙམ་གྱིས་ཕུལ་བའི་མཐར། ཨོཾ་བཛྲ་ཀྲོ་དྷ་རཱ་ཛ་ཨོཾ་བཛྲ་གཽོ་རཱི་ནས་གྷསྨ་རཱི་ཝ་ཤཾ་ཀུ་རུ་ཧོཿ སླར་ཡང་རང་གི་སྙིང་ཁའི་ཧཱུྃ་ལས་འོད་འཕྲོས་པས་དབང་གི་ལྷ་རིགས་ལྔ་འཁོར་དང་བཅས་པ་ཨོཾ་བཛྲ་ས་མཱ་ཛཿ ཨོཾ་པཉྩ་ཀུ་ལ་ས་པ་རི་ཝཱ་ར་ནི་རི་སོགས་གོང་བཞིན་མཆོད། བཅོམ་ལྡན་དེ་བཞིན་གཤེགས་པ་ཀུན་སོགས་ནས། ཆུ་ལྷག་མ་ཡར་ལུད་པ་ལས་དོན་ཡོད་གྲུབ་པས་དབུ་བརྒྱན། མཚན་རེ་རེ་འགོར་སྦྱར་བའི་ཆུ་བཞི་ཉེར་མཆོད་རོལ་ཆེན་དང་བཅས་པས་མཆོད། ཨོཾ་བཛྲ་ཀྲོ་དྷ་རཱ་ཛ་ཨོཾ་ཨཱཿཧཱུྃ་གིས་ནང་མཆོད།
དྲིལ་གསིལ་རོལ་ཆེན་དང་བཅས་པས་དཀར་མོ་རི་དྭགས་ནས། འཁྱུད་པ་ཉིད་ཀྱི་བར། དོན་ཡོད་རྒྱལ་པོ་རྫོགས་སངས་རྒྱས་སོགས་ཤླཽ་ཀ་གཅིག རང་གི་སྙིང་ཁ་ནས་སྔགས་ཀྱི་འཕྲེང་བ་དམར་པོ་གཟུངས་ཐག་ལ་འཁྲིལ་ནས་སོང་བས་བུམ་ནང་གི་ལྷ་དམར་ལམ་ལམ་སོང་སྟེ་སྐུའི་བ་སྤུའི་བུ་ག་ནས་བདུད་རྩིའི་རྒྱུན་བབས་པས་བུམ་པ་གང་བར་གྱུར། ཨ་མྲྀ་ཏ་བརྒྱ་རྩ་བཟླས་པའི་མཐར་གོང་ལྟར་མཆོད་བསྟོད། བཅོམ་ལྡན་འདས་བདག་དང་སེམས་ཅན་ཐམས་ཅད་ལ་མཆོག་དང་ཐུན་མོང་གི་དངོས་གྲུབ་སྩལ་དུ་གསོལ། ཧེ་རུ་ཀའི་ཡིག་བརྒྱ་ཚར་གསུམ། མ་འབྱོར་པ་དང་ཤླཽ་ཀ་གཅིག ཨོཾ་ཨཱཿཧཱུྃ། མཆོད་ཡོན་ཕུལ་བའི་རྐྱེན་གྱིས་བུམ་ནང་གིས་ལྷ་འོད་དུ་ཞུ་བ་ལས་བྱུང་བའི་བུམ་པའི་ཆུ་བདུད་རྩིའི་རང་བཞིན་ཅན་དུ་གྱུར།
གཏོར་བསྔོ་རྒྱུན་བཞིན། བཤགས་པ་གཅིག་བསྐང་བ་ཐུགས་དམ་ཤུར་མ་ལ། ལྷ་མཆོག་མར་ཁཾ་གདངས། བསྟོད་པ་མ་སྐྱེས་མཁའ་ཀློང་མ། ཕུར་སྲུང་བསྟོད་པའི་མཇུག་གསུམ་བརྡེག་ལེན་ཅན། དེ་ནས་སློབ་དཔོན་རྣམས་བཞེངས་ལ་སྦྱོང་ཆས་ཕྱི་རྟེན་གྱི་དྲུང་དུ་བཤམས་ལ་ཞི་བ་དང་ཞི་དྲག་ཕྱེད་མ། དྲག་པོའི་སྦྱོང་བ་རྣམས་དཀྱུས་བཞིན་ལ་བདེན་བདར་གྱི་སྐབས་སུ། ཧཱུྃ་རྗེ་བཙུན་རྩ་བ་དང་བརྒྱུད་པར་བཅས་པའི་ཞེས་པ་ནས། བདེན་པ་ཆེན་པོའི་བྱིན་གྱིས་བརླབས་ཀྱིས་ཞེས་པའི་བར་ཚར་ཆེན་རྡོ་རྗེ་འཆང་གི་གསུང་རབ་བཞིན་ལ། དཔལ་རྡོ་རྗེ་ནག་པོ་ཆེན་པོ་ཞལ་བཞི་པ་ཡུམ་ཆེན་སྲིན་མོ་བཞི་འཁོར་དང་བཅས་པ་རྣམས་ལ་ཕྱི་རྟེན་ཕུན་སུམ་ཚོགས་པ་འདི་རྣམས་འཛུགས་པ་ལ་བར་དུ་གཅོད་པའི་སོགས་གཟུངས་འཛུགས་དཀྱུས་བཞིན་རྟེན་ཁྲུས་གསོལ་བ་ནས་གཟུངས་རྣམས་ལ་ཁྲུས་གསོལ་རྒྱས་པར་གང་ལ་སེར་སྣ་མ་དང་བཅས་པའི་མཐར།
བཟང་ཁྲུས་བྱས་ལ་གྲལ་ལ་འཁོད། གཏོར་མ་གཏོར་གདུགས་ཅན་ཨ་མྲྀ་ཏས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་མདུན་དུ་དུར་ཁྲོད་རོལ་པའི་གཞལ་ཡས་ཁང་ཆེན་པོའི་དབུས་སུ། ཞེས་པ་ནས། ཧ་ཧ་དགོད་པའི་དུར་་་་་་དར་ལུང་གཉེན་ཀྱི་ཕོ་བྲང་། ཁའུ་བྲག་རྫོངས། དཔལ་ལྡན་ས་སྐྱའི་གཙུག་ལག་ཁང་། ཁྲོད་རྣམས་ནས་རྡོ་རྗེ་ནག་པོ་ཆེན་པོ་ཞལ་བཞི་པ་ཡུམ་ཆེན་སྲིང་མོ་བཞི་འཁོར་དང་བཅས་པ་ཨོཾ་བཛྲ་ས་མཱ་ཛཿ ཡང་གཞན་ལ་བཅོམ་དུང་སྔོན་འགྲོའི་བཅོམ་རོལ་བསྭོ་རིང་བཞིན་རྐང་གླིང་བཅས།
ལྷ་མཆོག་མའི་དབྱངས་རོལ་ཕྱག་ལེན་བཞིན་གྱི་མཐར། ཧཱུྃ་ཁྱབ་བདག་རྡོ་རྗེ་འཆང་དབང་རྣམ་སྤྲུལ་ལས་སོགས་ཚར་ཆེན་གྱིས་མཛད་པའི་སྤྱན་འདྲེན་གྱི་མཐར་ཆེམས་བརྡུང་སྔགས་བཅས། རིན་ཆེན་སྣ་ཚོགས་ལས་གྲུབ་གཞལ་ཡས་ཁང་སོགས་བྱོན་སྐྱེམས་ཀྱི་མཐར་གསུམ་བརྡེག་ལེན་ཅན་རོལ་བསྐོར་འབེབས་བཅས་བྱས་ལ་གདན་ལ་འཁོད། ཨོཾ་མ་ཧཱ་ཀཱ་ལ་ཙ་ཏུརྨུ་ཁ་ས་པཱ་རི་ཝཱ་ར་ཨརྒྷཾ་ནས་ཤཔྟའི་བར་གྱིས་མཆོད། ཛཿཧཱུྃ་བཾ་ཧོཿ དམ་ཚིག་པ་ལ་གཉིས་སུ་མེད་པར་ཐིམ། ཨོཾ་མ་ཧཱ་ཀཱ་ལ་ཙ་ཏུརྨུ་ཁ་ས་པ་རི་ཝཱ་ར་ས་མ་ཡ་སྨ་ར་སི་སོགས་དམ་བཞག་གཏོར་བསྔོ་བཞིན། མདུན་གྱི་གཏོར་མ་ཨོཾ་ཨཱཿཧཱུྃ་ཧ་ཧོ་ཧྲཱིཿ ལན་གསུམ་གྱི་བྱིན་གྱིས་བརླབས། སྔགས་ཐུང་ལ་གཏོར་སྔགས་བཏགས་པ་བདུན།
སྔགས་རིང་ལན་གསུམ་གྱིས་དབུལ། མཚན་སྔགས་སྔོན་འགྲོའི་ཕྱི་མཆོད། སྔགས་ཐུང་གི་མཐར་འབྲུ་གསུམ་བཏགས་པའི་ནང་མཆོད། དཔལ་རྡོ་རྗེ་ནག་པོ་ཆེན་པོ་ཞལ་བཞི་པ་ཡུམ་ཆེན་སྲིང་མོ་བཞི་འཁོར་དང་བཅས་པ་ཁྱེད་རྣམས་མཆོད་སྦྱིན་གྱི་གཏོར་མ་རྒྱ་ཆེན་པོ་འདི་བཞེས་ལ་སངས་རྒྱས་ཀྱི་བསྟན་པ་སྲུངས་སོགས་འཕྲིན་བཅོལ་གསུང་རྒྱུན་བཞིན། དེ་ནས་རྔ་བརྡུང་ཞིང་བཀའ་བསྒོའི་དབྱངས་དང་བཅས། ཧཱུྃ་བདེ་དགའ་རྒྱ་མཚོ་ཀུན་སྟེར་བའི་སོགས་ཤླཽ་ཀ་གཉིས་ལ་དབྱངས། འཇིག་རྟེན་འཇིག་པ་བྱེད་པ་ཡི་ནས། འདིར་གཤེགས་དྲག་པོའི་ཕྲིན་ལས་སྒྲུབ་ཀྱི་བར་གཡང་གཞི་བླ་རེའི་འདུར་གདང་བཞིན། མཇུག་ཏུ་གསུམ་བརྡེག་ལེན་ཅན་བཅས།་་་་་ བསྡུས་པ།
ཁོ་བོས་བྱས་པའི་གཟུངས་བསྐྱེད་ཆོག་རྒྱས་པར་གྲུབ་ནས། ཕྱི་རྟེན་རྣམས་ལ་གཟུངས་ཐག་བཏགས་པའི་སྣེ་རྟེན་རྣམས་ཀྱི་དྲུང་དུ་བཞག དཔོན་སློབ་རྣམས་བཞེངས་ལ། གང་གི་དྲིན་གྱི་བདེ་ཆེན་ཉིད་ནས། ཡེ་ཤེས་ཁྲོ་བོ་ཆེ་ལ་ཕྱག་འཚལ་ལོའི་བར་རྒྱུན་བཞིན། ཕན་བདེའི་བསྟན་པ་སྐྱོང་མཛད་ཅིང་། ། ལོག་འདྲེན་འདུལ་མཛད་བསྟན་པ་ལ། ། རབ་ཞུགས་ཐམས་ཅད་བུ་བཞིན་དུ། ། སྐྱོང་མཛད་ནག་པོ་ཁྱོད་ཕྱག་འཚལ། ། ཕྱག་བྱ་འོས་པ་ཤླཽ་ཀ་གཅིག
དཔལ་རྡོ་རྗེ་ནག་པོ་ཆེན་པོ་ཞལ་བཞི་པ་ཡུམ་ཆེན་སྲིང་མོ་བཞི་འཁོར་དང་བཅས་པ་ཁྱེད་རྣམས་ལ་ཞུ་ཞིང་གསོལ་བ་ནི། ཞེས་སོགས་བཤགས་པ་གསུམ་གྱི་མཐར། ཁྱེད་ཐུགས་མ་གདངས་རིང་། དཔལ་རྡོ་རྗེ་ནག་པོ་ཆེན་པོ་ཞལ་བཞི་པ་ཡུམ་ཆེན་སྲིང་མོ་བཞི་འཁོར་དང་བཅས་པ་ཁྱེད་རྣམས་ཀྱི་སྐུའི་དམ་ཚིག་ཉམས་པ་ཐམས་ཅད་མཐོལ་ལོ་བཤགས་ནས། བཟོད་པ་དམ་པ་བཞེས་ཀྱི་བར། གྲལ་ལ་འཁོད། བཅོམ་དུང་དང་བཅོམ་རོལ་གསུམ་བརྡེག་ལུགས་སྒེག་ཅིང་མའི་དབྱངས་རིང་བཅས། ཧཱུྃ་ས་ཆུ་མེ་རླུང་ནམ་མཁའ་ཡི་སོགས། ཤླཽ་ཀ་གཅིག་དྲིལ་བུ་མེ་ཏོག་དར་སྣ་ཚོགས་ཞེས་པ་ནས། ས་སྟེང་ཀུན་ཏུ་རྒྱས་པར་མཛོད་ཀྱི་བར་འདུར་གདངས་གསུམ་གསུམ་བརྡེག་ལེན་ཅན།་་་་་
བསྡུས་པ། ཡང་བཞེངས་ལ། སློབ་དཔོན་གྱིས་རྡོར་དྲིལ་དང་མེ་ཏོག་འཐོར། གཞན་རྣམས་ཀྱིས་རྔ་རོལ་གསེར་སྐྱེམས་འཐོར། ཤ་ཆེན་གུ་གུལ་གྱི་དུད་པ་དང་བཅས། ཧཱུྃ་བྷྱོཿ དཔལ་ལྡན་མ་ཧཱ་ཀཱ་ལ་ཁྲག་འཐུང་གི་རྒྱལ་པོ་ཞེས་པ་ནས། རྣལ་འབྱོར་གྱི་དགྲ་ལྷ་ཞེས་པའི་བར་གཟུངས་ཆོག་བཞིན་ལ། ཞིང་སྐྱོང་ནག་པོ་ཆེན་པོ་གདོང་བཞི་པ་འཁོར་དང་བཅས་པ་རྣམས་ལ། ཕྱི་རྟེན་ཕུན་སུམ་ཚོགས་པ་འདི་རྣམས་ཞེས་པ་ནས།
མདངས་འཕྲོག་ལུས་ཀྱང་ཤིག་ཅིག་ཅེས་པའི་མཐར་དྲག་རོལ་དྲག་དུང་དང་བཅས་གནོད་བྱེད་དགྲ་བགེགས་རྣམས་ཀྱི་ཞེས་པ་ནས། བསྒྲུབ་པར་མཛོད་ཅིག་གི་བར་བརྗོད་ལ་སློབ་དཔོན་གྱིས་ཆོས་སྐྱོང་གི་སྐུ་རྣམས་ལ་མེ་ཏོག་གཏོར། དེ་ལྟར་ལན་གསུམ་གྱི་མཐར། གསུམ་བརྡེག་་་་་་བསྡུས་པ་ལེན་ཅན་བྱས་ལ། འདུར་གདངས་དང་བཅས། ཧཱུྃ་བྱ་ནག་གཤོག་པའི་རྩལ་གྱིས་དགྲ་བགེགས་ལུས་ཞེས་སོགས་མང་ཐོས་ཀླུ་སྒྲུབ་རྒྱ་མཚོའི་གསུངས་ལ་ཁོ་བོས་ཚིག་ཅུང་ཟད་བཅོས་པ་དེ་ཉིད་བརྗོད་པའི་མཐར། ཚིག་རོལ་བྱས་ལ་རྔ་རོལ་བཞག སློབ་དཔོན་ནམ་ལས་ཀྱི་རྡོ་རྗེས་རྡོར་དྲིལ་དང་བཅས་པའི་གཏོར་མ་གཏོར་གདུགས་བཟུང་ལ། དཔོན་སློབ་ཐམས་ཅད་མགྲིན་གཅིག་ཏུ། ཧཱུྃ་བྱ་ནག་སྤྱི་བོའི་གཙུག་ཉིད་དུ། །
ཞིང་སྐྱོང་གཏོར་མའི་དབང་བསྐུར་བས། ། སྐུ་གསུང་ཐུགས་ཀྱི་དབང་ཐོབ་ནས། ། ཁམས་གསུམ་མ་ལུས་འདུལ་གྱུར་ཅིག་་་་་འདི་ནས་བཟུང་ཚིག་བཅད་རྣམས་ཀྱི་མཐར་དྲིལ་བུ་གསིལ། ཨོཾ་ཤྲཱི་བཛྲ་མ་ཧཱ་ཀཱ་ལ་ཙ་ཏུརྨུ་ཁ་ཀཱ་ཡ་ཝཱཀྐ་ཙིཏྟ་ཨ་བྷི་ཥིཉྩ་ཧཱུྃ། དེ་བཞིན་དུ་རྟ་མཆོག་ནས་མི་ནག་གི་བར་ལའང་ཚིག་བསྒྱུར་ལ་སྔགས་དང་བཅས་པ་བརྗོད་པའི་མཐར། ཧཱུྃ་དུས་གསུམ་སངས་རྒྱས་ཐམས་ཅད་ཀྱི་སོགས་ཀྱི་རྗེས་སུ་ཞལ་གྱི་སྔགས་ཐུང་དང་། ས་མ་ཡ་སྨ་ར་སི་སོགས་དམ་བཞག་གི་སྔགས་བཏགས་ལ། དཔལ་རྡོ་རྗེ་ནག་པོ་ཆེན་པོ་ཞལ་བཞི་པ་ཡུམ་ཆེན་སྲིང་མོ་བཞི་འཁོར་དང་བཅས་པ་ཁྱེད་རྣམས་ཡང་དག་པར་རྫོགས་པའི་སངས་རྒྱས་རྡོ་རྗེ་འཆང་དང་། འཕགས་པ་ཀླུ་སྒྲུབ། བ་ལིཾ་ཏ་པ།
ཡེ་ཤེས་ཞབས། མར་མེ་མཛད། གྲུབ་ཆེན་དཔལ་བདེ་བ། དྲི་མེད་སྦས་པ། རིན་ཆེན་རྡོ་རྗེ། རིན་ཆེན་གྲགས་པ། དགེ་བ་ཅན་མ། དར་མ་གྲགས། དར་མ་རྒྱལ་མཚན། ས་སྐྱ་པ་ཆེན་པོ་ཀུན་དགའ་སྙིང་པོ།
སློབ་དཔོན་རིན་པོ་ཆེ་བསོད་ནམས་རྩེ་མོ། རྗེ་བཙུན་རིན་པོ་ཆེ་གྲགས་པ་རྒྱལ་མཚན། ཆོས་ཀྱི་རྗེ་ས་སྐྱ་པཎྜི་ཏ། འགྲོ་བའི་མགོན་པོ་ཆོས་རྒྱལ་འཕགས་པ། དམ་པ་ཀུན་དགའ་གྲགས། བླ་མ་བདག་ཉིད་ཆེན་པོ། བླ་མ་དམ་པ་བསོད་ནམས་རྒྱལ་མཚན། སྔགས་གཟུངས་ཀྱི་དཔལ་བ་ཐུགས་སྲས་བཟང་པོ་རྒྱལ་མཚན། ཆོས་རྗེ་དགེ་བ་རྒྱལ་མཚན། ཆོས་རྗེ་སངས་རྒྱས་མཆོག་པ།
ཆོས་རྗེ་སྐྱབས་མཆོག་རྒྱལ་མཚན། ལྕགས་མོ་བཀྲ་ཤིས་སེང་གེ ཚར་ཆེན་མན་ཆད་འདྲ་བར་བྱས་པ་ནི་གདམས་ངག་ཡོངས་རྫོགས་ཀྱི་བརྒྱུད་པའོ། ། ཞང་དཀོན་མཆོག་དཔལ་ནས་རྗེ་བཙུན་རྡོ་རིངས་པ་ཡན་ཆད་བསྙེན་བསྒྲུབ་ཀྱི་རྗེས་གནང་བརྒྱུད་པའོ། ། ཞང་དཀོན་མཆོག་དཔལ། ན་བཟའ་བྲག་ཕུག་པ། བླ་མ་དམ་པ་བསོད་ནམས་རྒྱལ་མཚན། བླ་ཆེན་ཀུན་དགའ་རྒྱལ་མཚན། འཇམ་དབྱངས་ནམ་མཁའ་རྒྱལ་མཚན། བདག་ཆེན་བློ་གྲོས་རྒྱལ་མཚན།
ཀུན་བཟང་ཆོས་ཀྱི་ཉི་མ་བློ་ལྡན་ཤེས་རབ། ཀུན་དགའ་རྒྱལ་མཚན་དཔལ་བཟང་པོ། གྲུབ་དབང་བཀྲ་ཤིས་སེང་གེ ཚར་ཆེན་བློ་གསལ་རྒྱ་མཚོ། འཇམ་དབྱངས་མཁྱེན་བརྩེའི་དབང་ཕྱུག རྡོ་རྗེ་འཆང་དབང་ཕྱུག་རབ་བརྟན། མགོན་པོ་བསོད་ནམས་མཆོག་ལྡན། རིན་ཆེན་བསོད་ནམས་མཆོག་གྲུབ། མཁྱེན་རབ་བྱམས་པ་ངག་དབང་ལྷུན་གྲུབ། རྨོར་ཆེན་ཐམས་ཅད་མཁྱེན་པ་ཀུན་དགའ་ལྷུན་གྲུབ།
དྲིན་ཆེན་རྩ་བའི་བླ་མ་དམ་པ་རྡོ་རྗེ་འཆང་ངག་དབང་ཀུན་དགའ་ལེགས་པའི་འབྱུང་གནས་ཐེག་མཆོག་བསྟན་པའི་རྒྱལ་མཚན་དཔལ་བཟང་པོ་དང་། གཞན་ཡང་ས་ལོ་འཇམ་པའི་རྡོ་རྗེ། སྔགས་འཆང་ཆོས་ཀྱི་རྒྱལ་པོ། འཇམ་དབྱངས་བསོད་ནམས་དབང་པོ། སྔགས་འཆང་གྲགས་པ་བློ་གྲོས། ཐམས་ཅད་མཁྱེན་པ་ཀུན་དགའ་བསོད་ནམས། འཇམ་དབྱངས་བསོད་ནམས་དབང་ཕྱུག སྔགས་འཆང་ཀུན་དགའ་བཀྲ་ཤིས། དྲིན་ཆེན་རྩ་བའི་བླ་མ་དཔལ་ས་སྐྱ་པ་ཆེན་པོ་སྔགས་འཆང་བླ་མ་ཐམས་ཅད་མཁྱེན་པ་ངག་དབང་ཀུན་དགའ་བསོད་ནམས་རིན་ཆེན་བཀྲ་ཤིས་གྲགས་པ་རྒྱལ་མཚན་དཔལ་བཟང་པོ་རྣམས་ཀྱི་བཀའ་དང་དམ་ལས་མ་འདའ་བར་སྲུང་མ་ཁྱད་པར་ཅན་ཁྱེད་རྣམས་ལ་ཞེས་པ་ནས། ཆོ་འཕྲུལ་སྣ་ཚོགས་སྟོན་ཅིག
ཅེས་པའི་མཐར་དྲག་རོལ་དང་བཅས་གཟུངས་སོ་སོ་སྤྱི་བོར་གཏོར་དབང་བསྐུར་ལ་ཞལ་གྱི་སྔགས་ཐུང་བརྗོད། ཁྲག་ཆང་ཕྱེ་མར་རྣམས་ནས་ཕྱི་རྟེན་རྣམས་ཀྱི་ཁ་དང་གཟུངས་ལ་ཅུང་ཟད་གཏོར། དབང་བསྐུར་ཟིན་པ་དང་། སློབ་དཔོན་ནམ་ལས་ཀྱི་རྡོ་རྗེས་རྡོར་དྲིལ་ཐོགས། རོལ་མོ་གསུམ་བརྡེག་་་་་་རྒྱས་པ་ལེན་ཅན་བྱས་ལ། རྔ་བརྡུང་འདུར་གདངས་དང་བཅས། ཧཱུྃ་རྣམ་དག་རྒྱུ་རྐྱེན་ལས་གྲུབ་ཅིང་། ། སོགས་ཤླཽ་ཀ་གཅིག་གི་མཐར། ཚིག་རོལ་ཆེམས་བརྡུང་སྔགས་བཅས་ཕྱི་རྟེན་རྣམས་ཀྱི་སྤྱི་བོར་རྡོ་རྗེ་རྒྱ་གྲམ་བཞག ཡང་གསུམ་བརྡེག་་་་་་རྒྱས་པ་ལེན་ཅན་བྱས་ལ།
རྔ་རོལ་བཞག་ནས། ལས་ཀྱི་རྡོ་རྗེས་གཟུངས་རྣམས་ལ་ཕྱེ་མར་ཅུང་ཟད་རེ་འཐོར་ཞིང་། དཔོན་སློབ་རྣམས་ཀྱིས་དཔལ་རྡོ་རྗེ་ནག་པོ་ཆེན་པོ་ཞལ་བཞི་པ་ཡུམ་ཆེན་སྲིང་མོ་བཞི་འཁོར་དང་བཅས་པ་ཁྱེད་རྣམས་ཀྱིས་ཐུགས་དགོངས་འདི་ལ་དགོངས་ཤིག་ཅེས་པ་ནས། རྣལ་འབྱོར་བཅོལ་པའི་ཕྲིན་ལས་བསྒྲུབ་པར་མཛོད། ཅེས་པའི་བར་གཟུངས་ཆོག་བཞིན་བརྗོད་ལ། ཞྭ་གྱོན། དྲིལ་གསིལ་མེ་ཏོག་འཐོར་བ་དང་བཅས་པས། རྒྱལ་མཚན་རྩེ་མོ་སོགས་བཀྲ་ཤིས་ཇི་ལྟར་རིགས་པ་བརྗོད་པའི་མཐར་རོལ་མོའི་སྒྲ་རྒྱ་ཆེར་བྱས་ལ་གཟུངས་ཐག་བསྡུས། གཏོར་འབུལ་ནས་གཞུག་ཆོག་གི་བར་ཕྱག་ལེན་བཞིན་ལ་མི་འདྲ་བའི་ཁྱད་པར། རྟེན་ལ་མ་བརྟེན་པའི་གཏོར་མགྲོན་གྱི་ཡེ་ཤེས་པ་དང་།
བུམ་ནང་གི་ཡེ་ཤེས་པ་རྣམས། ཨོཾ་ཁྱེད་ཀྱི་སེམས་ཅན་དོན་ཀུན་སོགས་བརྗོད་པ་ཙམ་གྱི་ཁྱད་པར་རོ། ། དེ་ལྟར་ཉི་མ་ཕྱེད་ཙམ་ལ་གྲོལ་བར་བྱས། དེ་ནས་གུང་ཚིག་གྲུབ་རྗེས་ཆོ་ག་ཚུགས་པ་ཡིན་ཞིང་སྦྱོར་བ་རྟེན་དང་མཆོད་གཏོར་བཤམ་ཚུལ་ཀུན་མཁྱེན་རྡོ་རྗེ་གདན་པ་ཆེན་པོའི་ཡིག་ཆ་ནང་བཞིན་ལ་སྔགས་འཆང་ཆོས་ཀྱི་རྒྱལ་པོས་བཞེངས་པར་མཛད་པའི་མགོན་པོའི་བླ་བརྒྱུད་དང་། འཇམ་མགོན་ཨ་མེས་ཞབས་ཀྱིས་བཞེངས་པར་མཛད་པའི་དྲག་ཡོལ་སྔགས་ཐུང་། ལྡ་ལྡི་སོགས་གནས་ཁང་གི་བབས་དང་བསྟུན་པར་བཀྲམ་ཞིང་། ཁྲབ་རྨོག་ཇི་ལྟར་འཚམས་པ་དང་། ནང་རྟེན་མཚོན་པའི་སྔགས་པའི་གསོབ། ཡོན་ཏན་ཕྲིན་ལས་ཀྱི་རྟེན་མཚོན་པའི་གསེར་དངུལ་ཟངས་ལྕགས་དཀར་ཆ། རིན་པོ་ཆེ་ལས་གྲུབ་པའི་མནྜལ་གོས་དར་ཟབ།
སྟག་གཟིག་གུང་གསུམ་གྱི་པགས་པ་སོགས་སྟེགས་དང་ས་གཞི་ཇི་ལྟར་འོས་པ་ལ་མཛེས་པར་བཀྲམ་པའི་བྱང་ཕྱོགས་སུ་སྟེགས་མཐོ་བར་རས་དར་གྱིས་བཀབ་ཅིང་། འབྲུ་སྣ་ཚོགས་བཀྲམ་པའི་ཁར་གཡས་ཕྱོགས་སུ་མཉྫི་ལ་དངུལ་གྱི་མཎྜལ་ཁྲུ་འཁོར་མའི་དབུས་སུ་དྲི་བཟང་གི་ཐིག་ལེ་གྲུ་བཞི་དང་། ཕྱོགས་མཚམས་བརྒྱད་དུ་ཟླུམ་པོ་རེ། དེའི་སྟེང་དུ་འབྲས་དྲི་བཟང་འོ་མ་རྣམས་ལྷན་ཅིག་ཏུ་སྦྲུས་པའི་དབུས་སུ་ཚོམ་བུ་ཕུལ་གང་ཙམ་གྱི་ཚོད་དང་། ཕྱོགས་མཚམས་བརྒྱད་དུ་ཕུལ་ཕྱེད་ཙམ་གྱི་ཚོམ་བུ་བཀོད་པ་ཀྱཻ་རྡོར་མདུན་བསྐྱེད་གྱི་རྟེན་དང་། དེའི་གཡོན་ཕྱོགས་སུ་མཉྫིའི་ཁར་མན་ངག་བཞིན་སྒྲུབ་པའི་རྟེན་རྡོ་ལ་ཚོན་གྱིས་ཆོས་འབྱུང་འབྲི་ན་འདི་རང་གི་གཞུང་བཞིན་ཡིན་ཀྱང་། གཞན་གྱི་ལག་མི་འཕར་བ་སོགས་ཀྱི་ཁྱད་བྱུང་ཚེ་གྲི་ཁྲག་གི་དབུས་སུ་གྲུ་གསུམ་ཆེ་བ་རྩེ་དང་ཟུར་སྟོན་ཕྱོགས་རྟེན་རྡོ་ཉིད་ཀྱིས་དབྱིབས་དང་མཐུན་པར་བྱས་པའི་མདུན་རྒྱབ་གཡས་གཡོན་རྣམས་སུ་ཆོས་འབྱུང་ཆུང་ངུ་རྩེ་ཕྱིར་བསྟན་རེ་བྲིས་ལ་འབྲུ་ནག་གི་ཚོམ་བུ་ལ་རྗེས་གནང་གི་དུས་ཀྱི་ནས་ནག་བསྲེས་པ་གྲི་ཁྲག་ཆང་བདུད་རྩི་རིལ་བུའི་ཁུ་བས་སྦྲུས་པ་གྲུ་གསུམ་གྱི་དབྱིབས་ཅན་དབུས་སུ་ཆེ་བ་དང་། ཕྱོགས་བཞི་ཆུང་བ་རེ་བཀོད་ལ་རྩེ་མོ་བྱང་དུ་བསྟན་ཏེ་དར་ནག་གམ་གོས་ནག་གི་གུར་ཕུབ་ལ་རྡུལ་མི་འཆོར་བར་བྱ། མན་ངག་ཕལ་ཆེར་འདིའི་མཐར་ཕྱག་མཚན་བཤམས་པར་གསུངས་ཀྱང་མ་ཤོང་ན་དམ་ཚིག་གསོ་གཏོར་མའི་མཐའ་བསྐོར་དུ་བཤམས་ཀྱང་འགལ་བ་མེད་པར་སེམས། དེའི་འོག་གི་སྟེགས་བུ་ལ།
དམ་རྫས་བཅུ་ཚར་སྣོད་སོ་སོར་དང་། གཏོར་གུར་བཅས། དེའི་འོག་སྟེགས་བུ་མ་བཀྲམ་བསྐང་ནག་པོ་མཆོད་རྟེན་རྣམས་སོ་སོ་རྒྱན་གཟབས་མ་མདའ་དར་ཚོན་བཅས། ཐུན་གཏོར་ཕུད་ཆང་བཅས།་་་་་ དེའི་དྲུང་དུ་ཆུ་བཞི་སྔོན་འགྲོའི་མཆོད་པ་བགྲང་ཚར། དེའི་མདུན་གྱི་གཞིར་སྟེགས་དང་པདྨ་འབྲི་ཚུལ་གཏོར་མ་བཀོད་པའི་རིམ་པ་རྣམས་གཞུང་བཞིན་བྱས་པའི་ས་སྟེགས་ཀྱི་གཡས་གཡོན་ལ་ཕྱི་རྟེན་རྣམས་ཆ་མཉམ་ནས་བཀོད། སྟེགས་བུའི་སྟེང་གཡས་ནས་མདུན་བསྐོར་དུ་འབྲུས་བཀང་བའི་སྣོད་ལ་སོགས་པ་ཇི་ལྟར་རིགས་པར། གྲི་གུག རྩེ་གསུམ། མདུང་།
རལ་གྲི། རྐང་གླིང་། བུམ་པ། ཐོད་ཕྲེང་། ཐོད་པ་བདུད་རྩིས་གང་བ་རྣམས་བཤམས། གྲི་སྙིང་དངོས་སམ། ཟན་རྣམས་འཇིམ་པ་ལ་གཟུགས་བཅོས་པ་གཏོར་ཆེན་གྱི་མདའ་དར་མགུལ་ལ་འདོགས་པའམ། ཡང་ན་མདུན་དུ་ཐོད་པ་འབྲུ་སོགས་ཀྱིས་བཀང་བའི་ཁར་བཞག དེའི་མདུན་དུ་སྟེགས་ཀྱི་ཁར་ཤ་མར་ལ་བཅོས་པའི་དུམ་བུ་དང་། ནས་ནག
འབྲས་དཀར། སྲན་མ་རྣམས་བཙོས་པའི་ཆན་ཏིང་ངམ་གཏོར་ཐེབ་ལ་སོགས་པར་བླུག ཐུན་གཏོར་སྙིང་གཟུགས་མ་ལྔ། གསེར་སྐྱེམས། དྲག་པོའི་མཆོད་པ་རྒྱུན་བཞིན་ལ་དབང་ལྔའི་མེ་ཏོག་ཐོད་པའི་ནང་དུ་གཟུགས་རྣམས་ཉིན་རེ་བཞིན་བཅོས་ནས་ཁ་གསོས་ན་རྣམ་པར་གསལ་ཞིང་ལག་ལེན་བདེ་བ་ཞིག་ཡོང་འདུག གཞན་ཚོགས་ཀྱི་འཁོར་ལོའི་ཡོ་བྱད་རྒྱས་བསྡུས་ཇི་ལྟར་རིགས་པའང་བཤམས། དངོས་གཞི་ནི་སྒྲུབ་པ་པོ་རྣམས་གྲལ་ལ་འཁོད་ལ་གནས་ཡོ་བྱིན་བརླབས་སྔོན་འགྲོའི་བདག་བསྐྱེད་ལམ་དུས་རྒྱས་པ། དཀྱིལ་འཁོར་བསྡུས་ནས་གཏོར་མ་ལ་བཙུགས་པའི་ཤོག་ལིང་རྣམས་སླ་ངའི་ནང་དུ་ཨང་རིམ་བཞིན་བསྡུས་ལ། སློབ་དཔོན་གྱི་དྲུང་དུ་མགོ་བསྟན་ནས་བཞག་ལ་དགུག་གཞུག་གཏོར་ཆེན་འབྱུང་བ་ལྟར་ལན་གསུམ་བྱས་པའི་མཐར། སློབ་དཔོན་གྱིས་རྡོ་རྗེ་ཐུགས་ཀར་བཟུང་།
དྲིལ་བུ་རྒྱུན་ཆགས་སུ་དཀྲོལ། ཞལ་གྱི་སྔགས་ཐུང་བཟླ་ཞིང་གཞན་རྣམས་ཀྱི་དྲག་རོལ་གྱི་རིང་ལ་ལས་ཀྱི་རྡོ་རྗེས་ཨང་རིམ་བཞིན་གཏོར་མ་ལ་བཙུགས་ནས་རོལ་མོ་གསུམ་བརྡེག་ལེན་ཅན་བྱས་་་་་་རྒྱས་པ་ལ་བཞག ཀྱེ་རྡོར་མཎྜལ་སྒྲུབ་མཆོད་ཕྱག་ལེན་བཞིན་མགོན་པོ་ལྕམ་དྲལ་གྱི་གཏོར་བསྔོའི་བར། དེ་ནས་ཞལ་དོར་ལ། དུར་ཁྲོད་བདག་པོ་ནས་བཤགས་པའི་བར་ཉེར་དྲུག་དུས་གཏོར་བཞིན། བསྐང་བའང་དུས་གཏོར་སོར་བཞག་ལ་གང་གི་རང་བཞིན་མའི་རྗེས་སུ་དུར་བདག་དང་ལས་མགོན་གྱི་སྤྱན་འདྲེན། བསྟོད་པ་ལ་དཔལ་ལྡན་སྲིན་གསུམ་མ་དོར། སངས་རྒྱས་བསྟན་སྲུང་མའི་ཕྲིན་བཅོལ་གྱི་རྗེས་སུ་གསུམ་བརྡེག་ལེན་ཅན་་་་་་རྒྱས་པ་བྱས་ལ་བཞག ལྷའི་ཚོགས་རྣམས་ནས། ཡིད་ལ་འདོད་པ་ཀུན་འགྲུབ་ཤོག་གི་བར།
དེ་ནས་མདུན་གྱི་མཆོད་པ་བསངས་སྦྱངས་གཏོར་མ་བྱིན་རླབས་དང་། རྟེན་རྡོ་རྗེའི་སྟེང་གི་ཚོམ་བུ་བསྐྱེད་ཆོག་རྣམས་གཞུང་བཞིན་ལ། ཧ་ཧ་རྒོད་པའི་དུར་ཁྲོད། དར་ལུང་གཉན་གྱི་ཕོ་བྲང་། ཁའུ་བྲག་རྫོང་། དཔལ་ལྡན་ས་སྐྱའི་གཙུག་ལག་ཁང་ནས་རྡོ་རྗེ་ནག་པོ་ཆེན་པོ་ཞལ་བཞི་པ་ཡུམ་ཆེན་སྲིང་མོ་བཞི་འཁོར་དང་བཅས་པ་ཨོཾ་བཛྲ་ས་མཱ་ཛཿ རྔ་རོལ་ཐོགས་ལ་དཔོན་སློབ་རྣམས་བཞེངས། བཅོམ་དུང་སྔོན་འགྲོའི་བཅོམ་རོལ་སོ་རིང་ལུགས། ལྷ་མཆོག་མའི་དབྱངས་རོལ་ཕྱག་ལེན་བཞིན་ཚིག་རྣམས་ཀྱང་གདན་ས་འདི་ཉིད་ཀྱི་གསུང་རྒྱུན་བཞིན་ལ་ཕྲིན་ལས་རྣམ་བཞིའི་ལས་ལ་སྤྱན་འདྲེན་ནོའི་རྗེས་སུ་རོལ་མོ་མི་ལེན་པར་སངས་རྒྱས་བསྟན་པ་བསྲུང་ཕྱིར་གཤེགས་སུ་གསོལ་ཞེས་སྦྲེལ་བའི་རྗེས་སུ། ལྷ་མཆོག་མ་ཧཱ་ཀཱ་ལ་གཤེགས་སུ་གསོལ་ཞེས་སོགས་གཞུང་བཞིན་བརྗོད་པའི་མཐར་ཚིག་རོལ།
བྱང་ཤར་ཧ་ཧ་རྒོད་པའི་ལ་དབྱངས། ཁྱབ་བདག་རྡོ་རྗེ་འཆང་དབང་རྣམ་སྤྲུལ་འདུར་མའི་མཐར། ཚིག་རོལ་ཆེམས་བརྡུང་སྔགས་བཅས། རོ་བཅུད་བརྒྱད་ལྡན་གསེར་སྐྱེམས་གཙང་མ་དང་སོགས་ཤླཽ་ཀ་གཅིག ཚིག་རོལ་ཆེམས་བརྡུང་དང་། ཨོཾ་མ་ཧཱ་ཀཱ་ལ་ཀཱ་ལ་བི་ཀཱ་ལ་ར་ཏྲི་ཏ། ཌོཾ་བི་ནཱི། ཙནྡ་ལཱི། རཀྵ་སཱི། སིངྒ་ལཱི།
དེ་ཝི་ས་པ་རི་ཝཱ་ར་བཛྲ་ཨ་པ་ན་ཏིཥྛནྟུ། པཉྩ་ཨ་མྲྀ་ཏ་མ་ཧཱ་རཀྟ་ཨརྒྷཾ་པྲ་ཏཱིཙྪ་སྭཱཧཱ། གསུམ་བརྡེག་ལེན་ཅན་རོལ་བསྐོར་འབེབས་་་་་་རྒྱས་པ་བཅས་བྱས་ལ་གྲལ་ལ་འཁོད། ཨོཾ་མ་ཧཱ་ཀཱ་ལ་ཙ་ཏུརྨུ་ཁ་ས་པཱ་རི་ཝཱ་ར་ཨརྒྷཾ་ནས་ཤཔྟའི་བར་གྱིས་མཆོད། ཛཿཧཱུྃ་བཾ་ཧོཿ དམ་ཚིག་པ་ལ་གཉིས་སུ་མེད་པར་ཐིམ། ཨོཾ་མ་ཧཱ་ཀཱ་ལ་ཙ་ཏུརྨུ་ཁ་ས་པ་རི་ཝཱ་ར་ས་མཱ་ཡ་སྨ་ར་སི་སོགས་དམ་བཞག་གཏོར་བསྔོ་བཞིན་ལ། འཇིག་རྟེན་པ་ཀུན་དར་ཞིང་རྒྱས་པར་མཛད་དུ་གསོལ། ཞེས་པའི་རྗེས་སུ་ཐལ་མོ་སྦྱར་ནས། གཞན་ཡང་སྟོབས་འཕྲོག་རྡོ་རྗེ་ནག་པོ་ཆེན་པོ་ཞལ་བཞི་པའི་མགོན་པོ་ཞེས་པ་ནས།
དགེ་ལེགས་དང་དངོས་གྲུབ་ཐམས་ཅད་སྩལ་དུ་གསོལ་ཞེས་པའི་བར་ལན་གཅིག་བརྗོད་ལ། རྔ་བརྡུང་ཞིང་མགོན་པོ་འཁོར་དང་མའི་རང་དབྱངས་དང་བཅས།་་་་་ འཇམ་དབྱངས་བསོད་ནམས་དབང་པོའི་མཆོད་དབྱངས་ཐུང་བ་ཞེས་ཀྱང་གསུངས། འཇིག་རྟེན་ཁམས་ཀྱི་དགྲ་བགེགས་ཀུན་ཞེས་སོགས་ཤླཽ་ཀ་གསུམ་ལ་དབྱངས། དེ་ཕྱིར་འདུར་གདངས་ཀྱི་མཐར་གསུམ་བརྡེག་ལེན་་་་་་བསྡུས་པ་ཅན་བྱས་ལ། རྔ་རོལ་བཞག ཨོཾ་མ་ཧཱ་ཀཱ་ལ་ཀཱ་ལ་བི་ཀཱ་ལ་ར་ཏྲི་ཏ། ཌོཾ་བྷི་ནཱི། ཙནྜ་ལཱི། རཀྵ་སི།
སིངྒ་ལཱི། དེ་ཝི་ས་པ་རི་ཝཱ་ར་ཨོཾ་ཨཱཿཧཱུྃ་གིས་ནང་མཆོད་འབུལ་ལ། སྐུ་གསུམ་མངོན་གྱུར་མའི་ཚིག་རྐང་གཉིས་ལ། དཔལ་ལྡན་དབང་ལྡན་མའི་དབྱངས་རིང་རོལ་མོ་བཅས། དེ་ཕྱིན་ཆད་འདུར་གདངས་ཀྱི་མཐར་གསུམ་བརྡེག་ལེན་་་་་་བསྡུས་པ་ཅན་བྱས་ལ་རྔ་རོལ་བཞག དབུས་ཀྱི་གཏོར་མ་ལ་དམིགས་ནས་སྔགས་ཐུང་ལ་གཏོར་སྔགས་བཏགས་པ་བདུན་དང་། སྔགས་རིང་ཚར་གསུམ་གྱིས་འབུལ། མཐའི་གཏོར་མ་བདུན་ལ་ཨ་ཀཱ་རོ་གསུམ་གསུམ་གྱིས་བསྔོ་བ་སྟེ་ཉི་ཤུ་རྩ་གཅིག་གིས་ཕུལ་བའི་མཐར། དུར་ཁྲོད་གནས་བརྒྱད་མའི་ཚིག་ལ་མགོན་པོ་འཁོར་་་་་་ཤླཽ་ཀ་གསུམ། དང་མའི་མཆོད་དབྱངས།་་་་་
དུས་ཕྱིས་འདི་ལ་རང་དབྱངས་ཟེར། དེ་ཕྱིན་འདུར་གདངས་འདིའི་ཚིག་རྐང་གི་མཐའ་ཚིག་མི་འདྲ་བ་རྣམས་མི་བརྗོད་པར་ཞལ་བཞི་གཉན་པོའི་སྤྱན་སྔར་འབུལ། དེ་བཞིན་དུ་ཞལ་བཞི་གཉན་པོའི་དབུ་ལ༞ ཞལ་བཞི་གཉན་པོའི་ཤངས་ལ༞ ཞལ་བཞི་གཉན་པོའི་སྤྱན་ལ༞ ཞལ་བཞི་གཉན་པོའི་ཐུགས་ལ༞ ཞལ་བཞི་གཉན་པོའི་ལྗགས་ལ༞ ཞལ་བཞི་གཉན་པོའི་སྙན་ལ་འབུལ། ཞལ་བཞི་གཉན་པོའི་ཞལ་དུ་འབུལ། ཞེས་སྦྱར། རྫོགས་མཚམས་སུ་ཚིག་རོལ། ཧཱུྃ་རྒྱལ་བ་ཀུན་གྱི་ཐུགས་ལས་སྤྲུལ་པའི་སྐུ་ཤླཽ་ཀ་གཅིག་ལ་སྔོན་ཚེ་མའི་དབྱངས་རོལ། དེ་ཕྱིན་ཆད་འདུར་གདངས། བླ་མ་དམོད་སོགས་ཞིང་བཅུ་ཚང་བ་འདི། ཞེས་པའི་རྗེས་སུ་རོལ་མོ་བླངས་ལ་བཞེས་ཤིག
སོད་གཅིག་ཞལ་དུ་ཁཱ་རཾ་ཁཱ་ཧི་ཞེས་པ་ནས་ཐལ་བའི་རྡུལ་དུ་བརླག་པའི་ཕྲིན་ལས་མཛོད་ཀྱི་བར་བསྡུས་དང་མ་བསྡུས་པ་བཞིན་ལ་ནམ་གཅིག་གི་རྗེས་སུ་རོལ་མོ་གསུམ་བརྡེག་དུ་བསྒྱུར་ཚུལ་མདོས་ཆེན་གྱི་དབྱངས་རེས་སྐབས་རྣམས་དང་འདྲ། རྩ་ལྟུང་གི་བཤགས་པ་ཚིག་རྐང་ལྔ་ལ་ནག་པོ་མཆོད་རྟེན་གྱི་བཤགས་དབྱངས་རོལ་མོ། དེ་ཕྱིན་འདུར་གདངས་ཚིག་མི་འདྲ་བའི་ཁྱད་པར་བཅུ་གཅིག་པར་གྱུར་མཐོལ་ལོ་བཤགས། དེ་བཞིན་དུ་བཅུ་གཉིས་པར་གྱུར། བཅུ་གསུམ་པར་གྱུར། བཅུ་བཞི་པར་གྱུར་མཐོལ་ལོ་བཤགས། ཞེས་སྦྱར། བཅུ་པ་ཡན་གཞུང་བཞིན་ནོ། ། དེ་ལྟར་ལན་གསུམ་བྱས་པའི་མཐར། མཐུ་ཆེན་སྡང་བ་ཤླཽ་ཀ་གཅིག་ལ་ནག་པོ་གནོད་སྦྱིན་མའི་དབྱངས་རོལ།
དེ་ཕྱིན་འདུར་གདངས། བདག་ལ་སྡང་བར་བྱེད་པ་ཡི་ཞེས་པའི་རྗེས་སུ། རོལ་མོ་བླངས་ལ་དགྲ་བགེགས་ཟུངས་ཤིག་དམ་དུ་ཆིངས་ཞེས་པ་ནས། རིགས་བརྒྱུད་བཅས་པ་བརླག་པར་མཛོད། ཅེས་པའི་བར་སངས་རྒྱས་བསྟན་སྲུང་མའི་ཕྲིན་བཅོལ་གྱི་མཇུག་གི་རོལ་མོ་བཞིན། བསྟན་པ་རྒྱས་པར་བྱའི་ཕྱིར་ནས། ཕྲིན་ལས་རྣམ་བཞི་བསྒྲུབ་པར་མཛོད་ཀྱི་རྗེས། རོལ་མོ་གསུམ་བརྡེག་ལེན་ཅན་་་་་་རྒྱས་པ་བྱས་ལ་བཞག གཏོར་མ་མཐེབ་སྐྱུས་ཁ་གསོས། ནང་མཆོད་ཆུ་ཆང་གིས་སྦྱངས།
ཨ་མྲྀ་ཏས་བསངས། སྭཱ་བྷཱ་ཝས་སྦྱངས། ཨོཾ་ཨཱཿཧཱུྃ་ཧ་ཧོ་ཧྲཱིཿལན་གསུམ་གྱིས་བྱིན་གྱིས་བརླབས། སྔོན་ཚེ་རྡོ་རྗེ་འཆང་གི་སོགས་ཤླཽ་ཀ་གཅིག་གི་མཐར་ཚིག་རོལ་ཆེམས་བརྡུང་སྔགས་རྐང་གླིང་གཡབ་དར་བཅས་རོལ་བསྐོར་འབེབས་གྲུབ་རྗེས། སྔགས་ཐུང་ལ་གཏོར་སྔགས་བཏགས་པ་གསུམ་དང་སྔགས་རིང་གཅིག་ཨ་ཀཱ་རོ་བདུན་རྣམས་ཀྱིས་ཕུལ་བའི་མཐར་མཚན་སྔགས་སྔོན་འགྲོའི་ཨརྒྷཾ་ནས་ཤཔྟའི་བར་གྱིས་ཕྱི་མཆོད། སྔགས་ཐུང་གི་མཐར་འབྲུ་གསུམ་བཏགས་པས་ནང་མཆོད། དཔལ་རྡོ་རྗེ་ནག་པོ་ཆེན་པོ་ཞལ་བཞི་པ་ཡུམ་ཆེན་སྲིང་མོ་བཞི་འཁོར་དང་བཅས་པ་ཁྱེད་རྣམས་ཕྱི་ནང་གསང་གསུམ་གྱི་མཆོད་སྦྱིན་གྱི་གཏོར་མ་རྒྱ་ཆེན་པོ་འདི་བཞེས་ལ་སངས་རྒྱས་ཀྱི་བསྟན་པ་སྲུང་སོགས་འཕྲིན་བཅོལ་གསུང་རྒྱུན་བཞིན། གང་གཟུངས་འཇུག་ཀྱི་སྐབས་སུ་བཤད་པའི་བཤགས་པ་ཚར་གཅིག ཁྱེད་ཐུགས་མ་གསུམ། དཔལ་རྡོ་རྗེ་སོགས་ནས།
མཐོལ་ལོ་བཤགས་སོ་བཟོད་པ་དམ་པ་བཞེས་ཀྱི་བར། ལྷ་མཆོག་མ་ལ་མཆོད་དབྱངས་ཁམས་གདངས་མ། གདོང་བཞི་དྲེགས་པ་རྫོགས་ནས་གཏོར་མ་གསོ་བ། བསངས་སྦྱངས་བྱིན་བརླབས་ནས་བཤགས་པ་རྫོགས་པའི་བར་གོང་བཞིན་ལ་ལྷ་མཆོག་མ་ཤུར་མ། ཡང་གཏོར་མ་གསོ་བ་སོགས་འདྲ་བ་ལས་རཀྟ་དམར་ཆེན་མ་ལ་དབྱངས། ཡང་གཏོར་མ་གསོ་བ་འདྲ་བ་ལས། ལྷ་མཆོག་མའི་མཆོད་དབྱངས་འདུར་གདངས་མ། ཡང་གཞན་འདྲ་བ་ལས་དམ་རྫས་བརྒྱན་དང་མ་ལ་དབྱངས། ཡང་གཞན་འདྲ་བ་ལྷ་མཆོག་མ་ལ་མཆོད་དབྱངས་ཐུང་བ། ཡང་གཞན་འདྲ་བ་ལས་ཁྱེད་ཐུགས་མ་ལ་གདངས་རིང་གཞུག་ནས་མཛད།
གདོང་བཞི་དྲེགས་པ་མའི་དབྱངས་རོལ་རྫོགས་ནས། སྟོབས་ཆེན་ཤུག་དྲག་མ་ཤླཽ་་་་་་འདི་ལ་འཇམ་དབྱངས་བསོད་ནམས་དབང་པོའི་ཁམས་མདོང་མ་དང་གང་མ་གཉིས་ཁྱེད་མཐུན་མ་རིང་ཐུང་ཞེས་གསུངས་པའང་འདུག་ཀ་གཅིག་ལ་མི་འགྱུར་མའི་དབྱངས་རོལ། དེ་ཕྱིན་འདུར་གདངས་རྫོགས་མཚམས་ཚིག་རོལ། ཧཱུྃ་དཔལ་ལྡན་མགོན་པོ་ནག་པོ་ཆེ་ཤླཽ་ཀ་གཅིག་ལ་སྲིན་གཟུགས་མའི་དབྱངས་རིང་རོལ་མོ། དེ་ཕྱིན་འདུར་གདངས་་་་་་དངོས་གྲུབ་ཐམས་ཅད་སྩོལ་བའི་ཤླཽ་ཀ་གཅིག་ལ་སྲིད་བཞི་མའི་དབྱངས་རོལ། དེ་ཀུན་ཁྱེད་ཀྱིས་མྱུར་དུ་སྒྲུབ་ཀྱི་བར། བྷྱོཿགཡུང་མོ་གཏུམ་མོ་སྲིན་མོ་དང་། ། སིང་ག་ལ་ཡི་གླིང་པ་མོ། ། ཞེས་པ་ལ་གང་སྐུ་མའི་དབྱངས་རོལ། དེ་ཕྱིན་འདུར་གདངས།
དམ་རྫས་གཏོར་མ་འདི་རང་ལ་ཞེས་པའི་རྗེས་སུ་རོལ་མོ་བླངས་ལ། རྒྱོབ་རྒྱོབ་བདག་གི་དགྲ་ལ་རྒྱོབ་ནས། རིགས་བརྒྱུད་རྩད་ནས་ཆོད་ལ་ཤོག་གི་བར་ལ་སངས་རྒྱས་བསྟན་སྲུང་མའི་ཕྲིན་བཅོལ་མཇུག་གི་རོལ་མོ་བཞིན། བྷྱོཿབྷྱོཿཀྵིཾ་ཀྵིཾ་ནས། རྟག་ཏུ་སྡོང་གྲོགས་མཛད་དུ་གསོལ་ཞེས་པའི་རྗེས་སུ་གསུམ་ལེན་ཅན་བྱས་་་་་་རྒྱས་པ་ལ་བཞག རང་ཉིད་ཀྱཻ་རྡོ་རྗེ་གསལ་བའི་སྙིང་རིན་པོ་ཆེ་པདྨ་དམར་པོ་འདབ་མ་བརྒྱད་ཁ་གྱེན་ལ་ལྟ་བ། དེའི་སྟེང་དུ་གློ་བ་རིན་པོ་ཆེ་ལས་གྲུབ་པའི་པདྨ་དཀར་པོ་འདབ་བརྒྱད་ཁ་ཐུར་དུ་བསྟན་པ། དེ་གཉིས་ཁ་སྦྱར་ཏེ་བར་མཚམས་མེད་པའི་ནང་དུ་ཟླ་བའི་དཀྱིལ་འཁོར་དཀར་བསིལ་ཉ་གང་བ། དེའི་སྟེང་དུ་དྲིན་ཆེན་རྩ་བའི་བླ་མ་དམ་པ་རྣམ་པ་རྒྱལ་བ་མི་བསྐྱོད་པ། སྐུ་མདོག་སྟོན་གྱི་ནམ་མཁའ་གཡའ་དག་པའམ་བཻཌཱུརྻ་སྔོན་པོའི་མདངས་ཅན།
ཞི་ཞིང་འཛུམ་པའི་ཞལ་གཅིག་པའི་སྤྱན་གཉིས་སེམས་དཔའི་ལྟ་སྟངས་ཀྱིས་འགྲོ་བ་ཐམས་ཅད་ལ་ཐུགས་རྗེའི་སྤྱན་གྱིས་གཟིགས་པ། ཕྱགས་གཡས་ས་གནོན་དང་། གཡོན་མཉམ་བཞག་གི་ཕྱག་རྒྱ་མཛད་པ། ནག་ཅིང་སྣུམ་པའི་རལ་པའི་ཐོར་ཅོག་ལྕང་ལོའི་རླུང་གཡབ་དང་བཅས་པ། ཞབས་རྡོ་རྗེའི་སྐྱིལ་ཀྲུང་གིས་བཞུགས་པ། དར་དང་རིན་པོ་ཆེའི་རྒྱན་སྣ་ཚོགས་ཀྱིས་སྤྲས་པ། ལང་འཚོ་བཅུ་དྲུག་ལོན་པའི་ན་ཚོད་ཅན། མཐོང་ཐོས་དྲན་པས་བདེ་ཆེན་གྱི་ཡེ་ཤེས་རྒྱུད་ལ་སྐྱེས་པར་མཛད་པ། སྐུ་ཆེ་ཆུང་སོར་བཞི་ཙམ་བལྟ་བས་ཆོག་མི་ཤེས་འོད་ཀྱི་རང་བཞིན་ཅན། དེའི་ཐུགས་ཀར་ཟླ་བའི་དཀྱིལ་འཁོར་གྱི་སྟེང་དུ་ཧཱུྃ་ཡིག་མཐིང་ཁ་གྱེན་དུ་ལངས་པ།
དེ་ལས་འོད་ཟེར་འཕྲོས་པས་རྩ་བརྒྱུད་ཀྱི་བླ་མ་ཡི་དམ་དཀྱིལ་འཁོར་གྱི་ལྷ་ཚོགས་དཔའ་བོ་མཁའ་འགྲོ་ཆོས་སྐྱོང་སྲུང་མའི་ཚོགས་ཐམས་ཅད་འོད་ཟེར་གྱི་རྣམ་པར་སྤྱན་དྲངས་ནས་ཧཱུྃ་ལ་ཐིམ། བཅོམ་ལྡན་འདས་བདག་དང་སེམས་ཅན་ཐམས་ཅད་ཀྱིས་འཁོར་བ་ཐོག་མ་མེད་པ་ནས་བསགས་པའི་སྡིག་སྒྲིབ་ཉེས་ལྟུང་དྲི་མའི་ཚོགས་ཐམས་ཅད་བྱང་ཞིང་དག་པར་མཛད་དུ་གསོལ། ཞེས་གསོལ་བ་བཏབ་པས་ཧཱུྃ་ལས་བདུད་རྩི་རྒྱུན་དཀར་བ། གསལ་བ་དྭངས་པ་འོད་འཕྲོ་བ་བདེ་བ་ཆེན་པོའི་རང་བཞིན་ཤེལ་དཀར་ཞུ་བའི་རྒྱུན་ལྟ་བུ་དཔག་ཏུ་མེད་པ་ཆི་ལི་ལི་བབས་པས་བླ་མ་མི་བསྐྱོད་པའི་སྐུའི་ཆ་ཤས་ཐམས་ཅད་མེར་གྱིས་ཁེངས་ཐུགས་བརྒྱུད་ཟག་པ་མེད་པའི་བདེ་བ་ཆེན་པོས་མཉེས། བདག་ལ་མི་དགེས་པ་དང་དམ་ཚིག་ཉམས་ཆགས་སོགས་འཁོན་གཅུགས་སུ་གྱུར་པ་ཐམས་ཅད་སྐད་ཅིག་དེ་ཉིད་ལ་སངས་ཀྱིས་དག དགེས་ཤིང་འཛུམ་པའི་མདངས་དང་ལྡན་པའི་སྐུ་ལས་བདུད་རྩིའི་རྒྱུན་ཆེན་པོ་ཆིལ་གྱིས་བབས་པས། སྙིང་ཁའི་པདྨ་ཁ་སྦྱོར་གྱི་ནང་གང་། ལུས་སེམས་ཐམས་ཅད་བདེ་ཆེན་གྱི་ཡེ་ཤེས་ཀྱིས་ཁྱབ། ནད་གདོན་སྡིག་སྒྲིབ་ཁྱད་པར་ཆོས་སྐྱོང་གི་འཁུ་ལྡོག་འཁོན་གཅུགས་ཐམས་ཅད་བྱང་ཞིང་དག སྣང་བ་བདེ་བ་ཆེན་པོའི་རང་བཞིན་དུ་གྱུར།
ཞེས་བརྗོད་ལ་ཧེ་རུ་ཀའི་ཡིག་བརྒྱ་ལྔ་བཅུ་ཤིབ་བུ་དང་དེ་ནས་འུར་འདོན་བཅས། ཨོཾ་ཤྲཱི་ཙ་ཏུརྨུ་ཁ་ས་མཱ་ཡ། མ་ནུ་པཱ་ལ་ཡ། ཙ་ཏུརྨུ་ཁ་ཏྭེ་ནོ་པ་ཏིཥྛ། ཌི་ཌྷོ་མེ་བྷ་ཝ། སུ་ཏྭ་ཥྱོ་མེ་བྷ་ཝ། ཨ་ནུ་རཀྟོ་མེ་བྷ་ཝ། སུ་པོ་ཥྱོ་མེ་བྷ་ཝ། སརྦ་སིདྡྷིམྨེ་པྲ་ཡཙྪ། སརྦ་ཀརྨ་སུ་ཙ་མེ།
ཙིཏྟཾ་ཤྲཱི་ཡཾ། ཀུ་རུ་ཧཱུྃ། ཧ་ཧ་ཧ་ཧ་ཧོཿ བྷ་ག་ཝཱན་ཙ་ཏུརྨུ་ཁ་མ་མེ་མུཉྩ། ཙ་ཏུརྨུ་ཁ། ཀོ་བྷ་ཝ་མ་ཧཱ་ས་མཱ་ཡ་སཏྭ་ཨཱཿཧཱུྃ་ཕཊ། ཅེས་ལྔ་བཅུ་བཟླས་པའི་མཐར་ཐལ་མོ་སྦྱར་ལ། བླ་མ་བདག་ནི་མི་ཤེས་རྨོངས་པ་སྟེ་ནས། བྱང་ཞིང་དག་པར་མཛད་དུ་གསོལ་གྱི་བར་ཀྱཻ་རྡོར་བཞིན་ལ། ཞེས་གསོལ་བ་བཏབ་པས་བླ་མ་མི་བསྐྱོད་པ་འོད་དུ་ཞུ་རང་གི་སྙིང་གར་ཐིམ་པས་བརྒྱུད་བྱིན་གྱིས་བརླབས་པར་གྱུར།
དེ་ནས་མདུན་གྱི་བུམ་པ་ལ་དུང་ཆོས་དང་རྡོར་གཟུངས་གང་ཡང་མི་དགོས་པ་ནང་རྫས་རྣམས་དག་བྱེད་ཀྱི་རྫས་ནུས་ལྡན་དུ་བྱིན་གྱིས་བརླབས་པའི་སྔགས། ཨོཾ་བི་ཤུདྷེ་སོགས་ཉེར་གཅིག་ཙམ་བཟླས་པའི་མཐར། རྟེན་དང་མཆོད་གཏོར་རྣམས་ཀྱི་དྲུང་དུ་སྟེགས་མཐོ་བར་ཁྲུས་གཞོང་བཞག་ལ། ལས་ཀྱི་རྡོ་རྗེས་བུམ་པ་མེ་ལོང་སྐུ་ཕྱིས་རྣམས་བཟུང་། དཔོན་སློབ་རྣམས་བཞེངས་ལ་ཞྭ་གྱོན། སློབ་དཔོན་གྱིས་རྡོར་དྲིལ་བཟུང་། གཞན་རྣམས་ཀྱིས་རྔ་རོལ་དུང་སོགས་ཁྱེར་ལ། དམིགས་པ་ནི་སྤྱོད་འཇུག་ལས། ཁྲུས་ཀྱི་ཁང་པ་ཤིན་ཏུ་དྲི་ཞིམ་པ། ། ཤེལ་གྱི་ས་གཞི་གསལ་ཞིང་འཚེར་བར་བསྟར། །
རིན་ཆེན་འབར་བའི་ཀ་བ་ཡིད་འོང་ལྡན། ། མུ་ཏིག་འོད་ཆགས་བླ་རེས་བྲེས་པ་དེར། ། ཞེས་གསུངས་པ་བཞིན་རིན་པོ་ཆེའི་གཞལ་ཡས་ཁང་གི་ནང་དུ་ཆོས་སྐྱོང་འཁོར་བཅས་ལ་སྐུ་ཁྲུས་གསོལ་བར་བསམ་ལ། གདངས་དང་བཅས་ཇི་ལྟར་བལྟམས་པ་སོགས་དང་། འདི་ནི་ཁྲུས་མཆོག་སོགས། དེ་བཞིན་གཤེགས་པ་རྣམས་དང་སོགས་ཀྱི་མཐར་རོལ་མོའི་སྒྲ་རྒྱ་ཆེར་བྱས་ལ་སྐུ་ཁྲུས་གསོལ། དེ་དག་སྐུ་ལ་སོགས་ཀྱིས་སྐུ་ཕྱིས་ཕུལ་ནས་བུམ་ཆུ་རྟེན་དང་མཆོད་གཏོར་ཐམས་ཅད་ལ་གཏོར་ལ། ཨོཾ་བི་ཤུདྡྷེ་སོགས་ལན་བདུན་བརྗོད་ནས་དཔོན་སློབ་རྣམས་གྲལ་ལ་འཁོད། བཅོམ་དུང་སྔོན་འགྲོའི་བཅོམ་རོལ་འཕར་མེད་གསུམ་བརྡེག་བྱས་ལ། དཔལ་ལྡན་སྲིད་གསུམ་མའི་དབྱངས་རོལ་ཕྱག་ལེན་བཞིན་གྱི་མཐར།
མཆོག་དང་ཐུན་མོང་ཀུན་སྩོལ་ཅིག་གི་རྗེས་སུ་རོལ་མོ་གསུམ་བརྡེག་ལེན་ཅན་་་་་་རྒྱས་པ་བྱས་ལ་བཞག ཚོགས་འཁོར། ཨ་མྲྀ་ཏས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་ཡཾ་ལས་སོགས་ཀྱཻ་རྡོར་བདུད་རྩིའི་བྱིན་བརླབས་བཞིན་ཨོཾ་ཨཱཿཧཱུྃ་ཧ་ཧོ་ཧྲཱིཿ ལན་གསུམ་གྱིས་བྱིན་གྱིས་བརླབས། ལས་ཀྱི་རྡོ་རྗེས་མ་ད་ནའི་ཕུད་བསྐང་གཏོར་གྱི་དྲུང་གི་སྣོད་དང་ཕྱག་མཚན་གྱི་ཀ་པཱ་ལའི་ནང་དུ་ཅུང་ཟད་བླུགས། དཔོན་སློབ་རྣམས་ཀྱིས་ཐལ་མོ་སྦྱར་ལ། དམན་པའི་ཡུལ་ལས་ནས། བདེ་བ་ཆེན་པོས་མཉེས་གྱུར་ཅིག་གི་བར།
ཡང་ལས་ཀྱི་རྡོ་རྗེས་ཚོགས་ཕུད་ནས། བསྡུས་པ་བསྐང་གཏོར་གྱི་དྲུང་དང་གཏོར་སྐྱོང་གི་གཏོར་མ་སོ་སོ་ལ་ཕུལ། སློབ་དཔོན་རྣམས་ཀྱིས་ཞལ་ཟས་རོ་བརྒྱ་ལྡན་ཞིང་སོགས་ཤླཽ་ཀ་གཅིག་གི་མཐར། ཀྱཻ་རྡོར་གཏོར་སྔགས་དང་། མགོན་པོ་ལྕམ་བྲལ་གྱི་སྔགས་རྣམས་ཚར་རེ་རེ་དང་། ཞལ་གྱི་གཏོར་སྔགས་ཐུང་བ་ཚར་གསུམ། སྔགས་རིང་ཚར་གཅིག དུར་ཁྲོད་བདག་པོ་ནས། ཕུར་སྲུང་གི་བར་ཚར་རེ་བརྗོད་ལ་བསྔོས། ལས་ཀྱི་རྡོ་རྗེས་བཟའ་བ་གཡས་དང་བཏུང་བ་གཡོན་དུ་ཁྱེར་ལ།
འདི་ནི་ཆོས་རྣམས་བཟང་པོ་ལྟོས་སོགས་དང་། སློབ་དཔོན་རྣམས་ཀྱིས་ལག་པ་བསྣོལ་ནས་གཡས་ཁ་ཕུབ་ཀྱིས་ཟ་བ་དང་། གཡོན་ཁ་སློང་བའི་བཏུང་བ་ལ་རེག་པའི་སྟངས་ཀ་བྱས་ལ། བདེ་གཤེགས་ཆོས་ལ་རིན་ཐང་མེད་སོགས་བརྗོད་ལ་ཚོགས་ལ་རོལ། ལྷག་མ་བསྡུས་ལ་ཉི་མ་མ་ཞུད་ན་སྤོས་དང་། ཞུད་ན་དཔལ་འབར་བཙུགས་ཕུད་ཆང་དང་ལྷན་ཅིག་སློབ་དཔོན་གྱི་དྲུང་དུ་བཞག དཔོན་སློབ་རྣམས་ཀྱིས་ཧེ་རུ་ཀའི་ཡིག་བརྒྱ་འབྲུ་གསུམ། ཨ་ཀཱ་རོ་རྣམས་ལན་རེ་བརྗོད་པས་བྱིན་གྱིས་བརླབས། སློབ་དཔོན་གྱིས་འབར་བའི་ཕྱག་རྒྱས་ཁ་ཕྲུ་འདེབས་ཚུལ་བྱས་ལ། ཕཻཾ།
ཨུཥཙི་ཊ་སོགས་བརྗོད་ལ། ལྷག་མ་ལ་དབང་བའི་འབྱུང་པོ་རྣམས་ཚིམ་པར་གྱུར་ཅིག་ཞེས་དང་། ལས་ཀྱི་རྡོ་རྗེས་ཕྱིར་དོར། དཔོན་སློབ་རྣམས་ཀྱིས་རྡོར་གླུ་བཀྲ་ཤིས་སྨོན་ལམ་བརྗོད་ནས་གཏོར་འབུལ་རྒྱུན་བཞིན་གྱི་རྗེས་སུ། ཞལ་གྱི་སྒོས་བསྟབས་ཤླཽ་ཀ་གཅིག་ལ་ལྷ་མོའི་སྤྱན་འདྲེན་གྱི་དབྱངས། དེ་འཕྲོས་སྨན་རཀ་ཕུད་ཀྱི་མཆོད་པ་འདི་བཞེས་ཤིག་གི་བར་འདུར་མ། སྔར་བཅོལ་ལེགས་པ་ནས། ཁྱོད་བཞུགས་མའི་དབྱངས་བྱས་ལ་བཟློག་པ་དང་ཞེས་པའི་རྗེས་སུ་རོལ་མོ་བླངས་ནས་ཚིག་རྐང་གསུམ་ལ་རོལ་མོ་བརྡེག་ལུགས་ཁྱོད་བཞུགས་མའི་སོད་ཅིག་ལ་དབྱངས་བཅུག་པ་བཞིན་གཞུག་གི་ཛར་བཅས། ཕྲིན་ལས་བསྒྲུབ་པར་མཛོད་ཀྱི་རྗེས་སུ་གསུམ་བརྡེག་དང་འཐེན་རྐང་གསུམ། ཆེམས་བརྡུང་དང་དྲག་དུང་གཏོར་སྔགས་བརྗོད་ལ་ཐུན་གཏོར་འབུལ་བ་དང་མི་རྐང་གི་སྒྲ་གཡབ་དར་ལན་གསུམ་གཡབ།
མཇུག་ཏུ་གསུམ་བརྡེག་ལན་ཅན་་་་་་རྒྱས་པ་བྱས་ལ་སྲིད་ཞི་དཔལ་འབྱོར་མ། དཔལ་་་་་་འདི་རྒྱུན་དུ་མཛད་མགོན་མ་ཧཱ་ཀཱ་ལ་འཆམས་དབྱངས། མཇུག་ཆོག་མདོས་ཆེན་ལུགས་སོགས། དེ་ལྟར་ཉམས་སུ་བླངས་པས་ས་སྲིབ་ཙམ་ལ་གྲོལ། ཉེར་བདུན་གྱི་སྔ་དྲོ་ནམ་ཟི་ལ་ཚོགས་ནས་གནས་ཡོ་བྱིན་བརླབས། དཀར་ཆ་བཞི། བདག་བསྐྱེད་མདུན་བསྐྱེད། གཏོར་བསྔོ་བཤགས་པ་རྣམས་ཉེར་དྲུག་དང་འདྲ། བསྐང་གསོ་ཉེར་བདུན་གྱི་དུས་གཏོར་བཞིན་ལ། དེ་ཝི་ཀོ་ཊ་མའི་མཇུག་ཏུ་འཇམ་རྡོར་མ་བཞག་ནས་དུར་ཁྲོད་བདག་པོ་སོགས་སྦྱོར་ནག་པོ་མཆོད་རྟེན་གྱི་མཇུག་ཏུ་མགོ་དབྱངས་སྔོན་འགྲོའི་གཏུམ་ཆེན་མ་བདུན་གཞན་ཡང་མ་རིང་མོའི་དབྱངས་རོལ་རྫོགས་ནས།
དེ་བདུན་བསྟོད་པ་དཔལ་དབང་མ་བཞག་ནས། རྒྱལ་བའི་ཐུགས་ཀྱིས་སོགས། ཕུར་སྲུང་བསྟོད་པའི་མཇུག་ཏུ་གསུམ་བརྡེག་ལེན་ཅན།་་་་་ རྒྱས་པ། གཏོར་སྐྱོང་གི་མཆོད་པ། གཏོར་མ་བྱིན་བརླབས། མདུན་བསྐྱེད་ནས་བཟུང་སྤྱན་འདྲེན་ལྷ་མཆོག་མ་རྫོགས་པའི་བར་ཉེར་དྲུག་བཞིན་ལ། དེ་རྗེས་འཇམ་རྡོར་མ་དབྱངས་རོལ། ཁྱབ་བདག་རྡོ་རྗེ་འཆང་དབང་ནས། དམ་བཞག་རྒྱས་རྒྱས་པའི་སྩལ་དུ་གསོལ་གྱི་བར་འདྲ།
དེ་ནས་ཞལ་གྱི་སྔགས་ཐུང་ལྔ་བརྒྱ་ཤིབ་བུ་དང་། སྔགས་རིང་ཉེར་གཅིག་འུར་འདོན་བྱས་པའི་མཐར། དཔལ་རྡོ་རྗེ་ནག་པོ་ཆེན་པོ་ཞལ་བཞི་པ་ཡུམ་ཆེན་སྲིང་མོ་བཞི་འཁོར་དང་བཅས་པ་ཁྱེད་རྣམས་ཀྱིས་སངས་རྒྱས་ཀྱི་བསྟན་པ་སྲུངས་སོགས་འཕྲིན་བཅོལ་གསུང་རྒྱུན་བཞིན། འཇིག་རྟེན་ཁམས་ཀྱི་མ་ནས། གཏོར་མ་བསྔོས་ལ་བཤགས་པ་བྱ་བའི་བར་ཉེར་དྲུག་བཞིན་དང་། ལྷ་མཆོག་མ་གཅིག་ལ་ཁམས་གདངས། གཉིས་ཤུར་མ། ཡང་གཏོར་ཁ་གསོ་བ་སོགས་ལྷ་མཆོག་མ་ཤུར་མ་གསུམ། ཡང་གཏོར་གསོ་སོགས་ལྷ་མཆོག་མ་གསུམ་གྱི་རྗེས་མ་ལ་རཀྟ་དམར་ཆེན་མའི་དབྱངས། ཡང་གཏོར་གསོ་སོགས་ལྷ་མཆོག་མ་གསུམ་གྱི་རྗེས་མ་ལ་མཆོད་དབྱངས་འདུར་མ།
ཡང་གཏོར་གསོ་སོགས་ལྷ་མཆོག་མ་གསུམ་གྱི་རྗེས་མར་དམ་རྫས་བརྒྱན་དང་མའི་དབྱངས། ཡང་གཏོར་གསོ་སོགས་ལྷ་མཆོག་མ་གསུམ་གྱི་རྗེས་མར་མཆོད་དབྱངས་འདུར་མ། ཡང་གཏོར་གསོ་སོགས་དང་བཤགས་པའི་རྗེས་སུ། ཁྱེད་ཐུགས་མ་གདངས་རིང་ལྷ་མཆོག་མ་གསུམ་གྱི་རྗེས་མར་གདོང་བཞི་དྲེགས་པའི་དབྱངས་རོལ་རྣམས་བྱས་པའི་ལྷ་མཆོག་མ་ཉེར་གཅིག་འགྲོ། སྟོབས་ཆེན་ཤུགས་དྲག་ནས། ཁྲུས་གསོལ་རྫོགས་པའི་བར་ཉེར་དྲུག་བཞིན། བཅོམ་དུང་བཏང་ལ་བཅོམ་རོལ་ཉིས་བརྡེག་འཕར་མ། དཔལ་ལྡན་དབང་ལྡན་མ་ལ་དབྱངས་བུ་དབྱངས། བླ་མས་བཅོལ་པའི་འཕྲིན་ལས་བསྒྲུབ་པར་མཛོད་ཀྱི་རྗེས་སུ་རོལ་མོ་གསུམ་བརྡེག་ལེན་ཅན་་་་་་རྒྱས་པ། ཚོགས་འཁོར་མན་ཆད་ཉེར་དྲུག་བཞིན་ནོ། །
དེ་ལྟར་བྱས་པས་སྒོ་གཏུམ་དྲག་དུང་དང་དུས་མཚུངས་ཙམ་ལས་གྲོལ། ཉེར་བརྒྱད་ནམ་ཟིར་འཚོགས་པ་ནས་བཟུང་གཏོར་བསྔོའི་བཟླས་པ་དང་ཕྲིན་བཅོལ་རྫོགས་པའི་བར་ཉེར་བདུན་བཞིན། ཕྱག་འཚལ་སྔོན་འགྲོའི་བཤགས་པ་གསུམ། ཁྱེད་ཐུགས་མ་གདངས་ཐུང་། བསྐང་བ་ཉེར་བརྒྱད་དུས་གཏོར་བཞིན་ལ་ལྷ་མོའི་སྤྱན་འདྲེན་གྱི་རྗེས་སུ་དུར་བདག་ལས་མཁན་དཀར་བདུད་ཀྱི་སྤྱན་འདྲེན་རྣམས་སྦྱར། རྡོ་རྗེ་འཆང་དབང་མ་ལྷ་མཆོག་མ་བཅས་བཞག དུར་ཁྲོད་བདག་པོ་ནས། རྩ་བརྒྱུད་བླ་མ་རྫོགས་པའི་བར་འདྲ། ཆོས་ཉིད་མའི་བཤགས་པ་དབྱངས་མེད་བདུན། ཆོས་ཉིད་མའི་བཟློག་པ་བདུན་བྱས་པའི་དང་པོ་ལ་དབྱངས་རོལ་དང་།
རྨི་ལམ་མཚན་མ་ངན་པ་དང་ལ་རོལ་མོ། ཐམས་ཅད་སྡང་བའི་དགྲ་ལ་བྷྱོཿལ་རོལ་མོ། གཉིས་པ་ནས་དྲུག་པའི་བར་ལ་ཐམས་ཅད་སྡང་བའི་དགྲ་ལ་བྷྱོཿའི་བར་དང་མཇུག་ཏུ་རོལ་མོ་བདུན་པ་ལ་བདུད་ཀྱི་ཁྲམ་ཁ་སྟོན་པ་དང་། སྐྱེས་པའི་མདའ་ཟོར་འཕེན་པ་གཉིས་ལ་རོལ་མོ། ཐམས་ཅད་སྡང་བའི་དགྲ་ལ་བྷྱོཿ ཐམས་ཅད་རྦོད་གཏོང་སྟེང་དུ་བྷྱོཿ མ་ཧཱ་ཀཱ་ལ་མཐུ་རྩལ་ཅན། ཞེས་སོགས་དང་སྦྲེལ་ལ་དེ་མན་ཆད་ཀྱི་རོལ་ཚིག་བཟློག་དུང་བཤགས་པའི་དབྱངས་རོལ། བསྟོད་པ་ལ་ཁྱོད་བཞུགས་མ་བཞག བསྟོད་པ་རྫོགས་ནས།
གསུམ་བརྡེག་ལེན་ཅན་བྱས་པ་ནས་བཟུང་གཏོར་སྐྱོང་གི་ལྷ་མཆོག་མའི་སྤྱན་འདྲེན་རྫོགས་པའི་བར་འདྲ། དེ་ན་རྡོ་རྗེ་འཆང་དབང་མའི་དབྱངས་རོལ། ཁྱབ་བདག་རྡོ་རྗེ་འཆང་ནས་ཁྲུས་རྫོགས་བར་ཉེར་བདུན་བཞིན་བཅོམ་དུང་བཅོམ་རོལ་འཕར་མེད་གསུམ་བརྡེག་ལུགས་ཁྱོད་བཞུགས་མའི་དབྱངས་རོལ། བླ་མས་བཅོལ་བའི་སོགས་ཀྱིས་མཐར་གསུམ་བརྡེག་ལེན་ཅན།་་་་་ རྒྱས་པ། ཚོགས་འཁོར་མན་འདྲ་ཞིང་གྲོལ་དུས་ཀྱང་དེ་མཚུངས་བྱུང་། ཉེར་དགུ་ལ་ནམ་ཟིར་འཚོགས་པ་ནས་བཟུང་ཁྱོད་ཐུགས་མ་གདངས་ཐུང་བྱ་བའི་བར་ཉེར་བརྒྱད་བཞིན་དགུ་གཏོར་ཇི་ལྟ་བ་ལ། ཞལ་གྱི་སྒོས་བསྐང་བཤགས། ས་སྐྱའི་རྗེ་བཙུན་མའི་གོང་དུ་ནག་པོ་མཆོད་རྟེན་གྱི་བཤགས་པ་བདུན། བཟློག་བདུན་ལ་རོལ་མོ་ཕྲལ་ལུགས་ཕྱག་ལེན་བཞིན།
བསྟོད་པ་ལ་པཾ་པདྨ་བཞག་བསྟོད་པ་རྫོགས་པའི་རོལ་མོ་གསུམ་བརྡེག་ལེན་ཅན་་་་་་རྒྱས་པ། ནས་བཟུང་གཏོར་སྐྱོང་གི་ལྷ་མཆོག་མའི་སྤྱན་འདྲེན་རྫོགས་པའི་རྗེས་སུ། ཁྱབ་བདག་རྡོ་རྗེ་འཆང་དབང་འཐུད་ནས་ཁྲུས་གསོལ་རྫོགས་པའི་བར་འདྲ། བཅོམ་དུང་བཅོམ་རོལ་ཉིས་བརྡེག་འཕར་མེད། པཾ་པདྨའི་དབྱངས་རོལ། བླ་མས་བཅོལ་པའི་སོགས་ཀྱི་རྗེས་སུ་བཟློག་རོལ་དགུ་བརྡུང་གཅིག བདག་དང་རྒྱུ་སྦྱོར་སོགས་བཟློག་པ་ཚར་གཅིག དགུ་བརྡུང་རྫོགས་ནས་གསུམ་བརྡེག་ལེན་ཅན་་་་་་རྒྱས་པ། ཚོགས་འཁོར་མན་འདྲ་བར་བྱས་པས་གྲོལ་དུས་ཀྱང་གོང་མཚུངས་བྱུང་། གནམ་གང་ནམ་ཟི་ལ་ཚོགས་པ་ནས་གཏོར་བསྔོའི་འཕྲིན་བཅོལ་རྫོགས་པའི་བར་འདྲ་བཤགས་པ་གསུམ།
བསྐང་བ་ནག་པོ་མཆོད་རྟེན་མ་བསྐང་གསར་སྤྱན་འདྲེན། གང་གི་རང་བཞིན་ཤུར་མའི་རྗེས་སུ་རོལ་མོ་མི་ལེན་པར་དུར་ཁྲོད་བདག་པོ་དང་སྦྲེལ། ནག་པོ་མཆོད་རྟེན་ལ་དབྱངས་རོལ་དབྱངས་ལུགས། ཀྱེ་བོས་མ་རྫོགས་ནས་བསྐང་གསར་གྱི་བསྟན་སྲུང་རྒྱ་མཚོ་དང་། ཁྱད་པར་བསྟན་པའི་དམ་རྫས་མ་གཉིས་དབྱངས་རོལ། མགོ་དབྱངས་སྔོན་འགྲོའི་གཞན་ཡང་མ་བདུན། ལྷ་མཆོག་མ་བཞག་ནས། དམག་ཟོར་མར་ཆོས་དབྱིངས་སྤྲོས་བྲལ་མ་གསུམ། མགོ་དབྱངས་སྔོན་འགྲོའི་ནག་པོ་གནོད་སྦྱིན་མ་གསུམ། བདུད་དཔུང་ཀུན་འཇོམས་མ།
དཔལ་གྱི་བསྟན་སྐྱོང་མ། དཀར་ཆུང་ཤུར་མ་བདུན། སྐུ་དང་གསུང་ཐུགས་མ་བདུན་གྱི་བར་མ་ལ་རོལ་མོ་རྩ་བརྒྱུད་བླ་མ་གསུམ། ནག་པོ་མཆོད་རྟེན་གྱི་བཤགས་པ། བྱིན་བརླབས་ཐུགས་རྗེ་མ་དབྱངས་རོལ། དེ་ཕྱིན་བཤགས་པ་ལྔ་སྤེལ་མ་གྲངས་གསོག འཕྲིན་བཅོལ་བདུན་དབྱངས་བཅས། བསྟོད་པ་མ་སྐྱེས་མཁའ་ཀློང་མ། སྟོང་ཉིད་མ་བཞག་ནས་དཀར་བསྟོད་རྒྱས་པ། བསེ་མོ་བཞིའི་འཕྲིན་བཅོལ་རྫོགས་ནས་གསུམ་བརྡེག་ལེན་ཅན་་་་་་རྒྱས་པ་བྱ་བ་ནས་གཟུང་གཏོར་སྐྱོང་གི་ལྷ་མཆོག་མའི་སྤྱན་འདྲེན་རྫོགས་པའི་བར་འདྲ།
བྱང་ཤར་ཧ་ཧ་རྒོད་པའི་སོགས་ཤུར་མའི་རྗེས་སུ་ཁྱབ་བདག་རྡོ་རྗེ་འཆང་དབང་འཐུད་ནས་ཁྲུས་རྫོགས་པའི་བར་འདྲ། བཅོམ་དུང་བཅོམ་རོལ་འཕར་མ་ཆུང་ལེན་རྣམས་གྲུབ་ནས་འཐེན་རྐང་འཕར་མ་གསུམ་དྲུག་བརྡུང་འཕར་མ་གཅིག སྟོང་ཉིད་མ་ལ་དབྱངས་བུ་དབྱངས། འཇིག་རྟེན་དགེ་ཞིང་དར་བར་མཛོད་ཀྱི་རྗེས་སུ་དགུ་བརྡུང་གཅིག བདག་དང་རྒྱུ་སྦྱོར་ལ་དགུ་བརྡུང་གསུམ། གསུམ་བརྡེག་ལེན་ཅན།་་་་་ རྒྱས་པ། ཚོགས་འཁོར་མན་འདྲ་བ་བྱས་པའི་གྲོལ་དུས་གོང་མཚུངས། ཚེས་གཅིག་ལ་ནམ་ཟིར་ཚོགས་པ་ནས་བཟུང་གཏོར་བསྔོའི་ཕྲིན་བཅོལ་བར་འདྲ། བཤགས་པ་གཅིག
ནག་པོ་མཆོད་རྟེན་གྱི་སྤྱན་འདྲེན། གང་གི་རང་བཞིན་མ་ཤུར་མ་ལ་དུར་ཁྲོད་བདག་པོ་འཐུད་ལ་ཆེམས་བརྡུང་། བྱོན་སྐྱེམས་མགོན་པོ་འཁོར་དང་ནས་ཀྱཻ་བོས་མ་རྫོགས་པའི་བར་ཤུར་མ་མགོ་དབྱངས་སྔོན་འགྲོའི་གཏུམ་ཆེན་མ་བདུན། ལྷ་མོའི་སྒོས་བསྐང་མགོ་དབྱངས། གཞན་ཡང་མ་མེད་པ། དམག་ཟོར་མ་དང་། དུར་བདག་པུ་ཏྲའི་སྒོས་བསྐང་མགོ་དབྱངས། རྣམ་དག་ཚོགས་གཏོར་མ་བཞིའི་དང་པོ་དང་གཉིས་པ་ལ་དབྱངས། གསུམ་པ་ལ་འདུར་གདངས་རོལ་མོ། བཞི་པ་ལ་དབྱངས་ནག་པོ་གནོད་སྦྱིན་མ་མེད་པ།
མོན་བུ་པུ་ཏྲ་འདུར་གདངས་རོལ་མོ། བདུད་དཔུང་ཀུན་འཇོམས་མ། དཀར་མོ་སྒོས་བསྐང་མགོ་དབྱངས། ནག་པོ་མི་ཟད་མའི་མཐར་ཆེམས་བརྡུང་། དཔལ་གྱི་བསྟན་སྐྱོང་མ། སྐུ་དང་གསུང་ཐུགས་མ་ཤུར་མ་གསུམ། རྩ་བརྒྱུད་བླ་མ་འཕྲིན་བཅོལ་བདུན་རྗེས་མ་ལ་འདུར་གདངས་རོལ་མོ། བཟློག་པ་ཐུགས་དམ་མ་ཤུར་མ་བཞིན་བཤགས་པ། བཀའ་བསྒོ། བསྟོད་པ་ཧཱུྃ་ཡིག་མ་ལ་མི་རྟོག་མ་བཞག་པ།
བསྟོད་པ་རྫོགས་ནས་གསུམ་བརྡེག་ལེན་ཅན་་་་་་རྒྱས་པ་བྱ་བ་ནས་བཟུང་གཏོར་སྐྱོང་གི་ལྷ་མཆོག་མའི་སྤྱན་འདྲེན་རྫོགས་པའི་བར་འདྲ། བྱང་ཤར་ཧ་ཧ་རྒོད་པའི་ལ་ཚིག་རོལ་སྟོབས་འཕྲོག་མའི་སྤྱན་འདྲེན། ཁྱབ་བདག་རྡོ་རྗེ་འཆང་དབང་ནས་ལྷ་མཆོག་མ་ཉེར་གཅིག་རྫོགས་པའི་བར་འདྲ། དེ་ནས་སྟོབས་འཕྲོག་མའི་བསྐང་བ་རྫོགས་ནས་སྟོབས་ཆེན་ཤུགས་དྲག་ནས་བཟུང་ཁྲུས་རྫོགས་པའི་བར་འདྲ། བཅོམ་དུང་བཅོམ་རོལ་གསུམ་བརྡེག་ལེན་འཕར་མེད། མི་རྟོགས་མའི་དབྱངས་རོལ། བཤད་བསྒྲུབ་བསྟན་པ་རྒྱས་པའི་ཕྲིན་ལས་མཛོད་ཀྱི་རྗེས་སུ་དགུ་བརྡུང་གཉིས། བདག་དང་རྒྱུ་སྦྱོར་དགུ་བརྡུང་དྲག་བསྐུལ་དགུ་བརྡུང་གི་མཐར་ཆེམས་བརྡུང་། དྲག་དུང་གསུམ་བརྡེག་ལེན་་་་་་རྒྱས་པ་ཅན་ཚོགས་འཁོར་མན་འདྲ་བར་བྱས་པའི་གྲལ་དུས་གོང་མཚུངས། གནམ་གང་དང་།
ཚེས་གཅིག་གི་བསྐང་གསོ་འདི་གཟིམ་ཆུང་བསྐང་བ་ཉི་མ་གཉིས་སུ་ཕྲལ་ནས་དུས་གཏོར་དང་བསྲེས་པའི་ལུགས་ཡིན། ཚེས་གཉིས་ལ་ནམ་ཟིར་འཚོགས་པ་ནས་བཟུང་བཤགས་པ་རྫོགས་པའི་བར་ཚེས་གཅིག་བཞིན། བསྐང་བ་ཐུགས་དམ་མ་སོར་བཞག་ལ་སྤྱན་འདྲེན་བྱང་ཤར་མ་དང་བསྐང་བ་ལྷ་མཆོག་མ་བཞག བསེ་ཁྲབ་ཅན་ལའང་གཏོར་མ་མེད་པས་མི་དགོས། བསྟོད་པ་རབ་འབར་མ་ལ་ཞལ་བཞི་ཕྲིན་ལས་བཞག་ནས་འདོད་ཁམས་མའི་རྗེས་སུ་རྒྱལ་བའི་ཐུགས་ཀྱི་འཕྲིན་ལས་སོགས་སྦྲེལ་མ་རྫོགས་ནས་གསུམ་བརྡེག་་་་་་རྒྱས་པ་ལེན་ཅན་བྱ་བ་ནས་བཟུང་སྤྱན་འདྲེན་ལྷ་མཆོག་རྫོགས་པའི་བར་འདྲ་ཞིང་། བྱང་ཧ་ཧ་སོགས་ལ་ཁྱབ་བདག་རྡོ་རྗེ་འཆང་དབང་འཐུད་ནས་དམ་བཞག་བསྡུས་པའི་བར་བྱ། དམ་བཞག་རྒྱས་པར་བཟླས་པ་མེད་པ་འཇིག་རྟེན་ཁམས་ཀྱི་ནས་རྩ་ལྟུང་གི་བཤགས་པའི་བར་འདྲ་ཞིང་ཐལ་བའི་རྡུལ་དུ་རློགས་པའི་ཕྲིན་ལས་མཛོད། ཅེས་རོལ་མོ་འཕྲོ་ཅན་དུ་བཞག བཤགས་པ་དབྱངས་མེད་གསུམ། དེ་ཕྱིན་འདྲ་ཞིང་།
ལྷ་མཆོག་མ་གྲངས་གསོག་ཚུལ་ཉེར་དྲུག་ལུགས། ཁྲུས་གསོལ་རྫོགས་ནས་བཅོམ་དུང་བཅོམ་རོལ་གསུམ་བརྡེག་འཕར་མེད། དཔལ་ལྡན་སྲིད་གསུམ་མ་ཤླཽ་ཀ་གཅིག་ལ་མི་འགྱུར་མའི་དབྱངས་རོལ། དཔལ་ལྡན་དབང་ལྡན་མ་ནག་རྔམས་མ་བཞིན། གཡུང་མོ་གཏུམ་མོ་ཤླཽ་ཀ་གཅིག ཞལ་བཞི་ཕྲིན་ལས་བཞིའི་དབྱངས་རོལ། ཞིང་སྐྱོང་ཆེན་པོ་འཁོར་དང་བཅས་པ་རྣམས། ། ཕྱི་ནང་གསང་བའི་མཆོད་སྤྲིན་རྒྱ་མཚོ་དང་། ། ཞེས་སོགས་ཧཱུྃ་ཡིག་མའི་ཕྲིན་བཅོལ་བཞིན་ལ། བཤད་བསྒྲུབ་བསྟན་པ་རྒྱས་པའི་ཕྲིན་ལས་མཛོད་ཀྱི་རྗེས་སུ་གསུམ་བརྡེག་ལེན་་་་་་རྒྱས་པ་ཅན།
ཚོགས་ཀྱི་བྱིན་བརླབས་ནས་ཚོགས་ཕུད་འབུལ་བའི་བར་བྱ། དེ་ནས་ཡི་དམ་གྱི་ཟླུམ་གཏོར་གཉིས་བཞག དེ་མན་ཆད་ཀྱི་དམ་རྫས་རྣམས་དང་བཀྲམ་བསྐང་ནག་པོ་མཆོད་རྟེན་རྣམས་ཐོག་ཁར་སྟེགས་ཀྱི་སྟེང་དུ་སྒྲུབ་ཁང་དུ་བཞུགས། བཞུགས་རིམ་དང་མཐུན་པར་གཞུག་སུ་གསོལ་བའི་དྲུང་དུ་ནས་ནག་གི་ཚོམ་བུ་དབུས་དང་ཕྱོགས་མཚམས་བརྒྱད་དུ་བཀོད་ལ་མཉྫི་རྣམས་སྒྲུབ་ཁང་དུ་བསྒྲིགས་པ་གཞན་བཤམས་པའི་ཁར་གཏོར་སྐྱོང་གི་གཏོར་མ་རྣམས་དང་། དུག་ཁྲག་ཀཱ་ལི་བཞག མདུན་དུ་དྲག་མཆོད་བགྲངས་ཚར་ཐུན་གཏོར་ཆང་ཕུད་རྣམས་བཤམས་ལ། ནང་མཆོད་ཆུ་ཆང་གིས་སྦྱངས། གུ་གུལ་གྱིས་བདུག སློབ་དཔོན་བཞུགས་སར་རྡོ་དྲིལ་ནང་མཆོད་འཐོར་ནས་རྣམས་ཀྱང་བཤམས། དཔོན་སློབ་རྣམས་ཀྱིས་ཇི་ལྟར་རིགས་པའི་སར།
པུ་ཏྲ་བསྐུལ་ཕྱག་ལེན་བཞིན་བྱས་ལ་རོལ་མོ་བཅུ་བཞི་བརྡུང་གི་རྗེས་སུ་ཉིས་རྡེག རོལ་བསྐོར་འབེབས་བཅས་བྱས་ནས་གཏོར་མ་ལ་ཞལ་ཕྱོགས་པར་གྲལ་ལ་འཁོད། མཆོད་པ་དང་གཏོར་མ་བསངས་སྦྱངས་བྱིན་བརླབས་རྒྱས་པར་བཞིན་བྱས་ལ། ཟག་པ་མེད་པའི་བདུད་རྩི་ཤ་ལྔ་བདུད་རྩི་ལྔ་དག་པ་ཡེ་ཤེས་ལྔའི་ངོ་བོ་གྱུར། ཨོཾ་ཨཱཿཧཱུྃ་ཧ་ཧོ་ཧྲཱིཿལན་གསུམ། རང་གི་ཐུགས་ཀའི་ཧཱུྃ་ལས་འོད་ཟེར་འཕྲོས་པས་ལྟེ་བའི་བསིལ་བའི་ཚལ་ཞེས་སོགས་ནས་ཨོཾ་བཛྲ་ས་མཱ་ཛཿ ཞེས་པའི་བར། བཅོམ་དུང་རོལ་མོ་བཅོམ་ལ་ཆེམས་རྡུང་རྐང་གླིང་གཡབ་དར་འཕར་ཆུང་གསུམ། གསུམ་བརྡེག་ལེན་ཅན། སྤྱན་འདྲེན་འཇམ་རྡོར་མའི་དབྱངས་རོལ་གྱི་མཐར་ཆེམས་བརྡུང་།
རྐང་གླིང་གཡབ་དར་རོ་བཅུད་བརྒྱད་ལྡན་ཤླཽ་ཀ་གཅིག ཚིག་རོལ་ཆེམས་བརྡུང་རོལ་བསྐོར་འབེབས་བཅས། མཚན་སྔགས་སྔོན་འགྲོའི་ཨརྒྷཾ་ནས་ཤཔྟའི་བར་གྱིས་མཆོད། ཛ་ཧཱུྃ་བཾ་ཧོཿ པདྨ་ཀ་མཱ་ལ་ཡེ་སཏྭཾ་གྱིས་གདན་ཕུལ་བས་མདུན་གྱི་ནམ་མཁར་པད་ཉི་རོ་གདན་ལ་བཞུགས་པར་བསམ་ལ། དམ་རྒྱ་བཅས་ནས། ཨོཾ་མ་ཧཱ་ཀཱ་ལ་ཙ་ཏུརྨུ་ཁ་ས་པཱ་རི་ཝཱ་ར་ས་མ་ཡ་སྨ་ར་སི། ས་མཱ་ཡ་མ་ཏི་ཀྲ་མ་ཐ། ས་མ་ཡ་རཀྵནྟུ། ཐལ་མོ་སྦྱར་ལ།
སྟོབས་འཕྲོག་པའི་རྡོ་རྗེ་ནག་པོ་ཆེན་པོ་ཞལ་བཞི་པའི་མགོན་པོ་ཞེས་པ་ནས། དངོས་གྲུབ་དང་བདེ་ལེགས་ཐམས་ཅད་སྩལ་དུ་གསོལ་གྱི་བར་བརྗོད། གཏོར་ཆུང་སྔགས་ཐུང་བདུན་དང་སྔགས་རིང་གསུམ་གྱི་དབུལ་འཁོར་རྣམས་ལ་ཨ་ཀཱ་རོ་ཉེར་གཅིག་གིས་བསྔོས། མཚན་སྔགས་སྔོན་འགྲོའི་ཕྱི་མཆོད། སྔགས་ཐུང་གི་མཐར་འབྲུ་གསུམ་བཏགས་པས་ནང་མཆོད། འཕྲིན་བཅོལ་གསུང་རྒྱུན་བཞིན། རྔ་བརྡུང་དབྱངས་དང་བཅས་པས་མི་རྟོག་མ་གཞུང་བཞིན། བཅོལ་བའི་ཕྲིན་ལས་མྱུར་དུ་བསྒྲུབ་ཀྱི་རྗེས་སུ་རོལ་མོ་གསུམ་བརྡེག་་་་་་བསྡུས་པ། རྩ་ལྟུང་གི་བཤགས་པ་དབྱངས་བཅས་ཚར་གཅིག ནག་པོ་ཆེན་པོ་མཆེ་བ་ཅན་ཤླཽ་ཀ་གཅིག་ལ་དཔལ་ལྡན་སྲིད་གསུམ་མའི་དབྱངས་རོལ།
དེ་ཕྱིན་འདུར་གདངས། གདུག་པའི་དགྲ་བགེགས་ཡོངས་འཚེ་ལ་ཞེས་པའི་རྗེས་སུ་རོལ་མོ་བླངས་ལ་རྒྱོབ་རྒྱོབ་ཆིངས་ཆིངས་མཱ་ར་ཡ། ཚོས་ཚོས་བསྒྲལ་བའི་ཀྵིཾ་ཀྵིཾ་གྱིས། གཏོར་མ་འདི་ཟོ་འདི་ལོངས་ཤིག ཞེས་པའི་བར་སངས་རྒྱས་བསྟན་སྲུང་མའི་ཕྲིན་བཅོལ་མཇུག་གི་རོལ་མོ་བཞིན་ལ། མཇུག་ཏུ་ནེམ་གཅིག་གི་རྗེས་སུ་གསུམ་བརྡེག་ཏུ་བསྒྱུར། སྤྱི་བསྟབས་གཏོར་སྤོད་ཀྱི་གཏོར་འབུལ་བཞིན་བླ་མའི་བཅོལ་བའི་ཕྲིན་ལས་འགྲུབ་པར་མཛོད་ཀྱི་རོལ་མོའི་རྗེས་སུ་ཉིས་བརྡེག་འཕར་མ་བྱས་ལ་ཞལ་གྱི་སྒོས་བསྟབས་ཚིག་རྐང་གཉིས་ལ་ནམ་མཁའ་འབྲུག་སྒྲའི་དབྱངས་རོལ། དེ་རྗེས་ཚིག་རྐང་གཉིས་ལ་སྒར་དབྱངས། དེ་མན་ཆད་ལ་ཁྱོད་བཞུགས་མའི་དབྱངས་བཅུག་ལ་ཤླཽ་ཀ་རེ་ལ་ཛར་དང་རོལ་མོ། འདིར་གཤེགས་བརྒྱན་གྱི་སོགས་གོང་དུ་ཐུན་གཏོར་འབུལ་སྐབས་སོར་བཞག་བྱས་ལ་འདིར་གཤེགས་མ་ཚུགས་པ་དང་གཏོར་གདུགས་རྣམས་བསྡུ།
སྡང་བའི་དགྲ་དང་སོགས་ཚིག་རྐང་གསུམ་ལ་རོལ་མོ་བྱེད་པའི་བར་ལ་ལས་ཀྱི་རྡོ་རྗེས་དཔལ་འབར་གྱི་གཙོ་གཏོར་གཡས་གཡོན་མདུན་རྒྱབ་ཀྱི་ཡུམ་ཆེན་རྣམས་ཀྱི་གཏོར་མ་ལ་བཙུགས་པའི་ལིངྒ་རྣམས་དང་། འཁོར་གཏོར་གྱི་ལིངྒ་རྣམས་གཡས་བསྐོར་དུ་བསྲེགས། གཏོར་མ་འབུལ་ཚེ་ཆེམས་བརྡུང་ལན་གཉིས་བྱེད་པའི་དང་པོ་དྲག་དུང་དང་གཉིས་པ་ལ་རྐང་གླིང་གཡབ་དར་བཅས། དེ་ནས་བྱང་ཕྱོགས་སུ་ཁ་བལྟས་ནས་སྲིད་ཞིའི་དཔལ་འབྱོར་མའི་དབྱངས་རོལ་རྣམས་རྒྱས་པར་བྱའོ། ། དེ་ནས་ནང་དུ་ལོག ཚོགས་ལ་ལོངས་སྤྱོད་ལྷག་མ་བཏང་མདུན་བསྐྱེད་ལ་མཆོད་བསྟོད། ལྷག་ཆད་ཁ་བསྐང་། ནོངས་པར་བཟོད་པར་གསོལ། རྟེན་རྣམས་ལ་བརྟན་བཞུགས། རྟེན་མེད་པའི་ཡེ་ཤེས་པ་དང་ཚོམ་བུའི་ཡེ་ཤེས་པ་གདན་ས་འདི་ཉིད་དུ་བཞུགས་པ་ཡིན་ན་བྲིས་འབུར་གྱི་སྐུ་གང་རུང་ལ་བསྟིམས།
གནས་ཁང་གཞན་དུ་ལྷ་བརྒྱད་དང་གཙོ་འཁོར་གསང་རྟེན་དང་སྤུ་གྲི་སོ་འདེབས་བསྒོམ་པ་ཡིན་ན་དེ་ལ་བསྡུ་ཞིང་། གཞན་རང་གི་རྙིང་ཁའི་ཧཱུྃ་ལ་ཐིམ་པའི་དམིགས་པ་བསྒོམ། བསྔོ་བ་སྨོན་ལམ་བཀྲ་ཤིས་རྒྱས་པར་བྱའོ། ། དེ་ལྟར་ཆོག་བསྒྲིགས་འདི་སོར་བཞག་ལ་ཕྱི་རྟེན་འཛུགས་པའི་ཆོ་ག་བྱ་བའམ་མ་བྱས་ཀྱང་ཆོག ཡིག་ཆ་གསར་རྙིང་ཐམས་ཅད་ནས་དམ་བཞག་གི་རྗེས་སུ་བཟླས་པ་བྱ་བར་མ་གསུངས་པས་མ་བྱས་ཀྱང་ཆད་སྐྱོན་མེད་ཅིང་། བྱས་ནའང་ཉམས་ཆགས་བསྐང་བའི་དམིགས་པ་དང་ལྡན་ཞིང་བཟླ་བ་ཡིན་པས་ལྷག་པར་མི་འགྱུར། བསྐང་གསོ་དང་གྲངས་གསོག་དབྱངས་རྣམས་རྒྱས་བསྡུས་སྐབས་དང་བསྟུན་ནས་བྱས་པས་ཆོག་གོ ། ཞེས་པའི་ཟིན་བྲིས་འདི་ཡང་ས་སྐྱ་པ་ངག་དབང་ཀུན་དགའ་བློ་གྲོས་སངས་རྒྱས་བསྟན་པའི་རྒྱལ་མཚན་དཔལ་བཟང་པོས་རྗེ་བཙུན་གོང་མའི་གསུང་རབ་ཀྱི་ཡི་གེ་རྙིང་མ་རྣམས་དང་། ཀུན་མཁྱེན་རྡོ་རྗེ་གདན་པ། ཚར་ཆེན་ཡབ་སྲས་རྣམས་ཀྱི་གསུང་རབ་ལས་བཏུས་ཏེ་དབྱངས་རོལ་གཏོར་བཤམས་རྣམས་ས་ལོ་འཇམ་པའི་རྡོ་རྗེ་དང་སྔགས་འཆང་ཆོས་ཀྱི་རྒྱལ་པོ་འཇམ་མགོན་ཨ་མེས་ཞབས་རྣམས་ཀྱི་གསུང་རྒྱུན་ཕྱག་ལེན་གདན་ས་ཆེན་པོ་འདི་ཉིད་ན་དར་ཞིང་རྒྱས་པར་བཞུགས་པ་རྣམས་ཀྱིས་ལེགས་བར་བརྒྱན་ཏེ་གོ་བདེ་བའི་ངག་གི་བཀོད་པ་ལ་ཆོས་སྐྱོང་སྲུང་མ་རྣམས་ཀྱིས་བཟོད་པར་མཛད་ནས་ཕྲིན་ལས་རྣམ་བཞི་འབད་མེད་དུ་འགྲུབ་པའི་རྒྱུར་གྱུར་ཅིག། །།
ཅེས་པའི་ཡི་གེ་པ་ནི་གསོ་འཛིན་པ་བསོད་ནམས་འོད་ཟེར་གྱིས་བགྱིས།། །། ཀ་ལྱ་ན་ཝརྡྷནྟུ།། །། PAGE * MERGEFORMAT 2 ཀུན་དགའ་བློ་གྲོས། ཞལ་བཞི་པའི་གཏོར་སྐྱོང་དམ་ཚིག་བསྐང་གསོར་ཉེ་བར་མཁོ་བའི་ཟིན་བྲིས། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
