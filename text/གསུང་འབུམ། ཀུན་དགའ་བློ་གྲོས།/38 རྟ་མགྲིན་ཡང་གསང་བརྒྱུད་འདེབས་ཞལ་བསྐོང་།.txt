གསུང་འབུམ། ཀུན་དགའ་བློ་གྲོས།
པོད ༣༨
རྟ་མགྲིན་ཡང་གསང་བརྒྱུད་འདེབས་ཞལ་བསྐོང་།
༄༅། །རྟ་མགྲིན་ཡང་གསང་བརྒྱུད་འདེབས་ཞལ་བསྐོང་ནི། ཕྱི་ལྟར་དགེ་མཚན་དུ་མས་དཔལ་གྱིས་ཕྱུག ། ནང་ལྟར་གསང་ཆེན་རྡོ་རྗེའི་ཕོ་བྲང་ཆེ། ། གསང་བ་མཉམ་ཉིད་ཆེན་པོའི་མཁའ་ཀློང་དུ། ། ཡབ་རྗེ་དབང་སྡུད་སྙིང་པོ་ལ༞ ། ཕུན་ཚོགས་ལོངས་སྐུའི་གཞལ་མེད་ཁང་བཟང་ཆེར། ། དབང་གི་མཚན་ཅན་ཐུགས་སྲས་གྲུབ་པའི་དབང་། ། རིམ་གཉིས་བདུད་རྩི་ཟིལ་མངར་རྟགས་རོལ་བའི། ། ངག་དབང་ཀུན་དགའ་རིན་ཆེན་ལ༞ ། བཀྲ་ཤིས་དགེ་མཚན་དུ་མའི་སྲིད་པའི་གནས། །
བསླབ་གསུམ་རིན་ཆེན་རྒྱན་གྱིས་མངོན་པར་མཐོ། ། མཁས་གྲུབ་རྒྱ་མཚོའི་དེད་དཔོན་ས་སྐྱ་པ། ། ངག་དབང་ཀུན་དགའ་རྒྱལ་མཚན་ལ༞ ། འཆི་མེད་དབང་གི་དགའ་ཚལ་དམ་པ་རུ། ། གསང་གསུམ་ལྷ་ཡི་འཁོར་ལོར་རྟག་ཏུ་གཟིགས། ། པདྨ་ཀ་ར་སླར་བྱོན་ས་སྐྱ་པ། ། སྔགས་འཆང་ཐེག་ཆེན་དབང་སྡུད་ལ༞ ། ཕུན་ཚོགས་རྟ་བདུན་ལམ་གྱི་ནམ་མཁའ་ལ། ། ནམ་བཀྲའི་འོད་ལྔའི་གུར་ཁང་ཞལ་ཡས་ཆེར། ། ཌཱ་ཀི་ཚོགས་ཀྱི་རྗེ་བོ་ས་སྐྱ་པ། །
ངག་དབང་ཀུན་དགའ་བསོད་ནམས་ལ༞ ། འཛམ་གླིང་ཕུན་ཚོགས་དུ་མའི་དཔལ་འབར་བར། ། ལུང་རྟོགས་ཆོས་ཀྱི་སྣང་བྱེད་ཟེར་ཕྲེང་འགྱེད། ། ཕན་བདེའི་པད་ཚལ་བཞད་པའི་གཉེན་གཅིག་པུ། ། སྐྱབས་མཆོག་ཀུན་དགའ་སྙིང་པོ་ལ་གསོལ་བ་འདེབས། ། ཞེས་འདི་རབ་དངས་དད་པ་ཡིས། ། རྙོག་མ་དང་བྲལ་ཆུ་མཚོ་ལས། ། བྱུང་བའི་ངང་མོའི་དབྱངས་ཆུང་འདི། ། ཆོས་འདོད་སྔགས་པ་ཕྲིན་ལས་ཀྱིས། ། ཟིལ་ནོན་ལོ་ལ་སྦྱར་བའི་དགེས། །
དབང་ཆེན་གོ་འཕང་མྱུར་ཐོབ་ཤོག ། ཞལ་དྲོ། མངྒལཾ། བཀྲ་ཤིས།། །། ས་ཆེན་རྡོ་རྗེ་འཆང་དབང་ཀུན་བློའི་ཞབས། ། གྲུབ་དབང་འཇིགས་བྲལ་ཡབ་རྗེ་དབང་གི་མཚན། ། གང་གི་ཐུགས་སྲས་ངག་དབང་ཀུན་རིན་ལ། ། རྣམ་དག༞ ། ཐུགས་རྗེས༞ ། ཨོཾ་སརྦ༞ །
སྙན་རྒྱུད་མངའ་བདག་ཀུན་དགའ་རྒྱལ་མཚན་དང་། ། པདྨ་དབང་ཆེན་ཐེག་ཆེན་མངྒའི་མཚན། ། ངག་དབང་ཀུན་བསོད་རྩ་བའི་བླ་མ་ལ། ། རྣམ་དག༞ ཐུགས་རྗེས༞ ། ཨོཾ་སརྦ༞ ། PAGE * MERGEFORMAT 2 ཀུན་དགའ་བློ་གྲོས། རྟ་མགྲིན་ཡང་གསང་བརྒྱུད་འདེབས་ཞལ་སྐོང་། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
