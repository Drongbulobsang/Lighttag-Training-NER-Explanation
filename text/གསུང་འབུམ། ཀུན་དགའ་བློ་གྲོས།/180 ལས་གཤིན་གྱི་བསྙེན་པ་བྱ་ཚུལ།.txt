གསུང་འབུམ། ཀུན་དགའ་བློ་གྲོས།
པོད ༡༨༠
ལས་གཤིན་གྱི་བསྙེན་པ་བྱ་ཚུལ།
༄༅། །ལས་གཤིན་གྱི་བསྙེན་པ་བྱ་ཚུལ་བཞུགས་སོ།། འཆི་བདག་ལས་ཀྱི་གཤིན་རྗེའི་བསྙེན་པ་བྱ་ཚུལ་ནི། འཇམ་མགོན་སངས་རྒྱས་ཕུན་ཚོགས་ཀྱིས་མཛད་པ་བཞིན་ལ། དཔའ་གཅིག་བྱེད་ན་གཏོར་མ་གྲུ་གསུམ་ཤ་མར་གྱི་རྒྱན་ལྡན་གཅིག བཅུ་གསུམ་མ་བྱེད་ན་གྲུ་གསུམ་ཆེ་ཆུང་གཉིས་ལ་ཕྱོགས་བཞིའི་ཕྱི་ནང་དང་། མཚམས་བཞིར་གྲུ་གསུམ་ཆུང་བ་རེ་རེ་ཐམས་ཅད་ལ་ཤ་མར་རྒྱན་ལྡན། འབྱོར་ན་གཏོར་གདུགས་ནག་པོ་གཅིག་དང་བཅས་པ་མདུན་དུ་དྲག་མཆོད་སྦྲེངས་ཚར་བཅས་བཤམས། ཟླ་བ་གང་རུང་གི་ཉེར་དགུ་ལྟ་བུ་ལ་དགོང་ཐུན་ནས་དབུ་བཙུགས་ཏེ་འཇིགས་བྱེད་ཀྱི་བདག་བསྐྱེད་བྱས་ལ། ཡི་དམ་ཆོས་སྐྱོང་རྣམས་ཀྱི་གཏོར་བསྔོའི་རིམ་པ་བཟླས་པ་དང་བཅས་བྱེད་ཚུལ་ངེད་རང་ནས་བརྩམས་པའི་འཇིགས་བྱེད་དྲུག་ཅུའི་གཏོང་དེབ་བཞིན་བྱས་ལ་མི་འདྲ་བའི་ཁྱད་པར་ལས་གཤིན་དཔའ་གཅིག་ལ་བསྙེན་པ་བྱེད་ན་བསྐྱེད་ཆོག་མཆོད་གཏོར་བསྟོད་བསྐུལ་རྣམས་སྒྲུབ་ཐབས་བཞིན་དང་།་་་་་ འདི་བདུད་འཇོམས་སྣང་བའི་གཏེར་མཛོད་ཡིན་པས།
དེས་ན་ལས་གཤིན་དཔའ་གཅིག་ལ་ཡུམ་མེད། རྗེ་སངས་རྒྱས་ཕུན་ཚོགས་ཀྱི་བསྙེན་ཡིག་ནས་ཡུམ་གསུངས་པ་ནི། ངག་དབང་ཆོས་གྲགས་ཀྱི་ལས་གཤིན། རིགས་གསུམ་གྱི་སྒྲུབ་ཐབས་སོགས་དང་ཆ་འདྲ་མཛད་རྒྱུ་ཡིན་པ་འདྲའོ། ། བཟླས་པ་སྔགས་རིང་ཐུང་ཡོངས་རྫོགས་ལས་ཡུམ་སྔགས་མི་བཟླ། བཅུ་གསུམ་མ་ལྟར་ན་འཕྲིན་ལས་ཚ་ཟེར་ནས་འབྱུང་བ་ལྟར་རམ། ཡང་ན་མཆོད་པ་ཡོངས་རྫོགས་སྔགས་ཙམ་ལ་བསྡུས་པས་ཆོག གང་ལྟར་ནའང་ཐུན་ཐམས་ཅད་ལ་ཧྲཱིཿཥྚིཿཕྲེང་འཁོར་རེས་གཉའ་མནན་ལ་ལས་གཤིན་གྱི་རྩ་སྔགས་སྙིང་པོ་ཉེ་སྙིང་གང་ལ་བསྙེན་པ་བྱེད་ནའང་འདམ་ཁ་ཡིན་པས། རྩ་སྔགས་ལ་བྱེད་ན་ཡི་གེ་བཅུ་བཞི་འཁྲི་བ་དང་། མ་འཁྲི་བ་གང་རུང་འབུམ་བཅོ་ལྔ་བཟླ།
སྙིང་པོ་ཉེ་སྙིང་གཉིས་དང་ཡུམ་ལ་འབྲུ་འབུམ་བཟླའོ། ། ཐོར་སྔ་སྲོད་གསུམ་གྱི་ཐུན་ལ་འཇིགས་བྱེད་བདག་བསྐྱེད་དང་། དེའི་གཏོར་བསྔོ་ཕྱོགས་སྐྱོང་ལས་གཤིན་རྣམས་བྱས་ལ་བཟླས་པ་བྱ། དགོང་ཐུན་ལ་རང་རེའི་གཏོར་བསྔོ་ཆེན་མོ་དང་སྦྲེལ་ནས་བྱེད་ན་གོང་བཞིན་དང་། མི་བྱེད་ན་ཐོར་ཐུན་སོགས་བཞིན་ནོ། ། གང་ལྟར་བཟླས་པ་རྫོགས་ནས། འཇིགས་བྱེད་ལ་མཆོད་བསྟོད་དང་། ལས་གཤིན་ལ་དཔའ་གཅིག་ལྟར་ན། ཧཱུྃ་འཆི་བདག་ནག་པོ་ལྷོ་ཕྱོགས་ཀྱི། ། ཞེས་སོགས་དང་།
བཅུ་གསུམ་མ་ལྟར་ན། འདི་ནས་ལྷོ་ཡི་ཕྱོགས་རོལ་ན། ། ཞེས་སོགས་ཀྱི་བསྐུལ་དང་འཕྲིན་བཅོལ་བྱས་ལ་རྗེས་ཆོག་ལ་འཇུག ལས་གཤིན་བཅུ་གསུམ་མའི་སྤྱན་འདྲེན་སྐབས་རྒྱུན་དང་ལས་སྦྱོར་དུས་ཀྱི་ཚིག་མི་འདྲ་བའི་ཁྱད་པར། འཇམ་དབྱངས་དཀོན་མཆོག་ལྷུན་གྲུབ་ཀྱིས་མཛད་པའི། ལས་གཤིན་བཅུ་གསུམ་མའི། མཆོད་ཆོག་ན་གསལ། གཞན་ཚང་མ་འཇམ་མགོན་སངས་རྒྱས་ཕུན་ཚོགས་ཀྱི་གསུང་བཞིན་ནོ།། །། དགེའོ།། །། PAGE * MERGEFORMAT 2 ཀུན་དགའ་བློ་གྲོས།
ལས་གཤིན་གྱི་བསྙེན་པ་བྱ་ཚུལ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
