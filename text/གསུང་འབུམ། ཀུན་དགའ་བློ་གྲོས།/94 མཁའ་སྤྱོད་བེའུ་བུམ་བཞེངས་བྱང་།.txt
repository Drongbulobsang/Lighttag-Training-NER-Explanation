གསུང་འབུམ། ཀུན་དགའ་བློ་གྲོས།
པོད ༩༤
མཁའ་སྤྱོད་བེའུ་བུམ་བཞེངས་བྱང་།
༄༅། །མཁའ་སྤྱོད་བེའུ་བུམ་བཞེངས་བྱང་བཞུགས་སོ།། ན་མོ་གུ་རུ་བཛྲ་ཝཱ་རཱ་ཧི། རྒྱལ་བ་ཀུན་གྱི་ཡུམ་མཆོག་རྣལ་འབྱོར་མ། ། སྒྲུབ་ལ་མཆོག་ཐུན་དངོས་གྲུབ་སྩོལ་མཛད་ལྷ། ། མཁའ་སྤྱོད་དཔལ་མོ་མཁའ་འགྲོ་གྲངས་མེད་གཙོ། ། ཟག་མེད་བདེ་ཆེན་ལྷ་མོས་ཤིས་པར་མཛོད། ། ཟབ་ལས་ཆེས་ཟབ་རྒྱུད་སྡེ་རྒྱ་མཚོའི་བཅུད། ། རྣལ་འབྱོར་གསང་མཐའི་ཉིང་ཁུ་མཁའ་སྤྱོད་ལམ། ། འཕགས་བོད་མཁས་གྲུབ་རྒྱ་མཚོའི་གཅེས་པའི་ནོར། ། རྗེ་བཙུན་མཁའ་སྤྱོད་དབང་མོའི་ཆོས་སྐོར་རྣམས། །
རྡོ་རྗེ་འཆང་དབང་ཀུན་དགའ་ལྷུན་གྲུབ་ཀྱིས། ། དཀར་ཆག་ཟབ་དོན་གནད་ཀྱི་ལྡེ་མིག་ཏུ། ། ཅུང་ཟད་མ་འཐུས་མན་ངག་ཕྱིས་བྱོན་གྱི། ། མཁས་པས་མཛད་པའི་ཟབ་རྒྱས་གདམས་པའི་ཚོགས། ། འབད་རྩོལ་དྲག་པོས་བསྡུས་ཏེ་བཞེངས་པ་ཡི། ། གླེགས་བམ་ཡིད་བཞིན་ནོར་བུ་འདི་ཉིད་ནི། ། ལམ་བཟང་འདི་ལ་མི་ཕྱེད་དད་ཐོབ་པ། ། སྦྱིན་པའི་བདག་པོ་བསོད་ནམས་འོད་ཟེར་གྱིས། ། ཟང་ཟིང་དང་པོའི་རྒྱུ་རྐྱེན་རྩོལ་བ་ལས། ། ལེགས་པར་བཞེངས་འདི་ཡི་གེའི་འདུ་བྱེད་ལ། །
མཁས་པའི་ཕུལ་ཕྱིན་བློ་བཟང་དམ་ཆོས་ཀྱི། ། སོར་མོའི་འདུ་བྱེད་དག་ལས་བསྒྱུར་བ་འོ། ། འདི་བཞེངས་དགེ་བས་སྦྱིན་པའི་བདག་པོ་ཡིས། ། གཙོ་བྱས་མཁའ་མཉམ་འགྲོ་བའི་སྡིག་ལྟུང་སྦྱང་། ། རྣམ་གྲོལ་ཕན་བདེའི་མེ་ཏོག་རྒྱས་པར་ཤོག ། ཁྱད་པར་སྦྱིན་པའི་བདག་པོ་དད་ལྡན་ལ། ། རྣལ་འབྱོར་གསང་མཐའི་མྱུར་ལམ་འདི་ཉིད་ཀྱི། ། འདིའམ་ཕྱི་མ་བར་དོའི་གནས་སྐབས་སུ། ། མཁའ་སྤྱོད་དགའ་མའི་བསྟི་གནས་དམ་པ་འདིར། ། རབ་བགྲོད་མཆོག་གི་དངོས་གྲུབ་ཐོབ་པར་ཤོག །
འདི་ལ་འདུན་པས་ཡོ་བྱད་ཉེར་སྦྱོར་དང་། ། བཀུར་སྟི་མཆོད་པ་འབུལ་བའི་འགྲོ་བ་རྣམས། ། ལས་ངན་སྡིག་སྒྲིབ་ངན་འགྲོའི་རྒྱུན་བཅད་ནས། ། མཁའ་སྤྱོད་མཆོག་གི་གོ་འཕང་ཐོབ་པར་ཤོག ། ཨུ་རྒྱན་གླིང་གི་དཔའ་བོ་ནོར་སྐྱོང་ཟུང་། ། བདག་ཅག་བྱང་ཆུབ་སྒྲུབ་ལ་བར་གཅོད་པའི། ། འགལ་རྐྱེན་ཀུན་སེལ་མཐུན་རྐྱེན་སྒྲུབ་པ་དང་། ། གླེགས་བམ་འདི་ཉིད་གཏད་དོ་བསྲུང་བར་མཛོད། ། བདག་གཞན་སྐལ་བར་ལྡན་པའི་སེམས་ཅན་རྣམས། ། ལམ་ཟབ་ཡང་རྩེ་ནཱ་རོ་མཁའ་སྤྱོད་ཀྱི། །
ཆོས་ཚུལ་འདི་ལ་ཐོས་བསམ་སྒོམ་སྒྲུབ་དར། ། རིང་པོར་མི་ཐོགས་རྣམ་མཁྱེན་ས་ཐོབ་ཤོག ། རྩ་བརྒྱུད་བླ་མ་མཆོག་གསུམ་ཐུགས་རྗེ་དང་། ། བརྒྱུད་པ་གསང་མཐའི་མྱུར་ལམ་ཟབ་ཁྱད་དང་། ། རྣལ་འབྱོར་བདག་ཅག་ལྷག་བསམ་འབྲས་དཀར་མཐུས། ། མཁའ་སྤྱོད་རིག་འཛིན་འགྲུབ་པའི་བཀྲ་ཤིས་ཤོག ། ཅེས་པ་འདི་ཡང་དཔལ་ལྡན་ས་སྐྱ་པ། ། ངག་དབང་ཀུན་དགའ་བློ་གྲོས་མིང་ཅན་གྱི། ། རང་གི་ཉེ་གནས་བསོད་ནམས་འོད་ཟེར་ནས། ། མཁའ་སྤྱོད་དབང་མོའི་གླེགས་བམ་ལེགས་བཞེངས་དུས། །
སྦྱར་བྱང་བསྔོ་བ་སྨོན་ལམ་ཉུང་བསྡུས་ཞིག ། དགོས་ཞེས་བསྐུལ་བའི་བློ་ངོར་མགྱོགས་པར་སྦྱར། ། ཤུ་བྷཾ་མསྟུ་སརྦ་ཛ་ག་ཏཾ།། །། PAGE * MERGEFORMAT 2 ཀུན་དགའ་བློ་གྲོས། མཁའ་སྤྱོད་བེའུ་བུམ་བཞེངས་བྱང་། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
