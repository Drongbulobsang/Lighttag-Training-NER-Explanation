གསུང་འབུམ། ཀུན་དགའ་བློ་གྲོས།
པོད ༡༨༩
གུར་དྲག་བསྙེན་པ།
༄༅། །ཆུ་ཡོས་ཟླ་༤ཚེས་༡༨ལ་གློ་བོ་པ་ཟླ་བ་བསམ་འགྲུབ་ཀྱི་ངོར་མཛད་གུར་དྲག་བསྙེན་ཡིག་དགེ། སྭསྟི། གུར་དྲག་བསྙེན་པ་ནི། འདྲེ་སྲིན་གདུག་པ་ཅན་གནས་པ་དང་། བཀྲ་མི་ཤིས་པའི་ས་ཕྱོགས་མ་ཡིན་པ་ཞིག་ཏུ་རང་རང་དབང་འདུས་ངེས་སུ། ཉེར་མཁོ་ཚང་བར་བྱས་ལ། ཤར་རམ་ལྷོར་ཕྱོགས་པའི་སྟན་གྱི་འོག་ཏུ་རྡོ་རྗེ་རྒྱ་གྲམ་མམ་གཡུང་དྲུང་གང་འོས་ས་དཀར་གྱིས་བྲིས་པའི་སྟེང་རྡོ་ཤིང་གང་རུང་གིས་སྟན་མི་རུལ་བའི་ཐབས་བྱས་པ་ལ་མི་ལྤགས་སྟག་ལྤགས་གང་རུང་གིས་གཟུགས་བྲིས་པའི་དེའི་མདུན་ལྕོགས་སྟེང་དུ་གཡོན་ནས་གཡས་སུ་ནང་མཆོད་དྲིལ་རྡོར་ཌཱ་མ་རུ། འཐོར་ནས་རྣམས་བཤམས། རང་གི་མདུན་ཕྱོགས་སུ་བླ་བྲེ་སོགས་ཅི་འབྱོར་འོག་འདིའི་བྲིས་འབུར་སྐུ་དྲུང་སྟེགས་བུ་རས་སོགས་བཀབ་པར་འབྲུ་གཅལ་བཀྲམ་སྟེང་དཔལ་གཏོར་རིན་ཆེན་མ་གཏོར་དཔེའུ་བཞིན། གཡས་གཡོན་དུ་ཐོད་པ་དངོས་སམ་ཐོད་གཟུགས་སོགས་ཀྱི་ནང་སྨན་རཀ
མདུན་དུ་ཆུ་གཉིས་སྔོན་འགྲོའི་མཆོད་པ་སྦྲེངས་ཚར། ཐུན་བཞིར་གསོ་བའི་མཐེབ་ཀྱུ་གྲིབ་སྐམ་ལྟ་བུས་གསོས་ཆོག འབྱོར་ན་མཆོད་མེ་ཞལ་ཟས་ཀྱང་བརྗེས། མ་འབྱོར་ན་ཉིན་ཞག་རེ་བཅས། ཚགས་སུ་ཚུད་པར་བྱས་ལ་ཡར་ངོ་མར་ངོའི་ཚེས་བཅུ་རྣམ་གཉིས་སམ། ཡང་ན་ཟླ་མཇུག་གཟའ་སྐར་རྩུབ་ཅིང་འཕྲོད་སྒེར་སྒྲུབ་ཁང་དུ་ཆ་གསུམ་ལན་ཁ་ཡར་བཏང་ནས་བགེགས་གཏོར་འདོར་བའི་ཚེ་དྲག་སྔགས་མང་དུ་བཟླས་ཤིང་ཡུངས་དཀར་བྲབ། སྔགས་གུལ་གྱི་དུད་པས་བགེགས་བསྐྲད། ཕྱི་རོལ་རང་དབང་འདུས་པར་མཚམས་ཐོ་ལ་འཛུགས་ཚུལ་རྒྱས་འབྲིང་བསྡུས་སོགས་མང་དུ་བཤད་ཀྱང་བསྡུ་ན། ས་དཀར་སྐྱ་ནར་གྱིས་ཀྱང་ཆོག ནང་དུ་སྟན་ལ་འཁོར་ནས་རྩ་བའི་བླ་མ་དང་།
བླ་མ་སྐུ་གསུམ་མ་སོགས་ཀྱི་སྐུ་བསྟོད་བཏོན་ལ། སྐྱབས་འགྲོ་སོགས་ནས། ཐུན་དེའི་དངོས་གཞི་སྐྱབས་འགྲོ་བླ་མ་བདེ་གཤེགས་ནས། རྩ་བ་གསུམ་གྱིས་བྱིན་གྱིས་རློབས། བར་བརྒྱ་སྟོང་སོགས་བཏོན་རྗེས། སེམས་བསྐྱེད་འགྲོ་ལ་ནས་ཤར་མར་བྱས་ལ་སྔགས་བཟླས་ཅི་འགྲུབ་བྱས་ནས་ཐུན་གྱི་རྗེས་རྣམས་བྱ། དེ་འདྲ་ཐུན་ལ་ཞུགས་ཉིན། དགོང་སྟོད་དེའི་སང་གི་ཐོ་སྔའི་ཐུན་ཙམ་ཞིག་བྱས་ནས་སེམས་བསྐྱེད་གྲངས་གསོག་ཀྱང་འདྲ། དངོས་གཞི། ཨ་ཙིག་ནེ་རྩིག་སོགས་འདོགས།
འཕྲིན་གཞུང་ནས་བཤད་པའི་གྲངས་ལྟར་བསགས་ནས་ཐིམ་པ་དང་། དེ་ནས་བཅུ་ཆའི་སྦྱིན་སྲེག་བཅས་བྱས་ནས་བཙོན་བཏང་བ་བཞིན་མི་འགྲོ་བར། འགྱངས་འདྲིས་དང་། ཐག་ཇེ་ཉེར་བཏང་ནས་མཚམས་གྲོལ་བ་སོགས་སྤྱི་འགྲེ་ཡིན།། །། དགེའོ།། །། PAGE * MERGEFORMAT 2 ཀུན་དགའ་བློ་གྲོས། གུར་དྲག་བསྙེན་ཡིག་གློ་བོ་པ་ཟླ་བ་བསམ་འགྲུབ་ཀྱི་ངོར་མཛད་པ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
