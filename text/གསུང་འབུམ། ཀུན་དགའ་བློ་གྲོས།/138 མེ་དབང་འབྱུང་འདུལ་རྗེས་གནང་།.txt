གསུང་འབུམ། ཀུན་དགའ་བློ་གྲོས།
པོད ༡༣༨
མེ་དབང་འབྱུང་འདུལ་རྗེས་གནང་།
༄༅། །མེ་དབང་འབྱུང་འདུལ་རྗེས་གནང་བཞུགས་སོ།། ན་མོ་གུ་རུ་བཛྲ་པཱ་ཎི་ཡེ། རྒྱལ་ཀུན་མཐུ་སྟོབས་ཡེ་ཤེས་རྡོ་རྗེ་ཡིས། ། བདུད་དང་མུ་སྟེགས་མིང་གི་མཐར་བྱས་ནས། ། གྲུབ་གཉིས་དགེ་ལེགས་དཔལ་དུ་འབར་བ་པོ། ། བླ་མ་ཕྱག་ན་རྡོ་རྗེས་དགེ་ལེགས་སྩོལ། ། དཔལ་ཆེན་འབྱུང་པོ་འདུལ་བྱེད་ཀྱི། ། རྗེ་གནང་མེ་དབང་བྱ་འདོད་པས། ། དབེན་པའི་གནས་སུ་སྟེགས་ཀྱི་ཁར། ། མཎྜལ་ཚོམ་བུ་མཉྫིའི་སྟེང་། །
ཟླུམ་གཏོར་རྒྱན་ལྡན་གཏོར་གུར་བཅས། ། དེ་མདུན་གཏོར་མ་མཆོད་བཅས་བཤམས། ། རང་མདུན་རྡོར་དྲིལ་མེ་ཏོག་དང་། ། ནང་མཆོད་ཡུངས་དཀར་གུ་གུལ་སོགས། ། ཉེར་མཁོ་མ་ལུས་བཤམས་བྱའོ། ། མཆོད་པ་ཨ་མྲྀ་ཏས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་ཨཱཿལས་ཡེ་ཤེས་ཀྱི་ཀ་པཱ་ལ་ཡངས་ཤིང་རྒྱ་ཆེ་བའི་ནང་དུ་ཨོཾ་ཨཱཿཧཱུྃ་ཞུ་བ་ལས་བྱུང་བའི་མཆོད་ཡོན། ཞབས་བསིལ་སོགས་ནས་མཐའ་ཀླས་པར་གྱུར། སོ་སོའི་ཕྱག་རྒྱ་བཅས་ལ།
ཨརྒྷཾ་ནས་ཤཔྟའི་བར་དྲིལ་གསིལ། དྷརྨ་ར་ཎི་ལན་གསུམ་གྱིས་བྱིན་གྱིས་བརླབས། སྐྱབས་འགྲོ་སེམས་བསྐྱེད་འདྲ། རང་སྐད་ཅིག་གིས་ཕྱག་ན་རྡོ་རྗེར་གསལ་བའི་སྙིང་ཁར་པདྨ་དང་ཉི་མ་ལ་གནས་པའི་ཧཱུྃ་ལས་འོད་ཟེར་འཕྲོས་པས་རང་བཞིན་གྱི་གནས་ནས་འབྱུང་པོ་འདུལ་བྱེད་བླ་མ་མི་བསྐྱོད་པའི་དབུ་བརྒྱན་ཅན་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་ཨོཾ་བཛྲ་ས་མཱ་ཛཿ ན་མོ་གུ་རུ་བྷྱཿ ན་མོ་བཛྲ་པ་ཎཱེ་ས་པ་རི་ཝཱ་རེ་བྷྱཿ ཨོཾ་བཛྲ་པཱ་ཎི་ས་པ་རི་ཝཱ་ར་ཨརྒྷཾ་སོགས་ཀྱིས་མཆོད། རྒྱུན་བཤགས་ལན་གསུམ་ཚད་མེད་བཞི་བསྒོམ། ཤཱུ་ནྱཱ་ཏས་སྟོང་པར་སྦྱངས། སྟོང་པའི་ངང་ལས་པཾ་ལས་པདྨ་དང་རཾ་ལས་ཉི་མའི་དཀྱིལ་འཁོར་གྱི་སྟེང་དུ་ཧཱུྃ་ལས་སྣ་ཚོགས་རྡོ་རྗེ་ཧཱུྃ་གིས་མཚན་པ་ལས་འོད་ཟེར་འཕྲོས་པས་རྡོ་རྗེའི་ས་གཞི།
རྭ་བ། དྲྭ་བ། གུར། བླ་བྲེ། ཡེ་ཤེས་ཀྱི་མེ་རབ་ཏུ་འབར་བའི་སྲུང་བའི་འཁོར་ལོར་གྱུར། སྣ་ཚོགས་རྡོ་རྗེའི་ལྟེ་བར་པཾ་ལས་པདྨ་དང་རཾ་ལས་ཉི་མའི་སྟེང་དུ་ཧཱུྃ་ལས་རྡོ་རྗེ་སྔོན་པོ་ཧཱུྃ་གིས་མཚན་པ་ལས་འོད་ཟེར་འཕྲོས་དོན་གཉིས་བྱས་ཚུར་འདུས་ཡོངས་སུ་གྱུར་པ་ལས་རང་ཉིད་ཕྱག་ན་རྡོ་རྗེ་འབྱུང་པོ་འདུལ་བྱེད་སྐུ་མདོག་སྔོན་པོ་ཞལ་གཅིག་ཕྱག་བཞི་པ་རྩ་ཕྱག་གཉིས་ཀྱིས་ཐུགས་ཀར་ཧཱུྃ་མཛད་ཀྱི་ཕྱག་རྒྱ་མཛད་པ། གཡས་གཉིས་པས་རྡོ་རྗེ་རྩེ་ལྔ་པ་རྭ་གདེངས་པ་འཕྱར་སྟབས་སུ་འཛིན་པས་དགྲ་བགེགས་ལ་བསྣུན་པ། གཡོན་ཞགས་པ་དང་བཅས་པའི་སྡིགས་མཛུབ་ཐུར་དུ་བརྐྱང་བའི་རྩེར་མོ་འབར་བ་ལས་གནོད་བྱེད་བསྲེགས་པར་བྱེད་པ་ཞལ་མཆེ་བ་གཙིགས་ཤིང་ལྗགས་འདྲིལ་བ། སྤྱན་གསུམ་དམར་ལ་ཟླུམ་ཞིང་བགྲད་པ། དབུ་སྐྲ་སྨིན་མ་སྨ་ར་དམར་སེར་གྱེན་དུ་འབར་བ།
མི་མགོ་སྐམ་པོ་ལྔས་དབུ་བརྒྱན་ཞིང་། རློན་པ་ལྔ་བཅུའི་དོ་ཤལ་ཅན། རུས་པའི་རྒྱན་དྲུག་དང་ཀླུ་ཆེན་པོ་བརྒྱད་ཀྱིས་བརྒྱན་པ། སྟག་གི་པགས་པའི་ཤམ་ཐབས་ཅན། ཞབས་གཡས་བསྐུམ་ཞིང་གཡོན་བརྐྱང་གི་སྟབས་ཀྱིས་འབྱུང་པོ་གཞན་གྱིས་མི་ཐུབ་པ་དཀར་པོ་མིག་གསུམ་པ་ལག་པ་བཞི་པ་གཡས་ཌཱ་མ་རུ་དང་གྲི་གུག གཡོན་ཐོད་པ་དང་རྩེ་གསུམ་འཛིན་པ། སྐྲ་སེར་པོའི་ཐོར་ཚུགས་ཅན་ཁ་བུབ་ཏུ་མནན་པ་ཡེ་ཤེས་ཀྱི་མེ་འབར་བའི་དབུས་ན་བཞུགས་པའི་བ་སྤུའི་བུ་ག་ཐམས་ཅད་རང་འདྲའི་ཁྲོ་ཆུང་ཚོན་གང་པས་གཏམས་པའི་དཔྲལ་བར་ཨོཾ་དཀར་པོ། མགྲིན་པར་ཨཱཿདམར་པོ། ཐུགས་ཀར་ཉི་མ་ལ་གནས་པའི་ཡེ་ཤེས་སེམས་དཔའི་ཐུགས་ཀར་ཏིང་ངེ་འཛིན་སེམས་དཔའ་ཉི་མ་ལ་གནས་པའི་ཧཱུྃ་སྔོན་པོ། དེ་ལས་འོད་ཟེར་འཕྲོས་པས་སངས་རྒྱས་དང་བྱང་ཆུབ་སེམས་དཔའ་ཐམས་ཅད་འབྱུང་པོ་འདུལ་བྱེད་ཀྱི་རྣམ་པར་ཨོཾ་བཛྲ་ས་མཱ་ཛཿ
ཛཿཧཱུྃ་བཾ་ཧོཿ གཉིས་སུ་མེད་པར་ཐིམ། སླར་ཡང་འོད་འཕྲོས་པས་དབང་གི་ལྷ་རིགས་ལྔ་འཁོར་དང་བཅས་པ་ཨོཾ་བཛྲ་ས་མཱ་ཛཿ དེ་བཞིན་གཤེགས་པ་སོགས་ཀྱིས་གསོལ་བ་བཏབ། བཛྲི་བྷཱ་ཝ་སོགས་ཀྱིས་དབང་བསྐུར། ཆུ་ལྷག་མ་ཡར་ལུད་པ་ལས་མི་བསྐྱོད་པས་དབུར་བརྒྱན། ཨོཾ་བཛྲ་པཱ་ཎི་ས་པ་རི་ཝཱ་ར་རེ་རེའི་འགོར་སྦྱར་བའི་ཨརྒྷཾ་ནས་ཤཔྟའི་བར་གྱིས་མཆོད། ལྕང་ལོ་ཅན་གྱི་གནས་མཆོག་དམ་པ་ན། ། གསང་སྔགས་རིག་སྔགས་ཀུན་གྱི་ནུས་པ་གཏེར། ། ལོག་འདྲེན་བདུད་བཞིའི་ཚོགས་རྣམས་འཇོམས་མཛད་པའི། །
བཅོམ་ལྡན་རྡོ་རྗེ་འཛིན་ལ་ཕྱག་འཚལ་ལོ། ། ཐུགས་ཀའི་ཏིང་ངེ་འཛིན་སེམས་དཔའི་མཐར་སྔགས་ཕྲེང་གིས་བསྐོར་བ་ལས་འོད་ཟེར་འཕྲོས། འཕགས་པ་མཆོད། སེམས་ཅན་གྱི་དོན་བྱས། སངས་རྒྱས་བྱང་སེམས་རྣམས་ཀྱིས་ཐུགས་རྗེའི་བྱིན་རླབས་ནུས་མཐུ་ཐམས་ཅད་འོད་ཀྱི་རྣམ་པར་སྤྱན་དྲངས་རང་ལ་ཐིམ། ཧཱུྃ་བཛྲ་ཕཊཿ ཅེས་ཅི་ནུས་བཟླས་པའི་མཐར། བཅོམ་ལྡན་འདས་བདག་དང་སེམས་ཅན་ཐམས་ཅད་ལ་མཆོག་དང་ཐུན་མོང་གི་དངོས་གྲུབ་མ་ལུས་པ་སྩལ་དུ་གསོལ། ཚོམ་བུ་དང་གཏོར་ཆེན་སུཾ་བྷ་ནིས་བསངས། སྭ་བྷཱ་ཝས་སྦྱངས།
སྟོང་པའི་ངང་ལས་པཾ་ལས་པདྨ་དང་ཞེས་པ་ནས། དབང་བསྐུར་རྒྱས་འདེབས་ཀྱི་བར་གོང་བཞིན་ལ་རང་ཉིད་ཅེས་པའི་ཚིག་དོར། མཆོད་པ་བསངས་སྦྱངས་བྱིན་རླབས་སྔོན་འགྲོས་ཕུལ། བསྟོད་པས་བསྟོད། གཏོར་ཆུང་བསངས་སྦྱངས་སྟོང་པའི་ངང་ལས་ཨ་ལས་ཡེ་ཤེས་ཀྱི་ཀ་པཱ་ལ་ཡངས་ཤིང་རྒྱ་ཆེ་བའི་ནང་དུ་གཏོར་མ་ཁ་དོག་དྲི་རོ་ནུས་པ་ཕུན་སུམ་ཚོགས་པ་ཡེ་ཤེས་ཀྱི་བདུད་རྩིའི་རྒྱ་མཚོ་ཆེན་པོར་གྱུར། འབྲུ་གསུམ་གྱིས་བྱིན་གྱིས་བརླབས། བཛྲ་པཱ་ཎིའི་མཐར། ཨ་ཀཱ་རོ་བཏགས་པས་ཕུལ། མཆོད་བསྟོད་གོང་བཞིན། སླར་ཡང་གཏོར་མ་འབྲུ་གསུམ་གྱིས་བྱིན་གྱིས་བརླབས་ལ་ཧཱུྃ་མཛད་ཀྱི་ཕྱག་རྒྱ་དང་།
ཨོཾ་མ་ཧཱ་བྷུ་ཏ་ས་པ་རི་ཝ་ར་ཨ་ཀརྵ་ཡ་ཛཿ དེའི་མཐར་ཨ་ཀཱ་རོ་བཏགས་པ་ལན་གསུམ་གྱིས་ཕུལ། དྲིལ་བུ་གསིལ་ཞིང་། འཇིག་རྟེན་སྐྱོང་བའི་འབྱུང་པོ་རྣམས། ། མཆོད་སྦྱིན་གཏོར་མ་འདི་བཞེས་ལ། ནས། ཡིད་ལ་འདོད་པ་ཀུན་འགྲུབ་ཤོག་གི་བར་སྤྱི་འགྲེའོ། ། མདུན་བསྐྱེད་ལ་དམིགས་པའི་བཟླས་པ་ཅུང་ཟད་བྱས་ལ། སློབ་མ་ཁྲུས་བྱས་གྲལ་ལ་འཁོད་པ་ལ། སེམས་བསྐྱེད་དང་ལོ་དུས་ཇི་ལྟར་རིགས་པའི་རྗེས་སུ་མཎྜལ་ཕུལ།
དུས་གསུམ་སངས་རྒྱས་སོགས་ཀྱིས་གསོལ་བ་བཏབ། རྒྱུན་བཤགས་བྱ། ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་སློབ་དཔོན་བདག་ལ་དགོངས་སུ་གསོལ། བདག་ལ་དཔལ་ཕྱག་ན་རྡོ་རྗེའི་རྗེས་སུ་གནང་བ་དང་དབང་བསྐུར་བ་མ་ལུས་པ་སྩལ་དུ་གསོལ། ལན་གསུམ། སློབ་དཔོན་གྱི་སྙིང་ཁ་ནས་བགེགས་མཐར་བྱེད་དཔག་ཏུ་མེད་པ་སྤྲོས་ནས་བགེགས་བསྐྲད་པར་བསམས་ལ། རོལ་མོའི་སྒྲ་དང་ཡུངས་དཀར་གྱིས་བྲབ། གུ་གུལ་གྱིས་བདུག སྔགས་བརྗོད་པས་བགེགས་བསལ། ཡང་འོད་ཟེར་སྤྲོ་བསྡུས་སློབ་མའི་ལུས་སྦྱངས་ནས་སྲུང་འཁོར་འབྱུང་འདུལ་སེམས་དཔའ་སུམ་བརྩེགས་སུ་བསྐྱེད།
སངས་རྒྱས་བྱང་སེམས་ཕྱག་རྡོར་གྱི་རྣམ་པས་སྤྱན་དྲངས་ནས་བསྟིམ། དྲིལ་གསིལ་དང་སྔགས། བདུག་པ་སོགས་བྱ། ཏིཥྛ་བཛྲ་དང་སྤྱི་བོར་རྡོ་རྗེ་རྒྱ་གྲམ་བཞག་པས་བརྟན་པར་བྱས། དེའི་སྐུའི་རྗེས་སུ་གནང་བ་སོགས་སྤྱི་འགྲེ། གསུང་བཟླས་ལུང་དམ་བཅའ། ཐུགས་སངས་རྒྱས་བྱང་སེམས་ཕྱག་རྡོར་གྱི་རྣམ་པར་སྤྱན་དྲངས་པ་དང་། མདུན་བསྐྱེད་ནས་སྐུ་ཚོན་གང་པ་མཆེད་ནས་བསྟིམ་ལ་མཉམ་པར་བཞག་པ་སོགས་སྤྱི་འགྲེ། གཏོར་མ་ལྷར་གསལ་བས་དབང་བསྐུར་ལ། སངས་རྒྱས་རྣམས་ནི་ཐམས་ཅད་ཀྱི། །
སྐུ་གསུང་ཐུགས་ཀྱིས་བྱིན་བརླབས་ཤིང་། ། དངོས་གྲུབ་རྣམ་གཉིས་འབྱུང་བའི་གནས། ། གཏོར་མའི་དབང་བསྐུར་སྦྱིན་པར་བྱ། ། འོད་དུ་ཞུ་ནས་ཐིམ་པ་སོགས་འདྲ། མཐའ་བརྟེན་མེ་དབང་རྣམ་བཞི་ལས། དང་པོ་གནམ་ལྕགས་མེ་འབར་གྱི་ཏིང་ངེ་འཛིན་བསྒོམ་པའི་དོན་དུ་དམིགས་པ་འདི་བཞིན་དུ་མཛོད། སློབ་དཔོན་སེམས་དཔའ་སུམ་བརྩེགས་སུ་གསལ་བའི་ཏིང་ངེ་འཛིན་སེམས་དཔའ་ལས་འོད་འཕྲོས། ཁྱེད་རང་རྣམས་ཀྱི་ཏིང་ངེ་འཛིན་སེམས་དཔའ་ལ་ཐིམ་པས་རྐྱེན་བྱས། དེས་ཀྱང་སེམས་དཔའ་དང་ཏིང་ངེ་འཛིན་སེམས་དཔའ་གཉིས་ཀ་མེར་འབར་ལུས་ཀྱི་ནང་ཐམས་ཅད་གང་ནད་གདོན་སྡིག་སྒྲིབ་ཐམས་ཅད་གཞོབ་ཐུལ་གྱི་བསྲེགས་པའི་མོས་པ་མཛོད་བྱས་ལ། སྔགས་རོལ་བདུག་པ་བྱ།
ཡང་མགལ་མེ་ལྟ་བུའི་ཏིང་ངེ་འཛིན་བསྒོམ་པའི་སླད་དུ་དམིགས་པ་འདི་བཞིན་དུ་མཛོད། ཁོག་ནང་གི་མེ་སྤྱི་བོ་དང་རྐང་མཐིལ་ནས་འཐོན་ཏེ་ལུས་ཀྱི་ཕྱིར་མགལ་མེ་ལྟ་བུ་འཁོར་བས། ནད་གདོན་སྡིག་སྒྲིབ་སོགས། ཡང་མེ་འབར་གླང་ཆེན་གྱི་ཏིང་ངེ་འཛིན་བསྒོམ་པའི་སླད་དུ་དམིགས་པ་འདི་བཞིན་དུ་མཛོད། ལུས་ཀྱི་ཕྱིར་འབར་བའི་མེ་དེས་གནས་ཁང་ལུང་པ་ཡུལ་ཕྱོགས་གླིང་བཞི་གླིང་ཕྲན་སྟོང་གསུམ་གྱི་ཁམས་ཐམས་ཅད་ཁྱབ་པས་ལོག་འདྲེན་ཐམས་ཅད་ཚར་བཅད་པ་སོགས། ཡང་འཕྲོ་འདུ་ཁྲོ་བོའི་ཏིང་ངེ་འཛིན་བསྒོམ་པའི་སླད་དུ་དམིགས་པ་འདི་བཞིན་དུ་མཛོད། རང་གི་སྔོན་ལས་སྟོབས་ཆེ་བ་རྣམས་ནད་གདོན་གྱི་རྣམ་པར་ཤར་བ་མེས་བསྲེག་མ་ནུས་པ་ཐམས་ཅད་སློབ་དཔོན་གྱི་སྐུ་གསུང་ཐུགས་ཀྱི་གནས་དང་བ་སྤུའི་བུ་ག་རྣམས་ནས་རང་འདྲའི་ཁྲོ་བོས་དཔག་ཏུ་མེད་པ་སྤྲོས་ཏེ་མཚོན་ཆས་གཏུབ་ཅིང་ཤ་རུས་ཞལ་དུ་གསོལ་བའི་མོས་པ་མཛོད། གཞན་འདྲ། སློབ་མ་དང་སློབ་དཔོན་གྱི་རྗེས་ཆོག་ཐམས་ཅད་སྤྱི་འགྲེ་བཞིན་ནོ།། །། འདི་ཡང་ས་སྐྱ་པ་ཀུན་བློས་སྦྱར།། །།
PAGE * MERGEFORMAT 2 ཀུན་དགའ་བློ་གྲོས། མེ་དབང་འབྱུང་འདུལ་རྗེས་གནང་། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
