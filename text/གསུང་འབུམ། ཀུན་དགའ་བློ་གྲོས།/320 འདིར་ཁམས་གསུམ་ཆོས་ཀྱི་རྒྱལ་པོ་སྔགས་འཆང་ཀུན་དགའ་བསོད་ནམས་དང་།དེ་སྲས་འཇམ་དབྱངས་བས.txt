གསུང་འབུམ། ཀུན་དགའ་བློ་གྲོས།
པོད ༣༢༠
འདིར་ཁམས་གསུམ་ཆོས་ཀྱི་རྒྱལ་པོ་སྔགས་འཆང་ཀུན་དགའ་བསོད་ནམས་དང་།དེ་སྲས་འཇམ་དབྱངས་བསོད་ནམས་དབང་ཕྱུག
༄༅། །རྡོ་རྗེ་ཕུར་པའི་རིག་འཛིན་བསྐུལ་གྱི་ཞལ་སྐོང་ཨ་མེས་ཞབས་ཡབ་སྲས་དབོན་སོགས་ཀྱི་རྣམ་ཐར་ཉུང་ངུ་།། འདིར་ཁམས་གསུམ་ཆོས་ཀྱི་རྒྱལ་པོ་སྔགས་འཆང་ཀུན་དགའ་བསོད་ནམས་དང་། དེ་སྲས་འཇམ་དབྱངས་བསོད་ནམས་དབང་ཕྱུག དེ་སྲས་སྔགས་འཆང་མངྒའི་མཚན་ཅན། ཡབ་སྲས་གསུམ་གྱི་ཐུགས་དམ་བསྐུལ་ཚིག་ཚིགས་བཅད་གསུམ་འབྱུང་བའི་རྣམ་བཤད་ཀྱི་ཁ་སྐོང་ཅུང་ཟད་བཀོད་ན། དང་པོ་ནས། དེ་ཡང་སྤྱིར་སྔགས་འཆང་བླ་མ་འདིའི་གྲུབ་པ་བརྙེས་པའི་རྣམ་ཐར་མང་དུ་མངའ་ཡང་འདིར་ལྷ་ལྡན་ཞེས་པའི་ཚིག་རིས་དང་སྦྱར་ན། སྔགས་འཆང་བླ་མ་དེ་ཉིད་དགུང་ལོ་ཉེར་གསུམ་ཕེབས་ཐོག་ཡར་རྒྱབ་དཔོན་པོའི་སྤྱན་འདྲེན་བྱུང་བ་དང་། ལྷ་ས་བསམ་ཡས་སོགས་དབུས་ཕྱོགས་ཀྱི་རྟེན་ཁྱད་པར་ཅན་རྣམ་མཇལ་བཞེད་བཅས་ཆིབས་བསྒྱུར་གྱི་ལྷ་སར་ཕེབས་སྐབས། ཇོ་བོ་ཤཱཀྱ་རྣམས་གཉིས།
རང་བྱོན་བཅུ་གཅིག་ཞལ་གསུམ་གཙོ་བོར་གྱུར་པའི་རྟེན་ཁྱད་པར་ཅན་རྣམས་ལ་སྙན་དར་མཆོད་འབུལ་རྒྱ་ཆེན་པོ་དང་། ལྷག་པར་གསེར་ཞོ་ཕྱེད་དོ་ཙམ་ཞིག་གིས་ཞལ་གསེར་ཕུལ་བས་རྟེན་ཐམས་ཅད་ལ་གསེར་ཁྱབ་ཤིན་ཏུ་ཐུགས་པ་བྱུང་བ་ན། སྐུ་གཉེར་སོགས་རྒྱུས་ཅན་རྣམས་ནས་གསེར་དེ་ཙམ་གྱི་གཞན་དུ་ཇོ་བོ་རིན་པོ་ཆེ་ཁོ་ནའི་ཞལ་གསེར་ཙམ་ལས་མི་ཁྱད་ཀྱང་། ད་ལམ་ཀུན་ལ་ཞལ་གསེར་ལུགས་མཐུན་འབུལ་རྒྱུ་བྱུང་སོང་བ་འདི་ས་སྐྱ་བདག་ཆེན་རང་གི་གྲུབ་རྟགས་སུ་འདུག་པས། ཤིན་ཏུ་ངོ་མཚར་ཆེ་ཞེས་གླིང་བ་བྱུང་འདུག་པ་ནི། ཇི་སྐད་དུ། དབང་བཅུ་དག་གི་འཇིག་རྟེན་གྱི། ། བྱ་བ་ཀུན་སྒྲུབ་ཁྱོད་ཕྱག་འཚལ། ། དེས་ན་ཡི་དམ་ལྷའི་རྣལ་འབྱོར་གྱི་མཐུ་ལས་ནང་དུ་རླུང་སེམས་ལ་དབང་བསྒྱུར་བརྙེས་པའི་སྟོབས་ཀྱིས་ཕྱི་རོལ་གྱི་དངོས་པོ་སྦྱངས་བསྒྱུར་སྤེལ་གསུམ་གྱིས་ཟད་པར་བཅུ་ལ་མངའ་བརྙེས་པའི་རྟགས་ཡིན་འདུག་པ་བཞིན་དང་སྦྱར་ན་འགྲིག་པ་ཡོངས་འདྲ་བ་དེས་ན། ལྷ་ལྡན་འབྱུང་སྤེལ་བྱུང་བཞིན་ཞེས་པ་ལྟར་དུ་ངེས་པ་བཅས།
དེ་ལྟ་བུའི་གྲུབ་པ་བརྙེས་པའི་རྟགས་དང་མཚན་མ་བསྟན་པ་དང་། ༈ །ཡང་ཐུགས་སྲས་འཇམ་དབྱངས་བསོད་ནམས་དབང་ཕྱུག་དེ་ཉིད་ནི་སྤྱིར་གྲུབ་པ་བརྙེས་པའི་རྣམ་ཐར་མཐའ་ཡས་ཀྱང་། འདིར་ཁའུ་ཞེས་པའི་ཚིག་རིང་དང་སྦྱར་ན། སྐུ་གཞོན་ནུའི་དུས་སྐྱེད་ལྷས་སུ་ཐུགས་དམ་བསྐང་བ་ལ་ཕེབས་སྐབས། དབུ་ཞྭ་འཇོག་པའི་གྲབ་མཛད་པ་ལ། ཕྱག་མཛོད་བསོད་ནམས་རབ་བསྟན་གྱི་དབུ་ཞྭ་ཞུ་བ་མཛད་པར་དེར་གནང་བའི་སྟངས་ཀ་ཞིག་ལ་ཉི་ཟེར་ལ་འཇོག་པར་མཛད་པའི་རྫུ་འཕྲུལ་མངོན་སུམ་དུ་སྟོན་པར་མཛད་པ་ན། དེར་ཡོད་ཐམས་ཅད་ངོ་མཚར་ལེགས་པའི་བསྟོད་ཚིག་འབུལ་ཞིང་སྐུ་ཚེ་བར་ཆད་སོགས་སུ་གྱུར་དོགས། སླད་འདི་རིགས་མི་མཛད་པའི་ཞུ་བ་མཛད་འདུག་པ་གསན། འདི་ཡང་ནང་དུ་ཏིང་ངེ་འཛིན་ལ་དབང་འབྱོར་གྱི་སྟོབས་ལས་བྱུང་བ་སྟེ། དེ་ཡང་ལྟ་སྟངས་བཞི་པོ་སྒྲུབ་ནས་ནི། །
མཁས་པས་སེམས་ཅན་གཞུག་པར་བྱ། ། ཞེས་གསུང་པའི་དོན་དུ་ངེས་ཏེ། དེ་ལ་སོགས་པའི་གྲུབ་པ་བརྙེས་པའི་རྟགས་དང་མཚན་མ་ཇི་ལྟར། ༞ ༈ །དེ་བཞིན་དུ་རིགས་ཀུན་ཁྱབ་བདག་སྔགས་འཆང་མངྒའི་མཚན་ཅན་དེ་ཉིད་ཀྱང་སྤྱིར་གྲུབ་པའི་རྣམ་ཐར་བསམ་གྱིས་མི་ཁྱབ་མོད། འདིར་གནོད་སྦྱིན་གང་བཟང་ཞེས་པའི་བསྐུལ་ཚིག་དང་སྦྱར་ན། དེ་ཡང་དབུས་ཕྱོགས་ཆིབས་བསྒྱུར་རྗེས་མའི་ཚེ་ཡར་ལམ་ཡ་འབྲོག་ཐར་གླིང་བརྒྱུད། གནོད་སྦྱིན་གང་བཟང་གི་ཉེ་འདབ་གངས་ཕུག་ཟེར་བའི་གནས་དེར་བཞུགས་བཞག་མཛད་པའི་ས་དེར། གཞི་བདག་གི་སྤྲུལ་བ་འདྲ་བའི་འབྲོག་རིགས་མང་པོའི་ཞོ་མར་འབུལ་བ་མང་དུ་སྣང་ཞིང་། སང་ཉིན་དེ་རྫ་ར་ཟེར་བའི་ཡས་ཙམ་ཞིག་བསྣམས།
དེ་ནས་སྐུ་རྩེད་གྱི་རྣལ་འབྱོར་འདྲ་ཞིག་མཛད་དེ། འདི་ངོས་ལ་ཡེ་ཤེས་མཚོ་རྒྱལ་གྱིས་བྱིན་པ་ཡིན་གསུང་ཞིང་ཕྱག་མཛུབ་རྩེ་བསྐོར་ཏེ་མཛོད་འཛིན་པ་ནམ་མཁའ་བསམ་གྲུབ་ལ་གནང་འདུག་པ། ད་ལྟ་དེ་ཉིད་རང་གི་གཟིམ་ཆུང་རྟེན་གྱི་མཆོད་བྲལ་ལ་བཞུགས་པ་འདི་བཞིན་ཡིན་པ་དང་ནང་དུ་ཤེར་དབང་ཕོ་ཉའི་མཾ་བྱུང་བའི་ལྷན་སྐྱེས་ཡེ་ཤེས་མངའ་བརྙེས་པའི་རྟགས་ཏེ། རྐང་བའི་རྗེས་ནི་དཀྱིལ་འཁོར་ཉིད། ། ལག་པ་བསྒྱུར་བ་ཕྱག་རྒྱ་ཡིན། ། ཞེས་གསུང་པའི་དོན་ལྟར་ངེས་པར་བཅས་རྨད་དུ་འབྱུང་བའི་རྣམ་ཐར་དུ་འདུག་པ་སོགས་གྲུབ་པ་བརྙེས་པའི་རྟགས་དང་། ༞ ༈ །དེ་རྗེས་བདག་གི་རྣམ་འདྲེན་དམ་པ་གྲུབ་མཆོག་པུཎྱ་རཏྣའི་མཚན་ཅན་དེ་ཉིད་ནི་སྤྱིར་དངོས་གྲུབ་བརྙེས་པའི་མཚན་རྟགས་དང་ངོ་མཚར་བའི་རྣམ་ཐར་མང་དུ་མངའ་ཡང་ལྷ་ཆེན་ཞེས་པའི་བསྐུལ་ཚིག་དང་སྦྱར་ན། གཙུག་ལག་ཁང་ཆེན་འདིའི་ཀ་ཆེན་ཞིག་ལ་སྤྱོད་ཅིང་ལྟ་བུའི་ཁྲུམ་ཞིག་གིས་སྐྱོན་ཆེ་བར་བྱུང་བ་ན། ཀ་བ་དེ་རྩ་སྤྱོད་ཀྱི་ལས་གྲ་རྩམ་ཚེ་སྐྱེ་བོ་ཕུལ་དུ་མ་ཟད།
མཁས་རློམ་རྣམས་ཀྱང་འདི་འདྲ་མི་ཐུབ་ཟེར་བའི་འཇིགས་རྔམ་སྒྲོགས་པ་ན། དམ་པ་ཉིད་ནས་ངོས་ཀྱི་ཕུར་བསྲུང་དམ་ཅན་རྣམས་ལས་བསྐུལ་ཀྱི་ཕྲིན་སྒྲུབ་བྱེད་པས་ཚེགས་མེད་པར་འགྲུབ་ཡོངས་གསུངས་པ་ལྟར་ཉེས་སྐྱོན་མེད་པར་སྔར་ཚབ་རང་འགྲིག་གྱུར་ན། ཤ་ཟ་མཁའ་འགྲོའི་ཚོགས་རྣམས་བྲན་བཞིན་འཁོར་ཞེས་གསུང་ལྟར་དུ་ངེས་པ་བཅས་དེ་ལ་སོགས་པ་གྲུབ་པ་བརྙེས་པའི་རྟགས་དང་མཚན་མ་ཇི་ལྟར་བསྟན་པ་མཉེལ་ལམ་ཅི་སྟེ་མ་མཉེལ་བར་མཛོད་ལ་ཕུར་བུ་སྒྲུབ་པའི་གྲོགས་མཛོད་ཅིག སྤྱིར་སྐབས་འདིར་ཡི་དམ་དེ་ཉིད་རང་གི་རྣལ་འབྱོར་དང་འབྲེལ་བའི་གྲུབ་རྟགས་དང་སྦྱར་ན་ལེགས་མོད། འོན་ཀྱང་ས་སྐྱ་པཎྜི་ཏས། ལྷ་སྐུའི་ངོ་བོ་གཅིག་ཤེས་པས། ། གཅིག་སྒྲུབ་པ་ན་ཐམས་ཅད་འགྲུབ།། ཅེས་གསུང་པའི་ལུང་དུ་དྲངས་ཏེ་ཤིང་གླང་རྡོ་རྗེ་གཞོན་ནུའི་བསྒྲུབ་མཆོད་སྐབས་ཀྱི་དཔལ་འབྱོར་ཡར་འཕེལ་ཀྱི་ཡང་ཡང་ནན་གྱི་བསྐུལ་ངོར་ས་སྐྱ་པ་ཀུན་དགའ་བློ་གྲོས་རྣམ་ཐར་སོ་སོར་ནས་བཏུད་དེ་གཞི་ཐོག་ཕོ་བྲང་གི་ཡང་སྟེང་འཆི་མེད་རྡོ་རྗེའི་གུར་ཁང་དུ་སྦྱར་བ་ཡིན་ཤུ་བྷཾ། བདག་གི་བླ་མ་འཇམ་པའི་དབྱངས་བསོད་ནམས་རིན་པོ་ཆེ་ཡིན་གྱིས་སོ།། ༈ །དེ་རྗེས་བདག་ཅག་གི་རྣམ་འདྲེན་དམ་པ་ངག་དབང་ཀུན་དགའ་བློ་གྲོས་དེ་ཉིད་ཀྱི་སྤྱིར་གྲུབ་པ་བརྙེས་པའི་རྣམ་པར་ཐར་པ་བགྲང་བ་ལས་འདས་ཀྱང་།
འདིར་དེ་དག་གི་ནང་ནས་དབུ་རྩེ་ཞེས་པའི་བསྐུལ་ཚིག་དང་སྦྱར་ནས། དཔལ་ས་སྐྱའི་དབུ་རྩེ་རྙིང་མར་འཆམ་སྐུ་དྲེགས་པ་ཟིལ་ནོན་ལྕམ་བྲལ་མ་ཕྱག་ནས་གནང་སྐབས་གོང་དུ་འཆམས་སྐུ་དེ་གཉིས་བཟོ་ཧ་ཅང་མེད་པའི་བཀྲང་ངེ་བ་ཞིག་ཡོད་པ་ལ། ཕྱག་ནས་སྐབས་ཀྱི་ཡེ་ཤེས་པ་སྤྱན་འདྲེན་དུས་འཆམས་སྐུ་ཀྲང་ཀྲང་དེ་གཉིས་འཇིམ་རློན་ལག་པས་མནན་པ་ལྟར་སྐད་ཅིག་ཉིད་ལ་ད་ལྟའི་རྔམས་ཟིལ་ཅན་བྱིན་རླབས་ཀྱི་གཟི་འོད་འབར་བ་འདི་ལྟ་བུ་མཛད་པ་ལེགས་སོགས་གྲུབ་པའི་རྟགས་མཚན་ཇི་ལྟར་བསྟན་པ་རྣམས་མཉེལ་ལམ་ཅི་སྟེ་མ་མཉེལ་པར་མཛོད་ལ་ཕུར་བུ་སྒྲུབ་པའི་གྲོགས་མཛོད་ཅིག ། ཅེས་པ་འདི་ཡང་དབུ་མཛད་དྲིན་ཅན་ཀུན་དགའ་རབ་རྒྱས་ཀྱི་བསྐུལ་བ་ལྟར་ས་སྐྱ་པ་དབང་སྡུད་སྙིང་པོས་རྣམ་བཤད་ཁ་བསྐོང་དུ་བྲིས་པའི་ཡི་གེ་པའང་རང་ཉིད་ཀྱི་བགྱིས་པའོ།། ༈ །ཨོ་རྒྱན་གཉིས་པ་འགྲོ་མགོན་དབང་སྡུད་སྙིང་པོས་གྲུབ་པའི་མཚན་མ་ཇི་ལྟར་བརྙེས་ཚུལ་བརྗོད་མ་དགོས། རིག་འཛིན་བསྐུལ་ཚིག་དུ། ཆོས་འཁོར་དཔལ་གྱི་བསམ་ཡས་སུ། ། ཞེས་སོགས་ཀྱི་དོན་ཅུང་ཟད་བརྗོད་ན། འཇམ་མགོན་དེ་ཉིད་དབུས་ཕྱོགས་སུ། ཆིབས་བསྒྱུར་གནང་སྐབས་བསམ་ཡས་སུ་བསྟན་འགྲོའི་དོན་དུ་ཁྲོ་རྒྱལ་འདིའི་གཏོར་བཟློག་བསྒྲུབ་པར་མཛད་པའི་ལིངྒ་དགུག་གཞུག་གྲུབ་སྟེ།
ལྷ་དབྱེ་མཛད་སྐབས་ལིངྒ་དེའི་མཐེ་བོང་གཉིས་བསྐྱེར་ཏེ་ཞུ་འབུལ་བྱེད་པ་དང་། མིག་ཧྲིག་ཧྲིག་བྱེད་པ་སོགས་གདུག་པ་ཅན་གྱི་རྣམ་ཤེས་གུག་པའི་རྟགས་དངོས་སུ་སྟོན་པར་མཛད་ཅིང་རྣམ་ཤེས་སྤོར་སྐབས་ཕུར་རྩེ་ནས་སྦྲང་ཕྱེ་མ་ལེབ་འདྲ་བ་ཞིག་འཕུར་སོང་བ་དེར་ཡོད་གཞུང་གི་སྐུ་ཚབ་དང་། དེ་ཉིད་ཀྱི་སྲས་མོ་རྗེ་བཙུན་བདེ་མཆོག་མ་དེ་ཉིད་སོགས་ཞབས་འབྲེངས་པ་ཚང་མའི་མཐོང་ཆོས་སུ་གྱུར་པ་དེ་དག་ཀྱང་ཀི་ལ་ཡ་མེ་ལྕེ་གསང་བའི་རྒྱུད་ལས།། །། PAGE * MERGEFORMAT 4 ཀུན་དགའ་བློ་གྲོས། རྡོ་རྗེ་ཕུར་པའི་རིག་འཛིན་བསྐུལ་གྱི་ཞལ་སྐོང་། PAGE * MERGEFORMAT 3
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
