གསུང་འབུམ། ཀུན་དགའ་བློ་གྲོས།
པོད ༡༩༡
རྡོ་རྗེ་རྣམ་པར་འཇོམས་པ་བ་རི་ལུགས་ཀྱི་ཞི་བའི་སྦྱིན་སྲེག་སྡུག་བསྔལ་རབ་འཇོམས།
༄༅། །རྡོ་རྗེ་རྣམ་པར་འཇོམས་པ་བ་རི་ལུགས་ཀྱི་ཞི་བའི་སྦྱིན་སྲེག་སྡུག་བསྔལ་རབ་འཇོམས་བཞུགས་སོ།། ན་མོ་གུ་རུ་བཛྲ་བི་དཱ་ར་ཡ། གཉིས་མེད་ཡེ་ཤེས་རྡོ་རྗེ་ཡིས། ། བདུད་སྡེ་རྣམ་པར་འཇོམས་བྱེད་པ། ། བླ་མ་རིག་སྔགས་རྒྱལ་བཏུད་ནས། ། དེ་མཉེས་ཞི་བའི་སྦྱིན་སྲེག་བཤད། ། རྣམ་འཇོམས་བ་རི་ལུགས་ཀྱི་ཞི་བའི་སྦྱིན་སྲེག་ལ། ཞི་བའི་ཐབ་ཁུང་སྤྱི་འགྲེའི་དབུས་སུ་སྣ་ཚོགས་པདྨའི་ལྟེ་བར་ཉི་མ་ལ་སྣ་ཚོགས་རྡོ་རྗེ་དང་། ཐབ་ཀྱི་ཤར་ལྷོར་མེ་ལྷའི་ཚོམ་བུ་དང་མེ་ཚང་ཏིང་ལོ། ཁ་སྦྱོར་ལ་འོ་མ་ཅན་གྱི་ཤིང་ངམ།
སྲོག་ཆགས་ཀྱི་ལྕི་བ་གཙང་མ་ཟླུམ་པོ་མཐོ་གང་བརྩིགས་པ་དང་མེ་ཡོལ། ཐབ་ཀྱི་གཡོན་ནས་ཡམ་ཤིང་། ། མར་ཏིལ་ཟས་མཆོག་དང་། ། སོ་བ་འབྲས་ནས་གྲོ་དང་ནི། ། སྲན་མ་དུར་ཝ་ཀུ་ཤ་རྣམས། ། ཐབ་གཡས་ཆུ་གཉིས་ཉེར་མཆོད་དང་། ། འདས་གཏོར་མེ་ལྷ་ཆ་གསུམ་གཏོར། ། བསྡུ་ན་འདས་གཏོར་མེ་ལྷའོ། ། རྡོར་དྲིལ་དགང་བླུགས་བསངས་ཆུ་བཅས་བཤམས། ཤར་དུ་བལྟ་བ་སོགས་གཞན་ཐམས་ཅད་ཞི་བ་སྤྱི་འགྲེ་བཞིན་ནོ། །
དངོས་གཞི་ལ་མཆོད་པ་བྱིན་རླབས་ནས་བཟུང་བདག་བསྐྱེད་ཀྱི་ཡེ་ཤེས་པ་ནམ་མཁར་ཕྱུང་སྟེ་མཆོད་བསྟོད་བཟོད་གསོལ་གྱི་བར་ངོར་ཆེན་དཀོན་མཆོག་ལྷུན་གྲུབ་ཀྱིས་མཛད་པའི་རྣམ་འཇོམས་བུམ་ཆོག་སོགས་གཞན་ནས་འབྱུང་བ་བཞིན་བྱས་ལ། སྤོར་ལྡེ་སྦར་སྟེ། ཡང་སྙིང་བཟླ་བཞིན་པས་ཐབ་ལ་ལན་གསུམ་བསྐོར་ནས་མེ་སྦར། ཡང་སྙིང་བཟླ་བཞིན་པས་མར་དགང་བླུགས་ཀྱི་མེ་ཁ་གསོས། བསང་ཆུར་དམིགས་ནས་ཡང་སྙིང་ཉེར་གཅིག་སོགས་བཟླས་ལ། གཡས་རྡོ་རྗེ་དང་བཅས་པའི་ཀུ་ཤས་འཐོར་ཞིང་སྔགས་དེས་བསངས། སྭ་བྷཱ་ཝས་སྦྱངས། མཆོད་པ་བྱིན་རླབས་བུམ་ཆོག་བཞིན་ལ་སྲེག་རྫས་རྣམས་ཀྱང་གཙང་ཞིང་ཡིད་དུ་འོང་བ་ཞེས་སོགས་གཞན་ནས་འབྱུང་བ་བཞིན་དང་། ཨོཾ་བཛྲ་ཨརྒྷཾ་སྭཱཧཱ། སོགས་མཆོད་སྔགས་ཕྱག་རྒྱ་དང་བཅས་པ་དང་།
སྲེག་རྫས་ལ་དམིགས་ནས་འབྲུ་གསུམ་ཉེར་གཅིག་གམ་བརྒྱ་རྩ་སོགས་ཅི་རིགས། ཐབ་བསངས་སྦྱངས་གོང་བཞིན་དང་། བསྐྱེད་ཆོག་གཞན་ནས་འབྱུང་བ་བཞིན་ལ། དྭངས་ཤིང་ཐོགས་པ་མེད་པ་བུད་ཤིང་བརྩིགས་པ་དང་བཅས་པར་གྱུར། ཧཱུྃ་ཞེས་བརྗོད་ལ་ཐབ་བྱིན་གྱིས་བརླབས། ཐབ་ཀྱི་དབུས་སུ་པདྨའི་གདན་ལ་རཾ་ལས་མེ་ལྷ་བསྐྱེད་ཆོག་གཞན་བཞིན་ལ། གཡས་པ་གཉིས་མཆོག་སྦྱིན་དང་བགྲང་འཕྲེང་། གཡོན་པ་གཉིས་དབྱུ་གུ་གསུམ་པ་རིལ་བ་སྤྱི་བླུགས་འཛིན་པ། གཞན་འདྲ། གནས་གསུམ་བྱིན་གྱིས་བརླབས།
རང་གི་སྙིང་ག་ནས་ཞེས་སོགས་དང་། དབྱུ་གུའི་ཕྱག་རྒྱ། སྤྱན་འདྲེན་གྱི་ཚིགས་བཅད་སོགས་གཞན་བཞིན་བརྗོད་པའམ། བསྡུ་ན། ཨོཾ་ཨགྣ་ཡེ་ས་པ་རི་ཝཱ་ར་ཨེ་ཧྱེ་ཧི། བསྡུ་རྒྱ་སེ་གོལ་གྱིས་སྤྱན་དྲངས། ཛཿཧཱུྃ་བཾ་ཧོཿབསྟིམ། དབང་བསྐུར་རྒྱས་གདབ་མ་བཤད། སྤྲོ་ན་ཀུ་ཤ་དང་བྱོན་ཟན་གཞན་བཞིན་གྱི་མཐར་མཆོད་བསྟོད་བྱ་བའམ། བསྡུ་ན་མཆོད་བསྟོད།
ཡམ་ཤིང་ནས་ཀུ་ཤའི་བར་གྱི་སྲེག་རྫས་རྣམས། ཨོཾ་ཨགྣ་ཡེ་སྭཱཧཱ། ཁོ་ནས་ཕུལ་མཐར་སྤེལ་ཚིག་མཆོད་བསྟོད་གོང་བཞིན། མར་དགང་བླུགས་དང་། ཨོཾ་ཨགྣ་ཡེ་ཛྭ་ལ་རཾ། མེ་ལྷ་འབར་བའི་རྣམ་པར་གྱུར། ཞེས་འཇིག་རྟེན་པ་དང་འདས་པའི་མེ་ལྷ་ནི། མཆོད་རྫས་སྲེག་རྫས་མེ་ཁ་རྣམས་གསོས་ལ། མེ་འབར་བའི་དབུས་སུ་སྲུང་འཁོར་དང་རྡོ་རྗེ་རྣམ་འཇོམས་བདག་བསྐྱེད་བཞིན་བསྐྱེད། གནས་གསུམ་བྱིན་རླབས་སྤྱན་འདྲེན་བསྟིམ།
དབང་བསྐུར་རྒྱས་གདབ་རྣམས་སམ། སྤྲོ་ན་སྤྱན་འདྲེན་གྱི་ཚིགས་བཅད་བུམ་ཆོག་བཞིན་དང་དབང་བསྐུར་རྒྱས་བཏབ་ཀྱི་རྗེས་སུ། དེ་ཉིད་ལ་རྩ་བརྒྱུད་ཀྱི་དཔལ་ལྡན་བླ་མ་དམ་པ་རྣམས་དང་སངས་རྒྱས་བྱང་སེམས་ཐམས་ཅད་ཀྱིས་བསྐོར་བར་གྱུར། ཞེས་བརྗོད། སྤྲོ་ན་ཉེ་སྙིང་སྔོན་འགྲོའི་བྱོན་ཟན། དེ་རྗེས་སུ་མཆོད་བསྟོད། བསྡུ་ན་བུམ་བསྐྱེད་བཞིན་མཆོད་བསྟོད། སྤྲོ་ན་མཆོད་པ་བསངས་སྦྱངས་བྱིན་རླབས་བྱས་ལ། རབ་འབྱམས་རྒྱ་མཚོ་སོགས་ཚིགས་བཅད་དང་། མཚན་སྔགས་སྔོན་འགྲོའི་མཆོད་པ།
བསྟོད་པ་རྒྱས་པ་ཅི་ཤེས། ཡམ་ཤིང་ནས་ཀུ་ཤའི་བར་གྱི་བསྲེག་རྫས་རྣམས་ཉེ་སྙིང་ཁོ་ནས་བརྒྱ་རྩ་སོགས་ཕུལ་བའི་མཐར་སྤེལ་ཚིག གཤེགས་སྐྱེམས་བྱོན་ཟན་བཞིན་མཆོད་བསྟོད། གཏོར་མ་བུམ་ཆོག་བཞིན་ན། བསྡུ་ན་ཆ་གསུམ་མ་བཏང་ཀྱང་ཆོག སླར་ཡང་མཆོད་བསྟོད། ཞི་བའི་འདོད་གསོལ། ཡིག་བརྒྱ་ལན་གསུམ་དང་། མ་འབྱོར་བ་སོགས་ཀྱིས་ལྷག་ཆད་ཁ་བསྐང་། ཨོཾ་ཁྱེད་ཀྱིས་སོགས།
ཨོཾ་བཛྲ་མུཿདང་། མཐེབ་སྲིན་གྱི་སེ་གོལ་གྱིས་ཡེ་ཤེས་པ་གཤེགས། དམ་ཚིག་པ་རང་ལ་བསྡུ། ཐབ་ཐལ་ནས་གཡོན་པའི་མཐེབ་སྲིན་གྱིས་དཔྲལ་བར་ཅུང་ཟད་བཀུས་མར་དགང་བླུགས་སྔགས་གོང་བཞིན་གྱི་མེ་ལྷ་ཞལ་ཕྱག་གི་རྣམ་པར་གྱུར། མཆོད་བསྟོད་བསྲེག་རྫས་རྣམས་གོང་བཞིན་དང་། གཤེགས་སྐྱེམས་བྱོན་ཟན་བཞིན། སླར་ཡང་མཆོད་བསྟོད། གཏོར་མ་ཡང་སྙིང་གིས་བསངས། སྭ་བྷཱ་ཝས་སྦྱངས། རིན་པོ་ཆེའི་སྣོད་དུ་བསྐྱེད་པ་སོགས་འབུལ་ཚུལ་དང་མཆོད་བསྟོད་འདོད་གསོལ་གཞན་བཞིན།
མ་འབྱོར་བ་དང་སོགས་ཤློ་ཀ་གཅིག སྤྲོ་ན་བདག་གི་དོན་དང་སོགས་སྔགས་བཅས་སམ། བསྡུ་ན་སྔགས་ཀྱི་ཡེ་ཤེས་པ་གཤེགས། དམ་ཚིག་པ་རང་ལ་བསྡུ། གནས་གསུམ་བསྲུང་། བསྔོ་སྨོན་ཤིས་བརྗོད་བྱས་ལ་དངོས་གྲུབ་ཀྱི་དོན་དུ་མེ་མ་ཡལ་བར་མི་བསྡུ་བའམ། ཡང་ན་འོ་ཆབ་ཀྱིས་ཞི་བར་བྱས་ལ། འཕྲལ་དུ་བསྡུ་བ་སོགས་སྤྱི་འགྲེ་བཞིན་ནོ། ། ཡང་བསྙེན་པའི་ཁ་སྐོང་ཡིན་ན་གྲངས་བསྙེན་ཇི་ཙམ་སོང་བའི་བཅུ་ཆའི་སྦྱིན་སྲེག་འཛིན་ཕྱིར་འདས་པའི་མེ་ལྷར་བསྲེག་རྫས་འབུལ་བའི་སྐབས་སུ་ཏིལ་གྱི་གྲངས་འཛིན་དང་། རྫས་བཅུ་གཅིག་ཚན་དུ་བཅད་ནས་འབུལ་བ་སོགས་གཞན་བཞིན་དང་།
གནས་སྐབས་ཀྱི་སྦྱིན་སྲེག་ལའང་རྫས་གཞན་མ་འབྱོར་ན་བཅུ་གཅིག་ཙམ་རེ་ཕུལ་ལ་ཏིལ་བརྒྱ་རྩ་ཕུལ་བས་ལས་འགྲུབ་པར་མངོན་ནོ། ༈ །ཞེས་ཆོས་ཀྱི་རྒྱལ་པོ་འཕགས་པ་རིན་པོ་ཆེ་བློ་གྲོས་རྒྱལ་མཚན་གྱིས་གསུང་གི་གསལ་བྱེད་འདི་ཡང་གོང་གི་རིགས་སྐྱེས་ས་སྐྱ་པ་ངག་དབང་ཀུན་དགའ་བློ་གྲོས་ཀྱིས་ཉུང་ངུའི་ངག་གིས་བཀོད་པའི་ཡི་གེ་པའང་ཀུན་བློ་གྱིས་སོ།། །། ཞུས་སོ།། །། PAGE * MERGEFORMAT 2 ཀུན་དགའ་བློ་གྲོས། རྡོ་རྗེ་རྣམ་པར་འཇོམས་པ་བ་རི་ལུགས་ཀྱི་ཞི་བའི་སྦྱིན་སྲེག PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
