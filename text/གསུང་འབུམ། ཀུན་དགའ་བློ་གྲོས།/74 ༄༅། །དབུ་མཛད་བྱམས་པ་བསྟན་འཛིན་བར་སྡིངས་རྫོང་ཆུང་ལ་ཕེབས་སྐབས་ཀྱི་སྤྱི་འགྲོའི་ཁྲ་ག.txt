གསུང་འབུམ། ཀུན་དགའ་བློ་གྲོས།
པོད ༧༤
༄༅། །དབུ་མཛད་བྱམས་པ་བསྟན་འཛིན་བར་སྡིངས་རྫོང་ཆུང་ལ་ཕེབས་སྐབས་ཀྱི་སྤྱི་འགྲོའི་ཁྲ་གཞི།
༄༅། །དབུ་མཛད་བྱམས་པ་བསྟན་འཛིན་བར་སྡིངས་རྫོང་ཆུང་ལ་ཕེབས་སྐབས་ཀྱི་སྤྱི་འགྲོའི་ཁྲ་གཞི། ཤྲཱི་ས་སྐྱ་པ་ངག་དབང་ཀུན་དགའ་བློ་གྲོས་སངས་རྒྱས་བསྟན་པའི་རྒྱལ་མཚན་དང་། ངག་དབང་ཀུན་དགའ་དཔལ་ལྡན་ཆོས་སྐྱོང་བཀྲ་ཤིས་གྲགས་པ་རྒྱལ་མཚན་དཔལ་བཟང་པོ་དང་། ངག་དབང་ཀུན་དགའ་ཕན་བདེ་རྒྱ་མཚོ་ཐེག་མཆོག་བསྟན་པའི་རྒྱལ་མཚན་དཔལ་བཟང་པོ་རྣམ་གསུམ་གྱི་ཡི་གེ བར་སྡིངས་ཆུང་དཀར་པོ་ས་དགེ་ཁུང་མཚོན་ཁེ་ཉེ་འབྲེལ་མཚུངས་མཆོད་གནས་དོན་གཉེར་ཚང་མར་སྤྲིངས་པ། རྫོང་ཆུང་འདི་པ་སྔོན་དུས་སྡེ་བདག་ཞིག་གིས་བཙན་རྫོང་ངམ། ཡང་ན་ཐུགས་དམ་པ་ཞིག་གིས་དབེན་གནས་ལྟ་བུ་ཡིན་འདུག་པར་གདན་ས་ཆེན་པོའི་ཆོས་སྡེའི་ཁྲོད་ནས། གནས་འཛིན་པ་རེ་འབྱོན་སྲོལ་འདུག་པ་ངེད་རང་དྲན་དུས་ལྷ་ཁང་ཆེན་མོའི་རབ་འབྱམས་པ་ལུགས་ཟུང་ཤེས་བྱར་མི་དམན་ཙམ་ངག་དབང་བསོད་ནམས་དེས་འཛིན་སྐབས་འདུག་པར་མཆོད་གནས་འཕེར་བ་སོགས་མཁོ་ཆེན་རང་འདུག་ཅིང་། དེ་རྗེས་ཚུལ་ཁྲིམས་འདི་པ་ལྷ་ཁང་ཆེན་མོའི་བསྒྲིགས་ཁྲོད་ནས་ཡིན་པ་བཞིན་ཁོ་པ་ཀློག་བཟང་བ་སོགས་ཀྱིས་ལོ་དུ་མར་དེར་བེབས་ཆོད་ངེས་བྱུང་སོང་རྒད་པོས་ཁུར་མ་ཐེག་ཚབ་དཔལ་ས་སྐྱའི་བན་གཙང་དབུ་མཛད་བྱམས་པ་བསྟན་འཛིན་འདི་པ་ཤེས་རབ་གོ་བ་སྐད་བཅས་བཟང་ཞིང་བསྙེན་སྒྲུབ་ལས་གསུམ་མཐར་ཕྱིན་ཕྱག་ལེན་ཡེང་ཐང་ཅན་རང་ཡིན་ཡང་། ལས་ཚན་འགན་འཁུར་དཀའ་ཙམ་བྱུང་སོང་བ་ནས་ཁོང་ལ་སྔར་བྱས་བདག་རྒྱན་ཚུལ་དང་།
ལྷག་པར་དེ་ཕྱོགས་མཆོད་གནས་དཀོན་པོར་ཕན་ཐོགས་ལྷག་བསམ་ཁོ་ནས་ཆེད་རྫོང་བགྱིས་པ་འདི་པས་ཀུན་རིག ཚེ་ཆོག་གྲུབ་རྒྱལ། བླ་མ་ཞི་ཁྲོ་སོགས་ཆོས་འཆད་འདྲ་ཡང་ཐུབ་ངེས་དང་། གྲྭ་ཏོག་གིས་མཚོན་ཀློག་འདོན་ཐོགས་མེད་དང་། ལྷ་བསངས། བསྐང་གསོ་ཀུན་འབྱུང་བཞི། བརྒྱ་བཞི་ཤ་བརྒྱ་ཟན་བརྒྱ་སོགས་གླུད་ཆོག་རྣམས་ཀྱང་ཤེས་པ་དང་། གཏོར་བཟློག སྲི་གནོན། གཏད་ཧྲུལ་སོགས་ཀྱང་འབྱུང་ཞིང་།
གདོན་འགྲོལ་བྱད་གྲོལ་སོགས་ཤེས་པ་དང་། རབ་གནས་སྦྱིན་སྲེག་སོགས་མདོར་ན་མཆོད་གནས་འདོད་དགུ་ཡོང་ཚད་འདི་པར་ཉེ་མཁོའི་ཆས་འདྲ་ཡང་འདི་ནས་བཏང་ཡོད་པས་རྒྱུན་དུ་མཆོད་གནས་རང་རྩལ་འདོན་དང་། སྐབས་མཚམས་སུ་མཚམས་ཞག་བདུན། ཟླ་གང་ཙམ་མཛད་སོང་ན་དང་། རེས་འགའ་དཔལ་ས་སྐྱར་བྱོན་ནས་ཞག་ཟླ་ཇི་ཐོགས་སྡོད་འཇུག་རོགས་ཀྱིས་མེ་ཤིང་གི་མཚོན་མཐུན་རྐྱེན་གང་འགྲུབ་ཐག་རིང་འགྲོ་སྐབས་ཞོན་ཁལ་ཕན་ཐོགས་བྱེད་པ་སོགས་མདོར་ན་ཁྱེད་སྦྱིན་བདག་ཀུན་ལ་བསྩལ་གདམས་བྱས་ཡིན་ལ་འདི་པར་དབུ་འདོན་ཡང་དག་ཡོང་བར་གྱིས། ཞེས་དགེ་བྱེད་ཆུ་སྟག་སྨིན་དྲུག་ཟླ་བའི་ཡར་ཚེས་བདུན་ལ་དཔལ་ས་སྐྱའི་བཞི་ཐོག་ཕོ་བྲང་ཡང་སྟེང་ནས་ས་སྐྱ་པ་ཀུན་བློས་ཟོར་འཛིན་སྔོན་འགྲོའི་ཐུན་དབར་ལ་མགྱོགས་བྲིས་སུ་བགྱིས།། །། དགེའོ།། །། PAGE * MERGEFORMAT 2 ཀུན་དགའ་བློ་གྲོས། དབུ་མཛད་བྱམས་བསྟན་བར་སྡིངས་རྫོང་ཆུང་ལ་ཕེབས་སྐབས་ཀྱི་སྤྱི་འགྲོའི་ཁྲ་གཞི། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
