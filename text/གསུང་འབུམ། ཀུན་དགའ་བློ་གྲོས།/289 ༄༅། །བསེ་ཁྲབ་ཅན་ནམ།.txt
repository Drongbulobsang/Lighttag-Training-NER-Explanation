གསུང་འབུམ། ཀུན་དགའ་བློ་གྲོས།
པོད ༢༨༩
༄༅། །བསེ་ཁྲབ་ཅན་ནམ།
༄༅། །བསེ་ཁྲབ་ཅན་ནམ། ཚངས་པ་དུང་ཐོད་ཅན་ནམ། རྣམ་སྲས་མདུང་དམར་རམ། གཉན་ཆེན་ཐང་ལྷ་སོགས་རྣམ་འགྱུར་དང་མཚན་ཐ་དད་ཀྱི་སྲུང་མ་ངོ་བོ་གཅིག་པ་གསང་ཕུ་བའི་གསོལ་མཆོད་རྔོག་ལོའི་རྗེས་འཛིན་བཞུགས་སོ།། ན་མོ་གུ་རུ་པདྨ་ཀྲོ་དྷཱ་ཡ། དཔལ་ས་སྐྱའི་ཆོས་ལས་པ་ཆེན་པོ་རེད་མདའ་བ་གཞོན་ནུ་བློ་གྲོས་ཀྱིས་བླ་བྲང་དགའ་ལྡན་ཞེས་གྲགས་པ་འདིར་སྔགས་འཆང་མངྒའི་མཚན་ཅན་གྱི་སྐུ་ཐོག་ལ་རྔོག་ལོ་བློ་ལྡན་ཤེས་རབ་ཀྱི་བཀའ་སྲུང་གསང་ནེའུ་ཐོག་གི་ཆོས་གྲྭ་ཆེན་པོའི་གནས་བདག་རྒྱལ་ཆེན་བསེ་ཁྲབ་ཅན་དུ་གྲགས་པ་འདི་འཁོར་བའི་ཐུགས་སྣང་ཤར་བ་བཞིན་ཞལ་འབག་བཞུགས་པའི་མགོན་ཁང་མཛད་དེ་གཏོར་སྤོད་ཆེན་མོའི་བསྡུས་རུ་དང་ཆབས་ཅིག་གཏོར་མ་སྤོ་འཛུགས་མཛད་པ་བཅས་ཀྱི་ཆོས་སྐྱོང་འདིའི་ཆོས་སྐོར་ཡེར་པའི་གཏོར་མ་ཡིན་ཟེར་བ་ཞིག་ཡོད་ཚོད་འདུག་ཀྱང་། གོང་ས་ལྔ་པ་ཆེན་པོས་ཁུངས་མ་དག་པར་མཛད་དེ། གོང་ས་ལྔ་པ་ཆེན་པོ་རང་གི་ཐུགས་བཞེད་རྙིང་ལུགས་དགོངས་འདུས་ཆོས་སྐོར་གྱི་སྲུང་མ་བཙན་རྒོད་འབར་བ་སྤུན་བདུན་གྱི་གྲས་ཡིན་གསུངས་པ་འདུག་ཀྱང་། གསང་ཕུ་བ་དོན་གྲུབ་ལེགས་བཟང་དང་། སྔགས་འཆང་མངྒའི་མཚན་ཅན་ནི་ཡེར་པའི་གཏོར་མ་དེ་ཁུངས་མ་ཡིན་པར་བཞེད།
གང་ལྟར་མེ་ཁྱི་ལོ་ནས་བཟུང་དགའ་ལྡན་མགོན་ཁང་དུ་བསེ་ཁྲབ་ཅན་གྱི་གཏོར་མ་གྲུ་གསུམ་པ་གཅིག་བཙུགས་ཏེ་ལོ་གནང་དུས་ཀྱི་བསྡུས་རུ་དང་ཆབས་ཅིག་ཡོད་རྒྱུའི་བསྐང་གསོ་གཏོང་ཚུལ་ནི། ཕུར་ཆུང་གཏོར་བསྔོ་བཤགས་པ་གསུམ། བསྐང་བ་ཐུགས་དམ་མ་ཤུར་མ། ། རྩ་བརྒྱུད་བླ་མ་རྫོགས་པ་དང་། ། རྔ་བརྡུང་འདུར་ཤུར་གང་རུང་གིས། ། སྟོང་པའི་ངང་ལས་ཧྲཱིཿཡིག་དམར་པོ་ལས། ། འོད་འཕྲོས་གདུག་ཅན་ཚར་བཅད་ཚུར་འདུས་ཐིམ། ། དེ་ཉིད་ཡོངས་གྱུར་རྒྱལ་བའི་བསྟན་སྲུང་ཆེ། ། ཆོས་སྐྱོང་བསེ་ཡི་ཁྲབ་ཅན་སྐུ་མདོག་དམར། ། ཞལ་གཅིག་ཕྱག་གཉིས་སྤྱན་གསུམ་ཕྱོགས་བཅུར་གཟིགས། །
གཡས་པ་བིང་ཆེན་ཀླད་བསྐོར་དམག་ཚོགས་འདྲེན། ། གཡོན་པ་བདུད་ཞགས་ཁྲ་བོ་ཐུགས་ཁར་འཛིན། ། དར་དམར་གྱིས་མཛེས་བསེ་རྨོག་དབུ་ལ་གསོལ། ། དར་གྱི་སྟོད་གཡོགས་འཇོལ་བེར་སྣ་ཚོགས་ཀྱིས། ། སྟེང་ན་བསེ་ཁྲབ་ཁྲ་བོ་སྐུ་ལ་གསོལ། ། སྟག་རལ་གཡས་ལ་གཟིག་ཤུབས་གཡོན་ན་བསྣམས། ། རླུང་གི་ཤུགས་འཆང་སྟོང་གསུམ་མ་ལུས་པ། ། སྐད་ཅིག་བགྲོད་པའི་རྟ་མཆོག་རག་པ་ཆིབས། ། མེ་དཔུང་རབ་ཏུ་འབར་བའི་ཀློང་དཀྱིལ་དུ། ། མཆོད་གཏོར་རྒྱ་ཆེན་འབུལ་གྱིས་བཞུགས་སུ་གསོལ། །
དེ་ཡི་གཡས་གཡོན་མདུན་རྒྱབ་ཕྱོགས་མཚམས་བཞིར། ། སྐུ་གསུང་ཐུགས་དང་ཡོན་ཏན་ཕྲིན་ལས་ཀྱི། ། སྤྲུལ་པ་འབུམ་དང་ཡང་སྤྲུལ་ཕོ་ཉར་བཅས། ། ཐམས་ཅད་ཁྲོ་ཞི་དགྲ་ལ་རྔམས་ཤིང་རྒོད། ། འུར་འུར་ཆེམ་ཆེམ་སྒྲ་ཡིས་སྟོང་གསུམ་ཁེངས། ། བསྟན་དགྲ་ཚར་གཅོད་བསྟན་འཛིན་སྡེ་སྐྱོང་བའི། ། ལས་ལ་སྐད་ཅིག་ཙམ་ཡང་མི་གཡེལ་བར། ། སྤྲིན་ཕུང་འཐིབས་པ་བཞིན་དུ་བཞུགས་སུ་གསོལ་ལ་ཚིག་རོལ། ཧཱུྃ་རབ་དམར་སྲིན་པོ་ཁྲོས་འདྲས་ས་འཛིན་ཁེངས། ། སོག་པོའི་སྣ་ལྟར་མཁའ་ལ་སྙེགས་པའི་གནས། །
རབ་བཞུགས་ཁྲོ་བོའི་རྒྱལ་པོ་བསེ་ཁྲབ་ཅན། ། མ་ཐོགས་མྱུར་དུ་བསྒྲལ་བའི་ལས་ལ་བྱོན། ། བདེ་བའི་དཔལ་སྟེར་བཀྲ་ཤིས་ལྷ་ཡི་ཁང་། ། སུམ་ཅུ་རྩ་གསུམ་ཆོས་ཀྱི་ཕོ་བྲང་ནས། ། སྔགས་སྲུང་ནག་པོ་མཐུ་སྟོབས་དྲག་པོ་ཆེ། ། ལས་བཞི་བསྒྲུབ་ཕྱིར་གནས་འདིར་གཤེགས་སུ་གསོལ། ། རྒྱ་གར་ཨུ་རྒྱན་བོད་ཡུལ་གཙུག་ལག་ཁང་། ། མ་ལུས་བསྲུང་མར་ཁས་བླངས་དཔའ་བོ་ཆེ། ། མནའ་ཟན་ཚེ་སྲོག་འབྲལ་བའི་ལས་ལ་བརྩོན། ། བདུད་འདུལ་དཔའ་བོ་གནས་འདིར་གཤེགས་སུ་གསོལ། །
ཞེས་ཤླཽ་ཀ་གསུམ་པོ་འདི་ལ་མྱུར་མགྱོགས་སྡེ་བརྒྱད་མའི་དབྱངས་རོལ་ཤླཽ་ཀ་རེ་རེ་རྫོགས་མཚམས་ཛར་དང་གསུམ་བརྡེག་ལེན་བཅས། དུས་གསུམ་རྒྱལ་བ་ཀུན་གྱི་སྐུ་གཅིག་པོ། ། སྙིགས་མའི་དུས་སུ་རྒྱལ་པོའི་ཆས་སུ་སྟོན། ། རྒྱུད་སྡེའི་སྙིང་པོའི་འགྲོ་དོན་གཏེར་དུ་སྦས། ། པད་མའི་བཀའ་བསྟོད་གནས་འདིར་གཤེགས་སུ་གསོལ། ། སྔོན་ཚེ་ལོ་ཆེན་བློ་ལྡན་ཤེས་རབ་ཀྱིས། ། བོད་ཡུལ་བསྟན་པ་བསྲུང་བར་བཀའ་བསྒོས་པ། ། ཆོས་སྐྱོང་ཆེན་པོ་འཁོར་དང་བཅས་པ་རྣམས། ། སྤྱན་འདྲེན་མཆོད་པའི་གནས་འདིར་གཤེགས་སུ་གསོལ། ། དད་པ་དང་ནི་དམ་ཚིག་ལ་དགོངས་ནས། །
ཚུར་སྤྱོན་ཚུར་སྤྱོན་རྒྱལ་ཆེན་བསེ་ཁྲབ་ཅན། ། ཞི་རྒྱས་དབང་དྲག་ལས་ཀུན་སྒྲུབ་པ་ཡི། ། སངས་རྒྱས་བསྟན་པ་བསྲུང་ཕྱིར་གཤེགས་སུ་གསོལ། ། སྐུ་གསུང་ཐུགས་དང་ཡོན་ཏན་ཕྲིན་ལས་ཀྱི། ། རྗེ་ཡི་རྒྱལ་པོ་སྤྲུལ་པ་ཡང་སྤྲུལ་དང་། ། ལས་མཁན་ཕོ་ཉ་འཁོར་དང་བཅས་པ་རྣམས། ། རྣལ་འབྱོར་ཕྲིན་ལས་བསྒྲུབ་ཕྱིར་གཤེགས་སུ་གསོལ། ། སྦྲེལ་ནས། ཕན་བདེ་ཀུན་འབྱུང་མ་རྒྱུན་བཞིན་ལ་ཆེམ་བརྡུང་གི་ཚེ། ཨོཾ་ཧྲཱིཿམ་ཧཱ་རཱ་ཛ་ས་པཱ་རི་ཝཱ་ར་ས་མཱ་ཛཿ
ཛཿཧཱུྃ་བཾ་ཧོ། ཞེས་དང་། སྤྱན་འདྲེན་གྱི་རོལ་མོ་ཐམས་ཅད་ལ་རྐང་གླིང་། ཀ་བ་ཀེང་རུས་མ་ཤླཽ་ཀ་གཅིག་རོལ་མོ་ཆེམ་བརྡུང་ལ། ཨོཾ་ཧྲཱིཿམ་ཧཱ་རཱ་ཛ་ས་པཱ་རི་ཝཱ་ར་ཨ་ཤྭ་ཨ་པ་ན་ཏིཥྛནྟུ། ཞེས་དང་རོལ་སྐོར་འབེབས་བཅས། ཨོཾ་ཧྲཱིཿམ་ཧཱ་རཱ་ཛ་ས་པཱ་རི་ཝཱ་ར་ཨོཾ་ཨ་ཀཱ་རོ་སོགས་ལན་གསུམ་གྱིས་གཏོར་མ་བསྔོས། ཨོཾ་ཧྲཱིཿམ་ཧཱ་རཱ་ཛ་ས་པཱ་རི་ཝཱ་ར་ཨ་ནས་ཤཔྟ་ཨཱཿཧཱུྃ་གི་བར་གྱི་ཕྱི་མཆོད། ཨོཾ་ཧྲཱིཿམ་ཧཱ་རཱ་ཛ་ས་པཱ་རི་ཝཱ་ར་ཨོཾ་ཨཱཿཧཱུྃ་གིས་ནང་མཆོད། ཆོས་སྐྱོང་བའི་རྒྱལ་པོ་ཆེན་པོ་བསེ་ཁྲབ་ཅན་འཁོར་དང་བཅས་ཁྱེད་རྣམས་ཕྱི་ནང་གསང་གསུམ་གྱི་བསྐང་རྫས་སོགས་འཕྲིན་བཅོལ་གསུངས་རྒྱུན་བཞིན།
ཧཱུྃ་རྩ་རེ་བཤམས་པ་ནས། བྱ་ནག་ཚོགས་བར་ལ་ལྷ་མཆོག་མའི་མཆོད་དབྱངས་འདུར་གདངས་མ་བཅུག་ལ། རྐང་གླིང་རྒྱུན་བཞིན་དང་། ཁྱེད་ལ་འབུལ་བཞེས་དང་། རོལ་མོ་བླངས་ནས། པ་རེ་སོགས་ཚིག་རྐང་གསུམ་ལ་རོལ་སྐོར། མཛད་ཅེས་པ་ལ་ནེམས། དུ་དང་གསོལ་ལ་ཆེ་བ། ཙ་ཏུར་ནས་དབྱངས་གྱི་འཕྲོས། ཚོགས་ཞེས་པ་དང་རོལ་མོ་བླངས་ནས།
གསུམ་བརྡེག་བྲེལ་བ་དང་དལ་བ་སྟེ་ལྷ་མཆོག་མ་སོར་བཞག ཞ་ཉེ་མ་འདྲེས་ནས་རྒྱས་པར་མཛོད་ཀྱི་བར་རྒྱུན་བཞིན་ལ་ཆེམ་བརྡུང་མེད་པ། ཧྲཱིཿལས་བྱུང་བའི་མགོན་པོ་ནི། ། སྐུ་མདོག་དམར་པོ་བསེ་ཁྲབ་ཅན། ། སྐུ་ལ་བསེ་ཁྲབ་དམར་པོ་གསོལ། ། དབུ་ལ་བསེ་རྨོག་དམར་པོ་གསོལ། ། ཤླཽ་ཀ་གཅིག་པོ་འདི་ལ་ནག་པོ་གནོད་སྦྱིན་མའི་དབྱངས་རོལ། དེ་ཕྱིན་འདུར་ཤུར་གང་རུང་གིས། ཕྱག་ན་མདུང་དམར་བ་དན་ཅན། ། བསྟན་དགྲ་ཐལ་བར་བརླག་བྱེད་པའི། །
མཐུ་ཆེན་དྲག་པོའི་ཐུགས་དམ༞ ། ཆོས་རྒྱལ་ཆེན་པོའི་ཐུགས་དམ༞ ། བསེ་ཁྲབ་ཅན་གྱི་ཐུགས་དམ༞ ། བདུད་བཙལ་རྒྱལ་པོའི་ཐུགས་དམ༞ ། མདུང་དམར་ཅན་གྱི་ཐུགས་དམ༞ ། ཅེས་པ་འོག་མ་རྣམས་ལའང་རིགས་འགྲེ་བྱའོ། ། ཧཱུྃ་རིན་ཆེན་ལྔ་ཡི་རྒྱན་ཆ་དང་། ། ཐོད་སྐམ་ལྔ་ཡི་ཅོད་པཎ་དང་། ། གདུག་པ་ཅན་གྱི་མགོ་བོའི་ཕྲེང་། ། ཁྲག་འཛག་ལྔ་བཅུའི་དོ་ཤལ་ཅན། །
བསེ་ཁྲབ་བསེ་རྨོག་བསེ་ཕུབ་དང་། ། མདུང་དམར་དགྲ་སཏྭ་མདའ་གཞུ་དང་། ། ཡིད་འོང་མཚོན་ཆ་མང་པོ་ཡིས། ། མཐུ་ཆེན༞ ༞༞༞༞ ། ཧཱུྃ་རྔ་ཆེན་དུང་ཆེན་གླིང་བུ་དང་། ། ཆ་ལང་རྐང་གླིང་རྒྱ་གླིང་སོགས། ། ཡིད་འོང་སྒྲ་སྙན་མང་པོ་ཡིས། ། མཐུ་ཆེན༞ ༞༞༞༞ ། ཧཱུྃ་དབང་པོ་ལྔ་ཡི་མེ་ཏོག་དང་། ། ཚིལ་ཆེན་སྤོས་ཀྱི་དུད་སྤྲིན་དང་། །
ཞུན་ཆེན་སྒྲོན་མེ་འབར་བ་དང་། ། ཁྲག་ཞག་རྒྱ་མཚོའི་དྲི་ཆབ་དང་། ། ཁྲག་ཞག་ཤ་རུས་གཏམས་པ་ཡི། ། ཞལ་ཟས་བཤོས་བུ་དམར་ནག་དང་། ། རིན་ཆེན་ལྔ་དང་སྙིང་པོ་ལྔ། ། སྣ་ཚོགས་རོ་བཅུད་ལྡན་པའི་ཟས། ། མཐུ་ཆེན༞ ༞༞༞༞ ། ཧཱུྃ་རྫུ་འཕྲུལ་ཤུགས་འཆང་རྟ་མཆོག་དང་། ། གཤོག་སྐོར་བྱེད་པའི་བྱ་དམར་དང་། ། འཁེང་ཞིང་ཟུག་པའི་ཁྱི་དམར་དང་། །
འབྲོས་འདེད་བྱེད་པའི་ལྕེ་སྤྱང་དང་། ། མདངས་དང་ལྡན་པའི་གཡག་ནག་དང་། ། སྟོབས་དང་ལྡན་པའི་སྟག་གཟིག་སོགས། ། སྤྲུལ་པའི་དུད་འགྲོ་སྣ་ཚོགས་པས། ། མཐུ་ཆེན༞ ༞༞༞༞ ། ཧཱུྃ་གཡས་ན་སྐུ་ཡི་སྤྲུལ་པ་ནི། ། ནེའུ་ཀླུ་བཙན་བེར་ནག་ཅན། ། ཆིབས་སུ་ཆུ་རྟ་མཐིང་ནག་ཆིབས། ། སྦྲུལ་འབུམ་སྡེ་བརྒྱད་སྤྲུལ་པ་འགྱེད། ། ལྕགས་ཀྱི་སྡིགས་པ་ཁྲོ་ལོ་ལོ། །
ཟངས་ཀྱི་སྦལ་པ་ཆི་ལི་ལི། ། གཡུ་ཡི་ལྕང་མོ་ཉི་ལི་ལི། ། རྒྱན་གྱི་གཏོར་མ་འདི་བཞེས་ལ། ། རྣལ་འབྱོར་བདག་ཅག་འཁོར་བཅས་ཀྱི། ། ནད་གདོན་གཞན་གྱི་བྱད་ཁ་སོགས། ། ལུས་ཀྱི་བར་ཆད་ཞི་བར་མཛོད། ། དམ་ཉམས་དགྲ་བོའི་ཤ་ལ་རོལ། ། དམ་ཉམས་དགྲ་བོའི་ཁྲག་ལ་རོལ། ། རུས་པ་ཀླད་པ་ནང་ཁྲོལ་ཟོ། ། ཏིལ་འབྲུ་ཙམ་ཡང་མེད་པར་མཛོད། །
དུས་ལ་བབ་བོ་ཕྲིན་ལས་མཛོད། ། ཧཱུྃ་གཡོན་ན་གསུང་གི་སྤྲུལ་པ་ནི། ། བཙན་གྱི་རྒྱལ་པོ་བསེ་ཁྲབ་ཅན། ། སྐུ་མདོག་དམར་ནག་བེར་ཆེན་གསོལ། ། ཆིབས་སུ་བཙན་རྟ་དམར་པོ་ཆིབས། ། སྤྲེའུ་དམར་པོ་ཕོ་ཉར་འགྱེད། ། རྒྱན་གྱི་གཏོར་མ་འདི་བཞེས་ལ། ། རྣལ་འབྱོར་བདག་ཅག་འཁོར་བཅས་ཀྱིས། ། ནད་གདོན་གཞན་གྱི་བྱད་ཁ་སོགས། ། ངག་གི་བར་ཆད་ཞི་བར་མཛོད། །
དམ་ཉམས་དགྲ་བོའི་ཤ་ལ་རོལ། ། དམ་ཉམས་དགྲ་བོའི་ཁྲག་ལ་རོལ། ། རུས་པ་ཀླད་པ་ནང་ཁྲོལ་ཟོ། ། ཏིལ་འབྲུ་ཙམ་ཡང་མེད་པར་མཛོད། ། དུས་ལ་བབ་བོ་ཕྲིན་ལས་མཛོད། ། ཧཱུྃ་མདུན་ན་ཐུགས་ཀྱི་སྤྲུལ་པ་ནི། ། ལྷ་ཡི་སྲུང་མ་གོས་དཀར་ཅན། ། ཆིབས་སུ་ལྷ་རྟ་དཀར་པོ་ཆིབས། ། ཉན་ཐོས་དགེ་སློང་སྤྲུལ་པ་འགྱེད། ། རྒྱན་གྱི་གཏོར་མ༞ །
རྣལ་འབྱོར༞ ། ནད་གདོན་གཞན༞ ། སེམས་ཀྱི་བར༞ ། དམ་ཉམས་དགྲ་བོའི་ཤ་ལ་རོལ། ། དམ་ཉམས་དགྲ་བོའི་ཁྲག་ལ་རོལ། ། རུས་པ་ཀླད་པ༞ ། ཏིལ་འབྲུ༞ ། དུས་ལ༞ ། ཧཱུྃ་རྒྱབ་ཏུ་ཡོན་ཏན་སྤྲུལ་པ་ནི། ། ཆོས་གཏོར་སྲུང་མ་གོས་དཀར་ཅན། །
ཆིབས་སུ་མཚའ་ལུ་རྟིང་དཀར་ཆིབས། ། བྱི་ལ་གྭ་པ་སྤྲུལ་པ་འགྱེད། ། རྒྱན་གྱི་གཏོར་མ༞ ། རྣལ་འབྱོར༞ ། ནད་གདོན་གཞན་གྱི༞ ། ཡོན་ཏན་བར་ཆད༞ ། དམ་ཉམས༞ ། དམ་ཉམས་དགྲ༞ ། རུས་པ་ཀླད་པ༞ ། ཏིལ་འབྲུ༞ །
དུས་ལ་བབ་བོ༞ ། ཧཱུྃ་མཚམས་བཞིར་ཕྲིན་ལས་སྤྲུལ་པ་ནི། ། སྐུ་མདོག་དམར་སེར་དམག་ཆས་ཅན། ། ཆིབས་སུ་རག་པ་རྟིང་དཀར་ཆིབས། ། སྐུ་ལ་བསེ་ཁྲབ་ཁྲ་བོ་གསོལ། ། སྡིག་པ་ནག་པོ་ཕོ་ཉར་འགྱེད། ། རྒྱན་གྱི༞ ། རྣལ་འབྱོར༞ ། ནད་གདོན་གཞན༞ ། ཕྲིན་ལས་བར་ཆད༞ །
དམ་ཉམས༞ ། དམ་ཉམས༞ ། རུས་པ་ཀླད་པ༞ ། ཏིལ་འབྲུ༞ ། དུས་ལ་བབ༞ ། ཧཱུྃ་སྟེང་ན་རྗེ་ཡི་སྤྲུལ་པ་ནི། ། ཟ་འོག་དམར་ཁྲ་སྐུ་ལ་གསོལ། ། ཆིབས་སུ་ཅང་ཤེས་བྲ་ནག་ཆིབས། ། དཔའ་བོ་སྟག་ཆས་སྤྲུལ་པ་འགྱེད། ། རྒྱན་གྱི༞ །
རྣལ་འབྱོར༞ ། ནད་གདོན་གཞན༞ ། འགལ་རྐྱེན་བར༞ ། དམ་ཉམས༞ ། དམ་ཉམས་དགྲ་བོའི༞ ། རུས་པ་ཀླད་པ༞ ། ཏིལ་འབྲུ༞ ། དུས་ལ་བབ༞ ། ཚིག་རོལ། ཧཱུྃ་ཐུབ་པའི་རྒྱལ་ཚབ་བློ་ལྡན་ཤེས་རབ་ཀྱིས། །
བཀའ་ལུང་སྲོག་ལྟར་མདུད་པ་དམ་བཅས་ནས། ། བསྟན་དང་བསྟན་འཛིན་སྐྱོང་བའི་བྱ་ར་བ། ། བཀའ་སྡོད་སྟོབས་ལྡན་ཁྱེད་ལ་བདག་བསྟོད་དོ། ། ཤླཽ་ཀ་གཅིག་ལ་བདེ་ཆེན་ལྷུན་འགྲུབ་མའི་དབྱངས་རོལ། འཇིགས་རུང་དུས་མཐའི་མེ་ལྟར་འབར་བའི་སྐུ། ། བསེ་ཡི་ཁྲབ་ཅན་བཀའ་བསྟོད་ཕོ་ཉར་བཅས། ། མཆོད་གཏོར་བདུད་རྩིའི་རྒྱ་མཚོ་འདི་བཞེས་ལ། ། བདག་ཅག་དཔོན་སློབ་ཡོན་མཆོད་འཁོར་བཅས་ཀྱི། ། འགལ་རྐྱེན་མི་མཐུན་ཕྱོགས་ཀུན་ཞི་བ་དང་། ། རྣམ་དཀར་ཕྲིན་ལས་སྤེལ་བའི་ལས་མཛོད་ཅིག །
ཚིག་རོལ། ཐུབ་པའི་བསྟན་པ་དཔལ་ལྡན་ར་བ་རྨད། ། བློ་གསལ་ཕྱེ་བའི་ཚོགས་ཀྱིས་ཡོངས་གང་ནས། ། སྨྲ་བའི་ཉི་མ་བློ་ལྡན་ཤེས་རབ་ཀྱིས། ། བསྟན་དང་བསྟན་འཛིན་སྤེལ་བའི་ལས་མཛོད་ཅིག ། སྔོན་ཚེ་ལོ་ཆེན་བློ་ལྡན་ཤེས་རབ་ཀྱིས། ། མི་འབྲལ་ལུས་དང་གྲིབ་མ་བཞིན་འགྲོགས་ནས། ། རྣལ་འབྱོར་བདག་གི་མགོན་དུ་ཁྱེད་བསྔགས་པས། ། བསྟན་པ་ཕྱོགས་བཅུར་སྤེལ་བའི་ལས་མཛོད་ཅིག ། ས་སྐྱའི་རྗེ་བཙུན་མའི་དབྱངས་ཤླཽ་ཀ་གཉིས་པ་ནས་མྱུར་བ་དང་རོལ་མོ་བཅས།
ཁྱད་པར་བསྟན་པའི་མངའ་བདག་ས་སྐྱ་པའི། ། བཤད་སྒྲུབ་ཆུ་བོའི་རྒྱུན་ལྟར་གནས་པ་དང་། ། བསྟན་འཛིན་སྐྱེས་བུས་འཛིན་མའི་ཁྱོན་གང་ནས། ། ལེགས་བཤད་རྒྱལ་རྔ་སྲིད་ན་མཐོ་བར་མཛོད། ། བསྟན་པའི་རཱུ་ཏྲ་ལས་ངན་སྡིག་ཅན་རྣམས། ། སྐད་ཅིག་ཙམ་ལ་ཐལ་བར་རློག་པ་དང་། ། བསྟན་འཛིན་བུ་བཞིན་སྐྱོང་བར་ཞལ་བཞེས་པའི། ། རྒྱལ་ཆེན་འཁོར་དང་བཅས་ལ་བསྟོད་པར་བགྱི། ། མཆོད་སྦྱིན་གཏོར་མ་འདི་སྣོམས་ལ། ། ཡིད་ལ་འདོད་པ་ཀུན་འགྲུབ་ཤོག་ལ་ཚིག་རོལ་ཆེམ་བརྡུང་གསུམ་བརྡེག་ལེན་ཅན།
ས་སྐྱའི་རྗེ་བཙུན་མ་སོགས་བསྐང་བའི་འཕྲོས་བསྟོད་པ་ནག་རྔམས་མ། གཏོར་འབུལ་སྟེང་དུ་སྔར་རྒྱུན་བཞིན་བྱེད་དོ།། །། ཞེས་པའང་ས་སྐྱ་པ་ངག་དབང་ཀུན་དགའ་བློ་གྲོས་ཀྱིས་མེ་ཁྱི་ལོར་བྲིས།། །། དགེའོ།། །། PAGE * MERGEFORMAT 2 ཀུན་དགའ་བློ་གྲོས། བསེ་ཁྲབ་ཅན་སོགས་སྲུང་མ་འགའི་གསང་ཕུ་བའི་གསོལ་མཆོད། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
