གསུང་འབུམ། ཀུན་དགའ་བློ་གྲོས།
པོད ༡༤༩
༄༅། །ཞལ་དཀར་པོ་ཚེ་འཕེལ་གྱི་བདག་མདུན་སྒྲུབ་ཚུལ་ཐོ།།
༄༅། །ཞལ་དཀར་པོ་ཚེ་འཕེལ་གྱི་བདག་མདུན་སྒྲུབ་ཚུལ་ཐོ།། དབུ་མཛད་ཀུན་དགའ་དོན་གྲུབ་ལ་ཆེད་དོན། ངོར་མཁན་རིན་པོ་ཆེ་ངག་དབང་ཆོས་སྐྱོང་བཟང་པོ་དགུང་གྲངས་ང་བཞིའི་ལོ་འདིར་ཐག་རིང་ཕེབས་འགྲུལ་གྱི་སྐུ་གེགས་ཞི་བ་དང་། སྡེ་དགེ་རྒྱལ་ཁབ་ཆེན་པོ་ལོ་གྲངས་དུ་མར་བསྟན་འགྲོའི་དོན་སྤྱི་སྒེར་ཚང་མ་རྣམ་དཀར་ཐུགས་བསྐྱེད་རྨད་པོ་ཆེ་ལྟར་འགྲུབ་པའི་དགེ་མཚན་ལ་བརྟེན་པ་ངོར་བསྟན་པ་རིན་པོ་ཆེ་དར་རྒྱས་ཡུན་དུ་བཞུགས་པའི་ཐབས་ཁྱད་པར་ཅན་དུ་འགྱུར་བའི་སྐུ་རིམ་དུ་དམིགས་ཞག་གསུམ་རིང་མགོན་ཁང་ཁྱད་འཕགས་བྱང་དུ་དམ་རྫས་གསུམ་བཀྲམ་བསྐང་དམིགས་གསུམ། ཞལ་དཀར་པོ་ཚེ་འཕེལ་གྱི་གཏོར་མ་བུམ་ཐོད་བཅས་བཤམས་ནས་བདག་བསྐྱེད་ལམ་དུས། དཀྱིལ་འཁོར་བསྡུས་ནས། སངས་རྒྱས་ཆོས་ཚོགས་ཚར་གསུམ། ཚད་མེད་བཞི་ནས་གོ་འཕང་ཐོབ་པར་བྱིན་གྱིས་བརླབ་ཏུ་གསོལ་བར་གཏོར་མ་བརྒྱ་རྩའི་བདག་བསྐྱེད་བཞིན་ལ། དྲིལ་གསིལ་ཏིང་ཤགས་གང་ཡང་མི་དགོས། དེ་ནས་རང་གི་སྙིང་ཁར་པདྨ་དམར་པོ་སོགས་ནས།
ཚེའི་དངོས་གྲུབ་ཐོབ་པར་གཞུང་བཞིན། སྔགས་ཕྲེང་འཁོར། རྒྱུད་ལ་སྐྱེས་པར་གཞུང་བཞིན། རླུང་འཛིན་ཤེས་ན་དང་། མ་བྱུང་ཡང་ཆོག རང་གི་སྙིང་ཁ་ནས་འོད་ཟེར་འཕྲོས་པས་ཁམས་གསུམ་སོགས་ནས་སྤྲོས་བྲལ་གྱི་ངང་དུ་བར་གཞུང་བཞིན་ལ་གྱུར་ཞེས་བརྗོད། རང་སྐད་ཅིག་གིས་ཐུན་མཚམས་ཀྱི་ཧེ་རུ་ཀར་གྱུར་ཞེས་དང་། དཀར་པོ་ཚེ་འཕེལ་གྱི་གཏོར་མ་ཨ་མྲྀ་ཏས་བསངས། སྭ་བྷཱ་ཝས་སྦྱངས། སྟོང་པའི་ངང་ལས་པདྨ་དམར་པོ་ནས།
ཐིམ་པར་གོང་བཞིན། གཏོར་ཆུང་ནང་མཆོད་ལྟར་བྱིན་གྱིས་བརླབས། གཏོར་བསྔོ་ལྟར་བསྔོ་ཞིང་། ཕྱི་ནང་མཆོད་པ་ཕྲིན་བཅོལ་བཅས་གཏོར་བསྔོ་བཞིན་གཙོ་བོའི་ཐུགས་ཀ་ནས། ཆི་ལི་བབས་པས་བར་གོང་བཞིན། དེའི་མདུན་ཕྱོགས་ན་བཞུགས་པའི་བསྒྲུབ་བྱ་མཆོག་གི་དབུ་གཙུག་ནས་ཞུགས་སྐུ་ལུས་ཀྱི་ནང་ཐམས་ཅད་ནས་ཐོན་བར་གོང་བཞིན། ཨོཾ་ནས། དེ་ཝི་བར་གོང་བཞིན། ཝཱ་གིནྡྲ་དྷརྨཱ་པཱ་ལ། བྷ་དྲ་ཨཱ་ཡུར་པུཥྚིཾ་ཀུ་རུ་ཡེ་སྭཱཧཱ་སྦྱར་བ་སུམ་བརྒྱ་སོ་གསུམ།
སླར་ཡང་ཐུགས་ཀ་ནས། རང་བཞིན་གྱི་བར་གོང་བཞིན། བསྒྲུབ་བྱ་མཆོག་གི་སྐུ་ལུས་ཀྱི་ནང་ཐམས་ཅད་ལ་ཁྱབ་པས་བདེ་ཆེན་ལྷན་ཅིག་སྐྱེས་པའི་ཡེ་ཤེས་ཁྱད་པར་ཅན་ཐུགས་རྒྱུད་ལ་འཁྲུངས་པར་གྱུར་ཞེས་དང་། གོང་གི་སྔགས་བཞི་བརྒྱ་ཞེ་བཞི་བཟླས་ལ་དཔལ་རྡོ་རྗེ་ནག་པོ་ཆེན་པོ་དཀར་པོ་ཚེ་འཕེལ་གཙོ་འཁོར་ལྔས་བསྒྲུབ་བྱ་མཆོག་གི་སྐུ་ཚེའི་བར་ཆད་ཐམས་ཅད་ཞི་བ་དང་། སྐུ་ཚེ་སྐུ་བསོད་ཐམས་ཅད་གོང་ནས་གོང་དུ་འཕེལ་ཞིང་རྒྱས་པར་བྱིན་གྱིས་བརླབ་ཏུ་གསོལ། ཞེས་བརྗོད་ལ་གཏོར་བསྔོ་བསྐང་བ་རྒྱུན་བཞིན་ལ་ཡིག་བརྒྱ་སུམ་བརྒྱ། ཐུགས་དམ་མ་མགོ་དབྱངས་ཞལ་ལ་རྒྱས་པ་ལྷ་མཆོག་མ་རྫོགས་ནས་རྩ་ལྟུང་བཤགས་པ་བདུན་བསྟོད་མ། ཧཱུྃ་ཡིག་མ། མཇུག་ཆོག་གི་བརྟན་བཞུགས་ཁང་གཏོར་མ་ལའང་བརྟན་བཞུགས། གྲོལ་ཉིན་མདུན་བསྐྱེད་འདོད་གསོལ་རྫོགས་ནས་གཙོ་འཁོར་ལྔར་གསལ་བ་འཆི་མེད་ཚེའི་ཆུ་རྒྱུན་དུ་ཞུ་ནས་བསྒྲུབ་བྱ་མཆོག་གི་དབུ་གཙུག་ཏུ་ཐིམ་ཞེས་བརྗོད་དགེས་བཅས་འགྱུར་ཆེ་སྨིན་གྲུབ་རྨི་ལྟས་བཟང་ངན་གསལ་འཚལ།། །།
ཞུས་སོ།། །། PAGE * MERGEFORMAT 2 ཀུན་དགའ་བློ་གྲོས། ཞལ་དཀར་པོ་ཚེ་འཕེལ་གྱི་བདག་མདུན་སྒྲུབ་ཚུལ་ཐོ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
