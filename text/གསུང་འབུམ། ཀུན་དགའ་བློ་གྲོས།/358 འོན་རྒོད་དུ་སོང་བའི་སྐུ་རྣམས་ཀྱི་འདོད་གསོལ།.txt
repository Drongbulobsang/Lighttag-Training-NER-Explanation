གསུང་འབུམ། ཀུན་དགའ་བློ་གྲོས།
པོད ༣༥༨
འོན་རྒོད་དུ་སོང་བའི་སྐུ་རྣམས་ཀྱི་འདོད་གསོལ།
༄༅། །འོན་རྒོད་དུ་སོང་བའི་སྐུ་རྣམས་ཀྱི་འདོད་གསོལ་བཞུགས་སོ།། ཨོཾ་སྭསྟི། ཕྱོགས་དུས་རྒྱལ་བ་ཀུན་གྱི་གང་འདུལ་རོལ་དབྱིངས་ལས་སྙིགས་དུས་བསྟན་འགྲོའི་མགོན་གཅིག་རྗེ་བཙུན་ས་སྐྱ་པའི་བསྟན་དང་བསྟན་འཛིན་ཡོངས་ཀྱི་འབྱུང་གནས་འཕགས་མཆོག་པད་དཀར་འཛིན་པ་དགེ་བསྙེན་མཆོག་གི་རྣམ་རོལ་དཔལ་ས་སྐྱ་པ་ཆེན་པོ་བརྩེ་ཆེན་ཀུན་དགའ་སྙིང་པོ་ཉིད་སླར་ཡང་རང་རིགས་སུ་ངུར་སྨྲིག་གི་བླ་གོས་འཆང་བའི་ཚུལ་གྱིས་རྒྱལ་བསྟན་ཡོངས་རྫོགས་དང་། ཁྱད་པར་རང་ལུགས་སྙན་བརྒྱུད་པ་བསྟན་པ་རིན་པོ་ཆེའི་མངའ་བདག་མཁས་ཤིང་གྲུབ་བརྙེས་འགྲན་ཟླ་དང་བྲལ་བ་བདག་ཆེན་རྡོ་རྗེ་འཆང་བློ་གྲོས་རྒྱལ་མཚན་དཔལ་བཟང་པོའི་ཞབས་ལ་རིགས་དབོན་གྱི་ཐ་ཤལ་ངག་དབང་ཀུན་དགའ་བློ་གྲོས་སངས་རྒྱས་བསྟན་པའི་རྒྱལ་མཚན་དཔལ་བཟང་པོ་རིགས་ཀྱི་གདུང་ཡུམ་སོགས་ལྟོས་བཅས་ཐམས་ཅད་ཕྱག་འཚལ་ཞིང་སྐྱབས་སུ་མཆིའོ། ། ཚེ་རབས་ཐམས་ཅད་རྗེས་སུ་གཟུང་དུ་གསོལ། རྣམ་འདྲེན་དམ་པ་གང་གི་སྐུ་དང་དམ་པ་ཉིད་ཀྱིས་བྱིན་གྱིས་བརླབས་པའི་བརྒྱུད་འཛིན་བསྟན་པ་རིན་པོ་ཆེ་སྤྱི་སྒོས་ལ་བཀའ་དྲིན་ཆེ་བ་རྗེ་བཙུན་རྡོ་རིངས་པ་ཆེན་པོ་ཀུན་བཟང་ཆོས་ཀྱི་ཉི་མ་བློ་ལྡན་ཤེས་རབ་ཀུན་དགའ་རྒྱལ་མཚན་དཔལ་བཟང་པོ། ཚར་ཆེན་རྡོ་རྗེ་འཆང་བློ་གསལ་རྒྱ་མཚོ་གྲགས་པ་རྒྱལ་མཚན་དཔལ་བཟང་པོ། རྨོར་ཆེན་རྡོ་རྗེ་འཆང་ངག་དབང་ཀུན་དགའ་ལྷུན་གྲུབ་བསྟན་པའི་རྒྱལ་མཚན་དཔལ་བཟང་པོ། བདག་གི་དྲིན་ཅན་རྩ་བའི་བླ་མ་དམ་པ་དཔལ་གནས་གསར་བ་ཆེན་པོ་འཇམ་མགོན་བླ་མ་ཐམས་ཅད་མཁྱེན་པ་ངག་དབང་ཀུན་དགའ་ལེགས་པའི་འབྱུང་གནས་ཐེག་མཆོག་བསྟན་པའི་རྒྱལ་མཚན་དཔལ་བཟང་པོ་སྐུ་དྲིན་མཚུངས་པ་མེད་པའི་ཞལ་སྔ་ནས་རྣམས་ཀྱི་སྐུ་བརྙན་རིང་བསྲེལ་རྣམ་བཞིས་ཕྱུར་བུར་གཏམས་ཤིང་། རབ་གནས་བྱིན་རླབས་ཀྱི་གཟི་འོད་འབར་བ།
གྲུབ་དབང་རྒོད་ཕྲུག་གྲགས་པ་འབྱུང་གནས་དང་། རྨོར་ཆེན་རྡོ་རྗེ་འཆང་གིས་བྱིན་གྱིས་བརླབས་པའི་གནས་སུ་མཆོད་ཚོགས་དང་བཅས་བཞུགས་སུ་གསོལ་བའི་བྱིན་རླབས་ཀྱིས་བསྟན་པ་རིན་པོ་ཆེ་སྤྱི་བྱེ་དར་རྒྱས་འབྱུང་བ་དང་། འགྲོ་ཀུན་འཕྲལ་ཡུན་བདེ་སྐྱིད་ཀྱིས་འཚོ་ཞིང་། ཁྱད་པར་བདག་ལ་ལྟོས་བཅས་དུས་གསུམ་ཐམས་ཅད་ལ་གནས་སྐབས་མཐར་ཐུག་གི་རེ་སྨོན་མ་ལུས་པ་སྩལ་དུ་གསོལ། མདོར་ན་སྲས་བཅས་སངས་རྒྱས་ཐམས་ཅད་ཀྱི། ། ཐུགས་ཀྱི་དགོངས་པ་ལེགས་ཚོགས་ཇི་སྙེད་ཀུན། ། བདག་དང་མཁའ་མཉམ་འགྲོ་བ་མ་ལུས་པས། ། མྱུར་དུ་འགྲུབ་པར་བྱིན་གྱིས་བརླབས་ཏུ་གསོལ།། ༈ །གདུང་ཆོས་སུ་མགོན་སྐུར་འདོད་གསོལ།། དཔལ་ལྡན་བླ་མ་དམ་པ་རྩ་བ་དང་བརྒྱུད་པར་བཅས་པའི་བཀའ་དང་བདག་ཅག་རྣམས་ཀྱིས་གསོལ་བ་བཏབ་པ་ལ་བརྟེན་ནས།
རྡོ་རྗེ་ནག་པོ་ཆེན་པོ་གུར་གྱི་མགོན་པོ་ཡུམ་ཆེན་རལ་གཅིག་ལྷ་མོ་འདོད་ཁམས་དབང་ཕྱུག ནག་པོ་གནོད་སྦྱིན། ནག་མོ་གནོད་སྦྱིན། པུ་ཏྲ་བྷ་ཊ། སྲིང་མོ་དྲེགས་པ་རྒྱུད་གསུམ། རྟེན་འདི་ལ་བརྟན་པར་བཞུགས་ནས་གདུང་ཕུད་ཆོས་འཁོར་འདིར་རྒྱལ་བསྟན་དྲི་མེད་རྗེ་བཙུན་ས་སྐྱ་པའི་མདོ་སྔགས་བསྟན་འཛིན་དགེ་འདུན་སྡེ་བཅས་འཕེལ་ཞིང་རྒྱས་ནས་བསྟན་འགྲོའི་དོན་ཆེན་འགྲུབ་ཕྱིར་ཡུལ་ཕྱོགས་འདིའི་ལྷ་སྡེ་མི་སྡེ་ཀུན་གྱི་འགལ་རྐྱེན་སེལ་ཞིང་། མཐུན་རྐྱེན་སྤེལ་བ་དང་། ཁྱད་པར་ཆུའི་གནོད་པ་དགྲ་འདྲེ་བྱུར་སོགས་མི་མཐུན་པའི་རིགས་ཀུན་ཞི་ཞིང་། ཞི་བས་མི་དུལ་བ་རྣམས་ལོ་ཟླ་མ་འགྱངས་པར་ཚར་བཅད་ནས་ས་ཕྱོགས་འདིར་རྗེ་བཙུན་ས་སྐྱ་པའི་བཀའ་སྲོལ་ཆོས་སྲིད་དཔལ་འབྱོར་དར་བརྟན་དང་མཆོག་དང་ཐུན་མོང་གི་དངོས་གྲུབ་ཀུན་མྱུར་དུ་འགྲུབ་པའི་ཕྲིན་ལས་མཛོད་ཅིག། ༈ །དཔལ་རབ་རྔ་ཆུང་དང་ཌཱ་རུར་བཟོ་གནང་སྐབས་འདོད་གསོལ།།
རྩ་གསུམ་མཆོག་གསུམ་ཀུན་རྔ་འདི་ལ་བརྟན་པར་བཞུགས་ནས་ལོག་འདྲེན་སྐྲོད་པ་དང་། དགེ་ལེགས་སྙན་གྲགས་ཀྱིས་སྲིད་ཞིའི་དངོས་གྲུབ་མ་ལུས་པ་བསྩལ་དུ་གསོལ། ཌཱ་རུར། གསུང་དབྱངས་མི་འཇིགས་སེང་གེའི་སྒྲ། ། ཡན་ལག་དྲུག་ཅུ་དང་ལྡན་པ། ། ལྷར་བཅས་འཇིག་རྟེན་ཐམས་ཅད་ལ། ། ལེགས་སྒྲགས་དོན་གཉིས་ལྷུན་གྲུབ་ཤོག། །། PAGE * MERGEFORMAT 2 ཀུན་དགའ་བློ་གྲོས། འོན་རྒོད་དུ་སོང་བའི་སྐུ་རྣམས་ཀྱི་འདོད་གསོལ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
