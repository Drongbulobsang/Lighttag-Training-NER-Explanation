གསུང་འབུམ། ཀུན་དགའ་བློ་གྲོས།
པོད ༣༦༨
རྡོ་རྗེ་དང་དྲིལ་བུའི་རྣམ་བཤད།
༄༅། །རྡོ་རྗེ་དང་དྲིལ་བུའི་རྣམ་བཤད་བཞུགས་སོ།། ཨོཾ་སྭསྟི་སིདྡྷཾ། བླ་མ་དམ་པའི་ཞབས་ལ་ཕྱག་འཚལ་ལོ། ། ཟུང་འཇུག་བདེ་ཆེན་རྣམ་རོལ་པ། ། ཧེ་རུ་ཀ་དཔལ་ལ་བཏུད་ནས། ། ཐབས་དང་ཤེས་རབ་དོན་མཚོན་པའི། ། རྡོ་རྗེ་དྲིལ་བུའི་རྣམ་གཞག་བྲི། ། སྤྱིར་གསང་སྔགས་རྡོ་རྗེ་ཐེག་པའི་ལམ་དང་དངོས་གྲུབ་ཐམས་ཅད་ཀྱི་རྩ་བའམ་གཞིར་གྱུར་པ་ནི། དམ་ཚིག་དང་སྡོམ་པ་ལ་གནས་པ་ཡིན་ལ། དེའང་རྒྱུད་སྡེ་ཆེན་པོ་བཞི་ལ་རང་རང་གི་སྔགས་སྡོམ་མ་ཐོབ་པ་ཐོབ་པར་བྱེད་པའི་ཐབས་ཀྱིས་དབང་གི་ཆོ་ག་མི་འདྲ་བ་བཞི་འབྱུང་ཞིང་།
དེ་དང་རྗེས་སུ་འབྲེལ་བར་དམ་ཚིག་དང་སྡོམ་པའི་བསྲུང་ཚུལ་གྱི་རྣམ་གཞག་་་་་་ཅུང་ཟད་ཀྱང་མི་འདྲ་བ་རང་འབྱུང་བ་ལས། ཁྱད་པར་དུ་རྣལ་འབྱོར་བླ་ན་མེད་པའི་ལུགས་ཀྱི་དམ་ཚིག་མཐའ་དག་ཀྱང་བསྡུ་ན།་་་་་ གང་ཟག་ལམ་གྱི་མཚམས་གྱིས་དབང་དུ་བྱས་ནས། ལས་དང་པོའི་དམ་ཚིག བརྟན་པ་ཆེར་ཐོབ་པའི་དམ་ཚིག་སྟེ། གསུམ་དུ་འདུ་བར་བཞེད་དོ། ། དེ་ལྟར་གསུམ་གྱི་དང་པོ་ལ། བསྲུང་བྱའི་དམ་ཚིག བཟའ་བའི་དམ་ཚིག སྒྲུབ་པའམ་བརྟེན་པའི་དམ་ཚིག
མི་འབྲལ་བའི་དམ་ཚིག་ཏེ། བཞི་ལས་གཞན་གསུམ་ནི། རང་གི་སྐབས་སུ་འཆད་པར་འགྱུར་ལ། འདིར་མི་འབྲལ་བའི་དམ་ཚིག་བྱེ་བྲག་ཏུ་བཤད་ན། སྤྱིར་རྒྱུད་ནས་ཇི་སྐད་གསུངས་པའི་མཚན་ཉིད་ཅན་གྱི་བྲིས་སྐུ། གླེགས་བམ། དྲིལ་བུ། ཌཱ་མ་རུ། ཀ་པཱ་ལ། ཁ་ཊྭཱཾ་ཀ
དགང་གཟར། བླུགས་གཟར། བགྲང་ཕྲེང་། ནཱ་རོའི་་་་་་མིའི་ལྤགས་པ་ཆོས་གོས། སྟག་གི་ཤམ་ཐབས། སྟག་ལྤགས་སམ་རོ་རས་ཀྱི་གདན། རུས་པའི་རྒྱན་དྲུག་སོགས་ཚུལ་བཞིན་དུ་འཆང་བ་ཡིན་ལ། དེ་དག་ལས་ཀྱང་དམ་ཚིག་གི་རྡོ་རྗེ་དྲིལ་བུ་འཆང་བ་ཉིད་གཙོ་བོར་མི་འབྲལ་བའི་དམ་ཚིག་ཏུ་གསུངས་པས། དེའི་རྣམ་པར་གཞག་པ་བསྟན་པ་ལ་གཉིས་ཏེ། མཚོན་བྱ་དོན་གྱི་རྡོ་རྗེ་དྲིལ་བུ་དང་།
མཚོན་བྱེད་བརྡའི་རྡོ་རྗེ་དྲིལ་བུའོ། ། དང་པོ་ནི། རྒྱུད་ལས། བྱང་ཆུབ་སེམས་གང་དེ་རྡོ་རྗེ། ། ཤེས་རབ་དྲིལ་བུ་ཞེས་བཤད་དོ། ། ཞེས་གསུངས་པ་ལྟར། ཐབས་སྙིང་རྗེ་ཆེན་པོ་དང་ལྡན་པའི་བྱང་ཆུབ་ཀྱི་སེམས་ནི་དོན་གྱི་རྡོ་རྗེ་དང་། ཤེས་རབ་སྤྲོས་པའི་མཐའ་ཐམས་ཅད་དང་བྲལ་བའི་སྟོང་པ་ཉིད་ནི་དོན་གྱི་དྲིལ་བུ་སྟེ། དེ་གཉིས་ཟུང་དུ་འཇུག་པའི་སྒོ་ནས། ནམ་དུའང་མི་འབྲལ་བར་སྤྱོད་པའོ། །
གཉིས་པ་ལ། བརྡའི་རྡོར་དྲིལ་གྱི་རྣམ་གཞག་སྤྱིར་བསྟན་པ་དང་། དམ་ཚིག་གི་རྡོ་རྗེ་དྲིལ་བུ་ཁྱད་པར་དུ་བཤད་པ་གཉིས་ཀྱི་དང་པོ་ལའང་། རྡོ་རྗེ་དྲིལ་བུའི་རྣམ་གཞག་གཉིས་ལས། དང་པོ་རྡོ་རྗེ་ལ་དོན་བཞི་སྟེ། དབྱེ་བ། རྒྱུ། ཚད་དང་། མཚན་ཉིད་བསྟན་པ། རྣམ་དག་གམ།
དེ་ཁོ་ན་ཉིད་བསྟན་པའོ། ། དང་པོ་ནི་སྤྱིར་རྡོ་རྗེ་ལ་དབྱེ་ན། རྩེ་དགུ་པ་ཡེ་ཤེས་ཀྱི་རྡོ་རྗེ། རྩེ་ལྔ་པ་དམ་ཚིག་གི་རྡོ་རྗེ། རྩེ་གསུམ་པ་ལས་ཀྱི་རྡོ་རྗེ། རྩེ་གཅིག་པ་ཀླུ་རྣམས་འཇིགས་པའི་རྡོ་རྗེ་རྭ་གྱེས་པ་ཁྲོ་བོའི་རྡོ་རྗེ། གསང་བ་རྒྱན་གྱི་རྡོ་རྗེ་སྟེ་་་་་་གནད་ཀྱི་གསལ་བྱེད་ལས་དྲུག་ཏུ་གསུངས་སོ། ། གཉིས་པ་དེ་དག་གི་རྒྱུ་ནི། རྡོ་རྗེ་མཁའ་འགྲོའི་ལེའུ་སུམ་ཅུ་རྩ་གཅིག་པ་ལས། གསེར་སོགས་ལས་ནི་བརྡུངས་དགེ་བའི། །
ཞེས་གསུངས་ཏེ། སོགས་ཁོང་ནས། དངུལ། འཁར་བ། ལྗོན་དམར་ལ་སོགས་པ་ལའང་བྱ་ཞེས་པའི་དོན་ནོ། ། གསུམ་པ་ཚད་དང་། མཚན་ཉིད་བསྟན་པ་ལ། སྤྱིར་རབ་འབྲིང་གི་ཚད་དང་། ཆ་སོ་སོའི་ཚད་གཉིས་ཀྱི་དང་པོ་ནི། རྒྱུད་ལས་སོར་་་་་་ཆུང་ཚད་བརྒྱད་པའམ་འབྲིང་་་་་་བཅུ་དྲུག་གམ།
རབ་་་་་་ཉི་ཤུ་རྩ་གཉིས་ལས་ལྷག་པ་མི་བྱ།་་་་་ ཚད་ལས་ཐལ་བར་འགྱུར་བའི་ཕྱིར། ཞེས་དང་བཟང་པོ་ཡོངས་བཟུང་ལས། སོར་བརྒྱད་ནས་ཙམ་སོར་མོ་ནི། ། ཉི་ཤུ་གཉིས་པར་གྲངས་མཉམ་པར་བྱ།་་་་་ སྟེ་ཚད་ཁ་ཡར་བ་མི་བྱ་ཞེས་པའི་དོན་ཏོ། ཞེས་བཤད་པས་ཐ་མ་ཆུང་ཚད་སོར་བརྒྱད་པ་ནས། འབྲིང་ཚད་སོར་བཅུ་དྲུག་པ། རབ་ཆེ་ཚད་སོར་ཉི་ཤུ་རྩ་གཉིས་བར་དུ་བྱ་ཞིང་། དེ་བས་ལྷག་པའི་ཆེ་བ་མི་རུང་ལ།
གཞན་ཡང་སོར་མོ་གཉིས་ཆ་བསྐྱེད་དབྱི་བྱ་ཞེས་འབྱུང་བས། སོར་བརྒྱད་ནས་ཉི་ཤུ་རྩ་གཉིས་ཀྱི་བར་དུ་སོར་གཉིས་གཉིས་ཀྱི་འཕེལ་འགྲིབ་ཤེས་པར་བྱས་ལ།་་་་་ སོར་བརྒྱད། བཅུ། བཅུ་གཉིས། བཅུ་བཞི། བཅུ་དྲུག བཅོ་བརྒྱད། ཉི་ཤུ། ཉེར་གཉིས་ཀྱི་བར།
ཆེ་ཆུང་རང་གི་བློ་དང་འཚམས་པའང་རུང་བར་བསྟན་ཏོ། ། གཉིས་པ་ཆ་སོ་སོའི་ཚད་སཾ་བུ་ཊར། ཆ་གསུམ་་་་་་སྤྱིར་རྡོ་རྗེ་ལ་བཟུང་་་་་་ཡོད་པའི་ཆ་གཅིག་བའི་གསུམ་་་་་་སྟེ་ལྟེ་བ་དང་པད་འདབ་དང་བཅས་པར་གསལ་ཞིང་། ། ཞེས་དང་། རྡོ་རྗེ་མཁའ་འགྲོར་སུམ་ཆ་གཅིག་གསུམ་པར་སྩལ། ཞེས་གསུངས་པས། སྤྱིར་རྡོ་རྗེ་རབ་འབྲིང་གི་ཚད་གང་ཡིན་ཀྱང་སྲིད་དུ་ཆ་གསུམ་ཡོད་པའི་ཆ་གཅིག་བཟུང་བའི་གནས་ཏེ། ལྟེ་བ་གཡས་གཡོན་གྱི་པདྨ་དང་བཅས་པ། ཆ་གཉིས་གཡས་ཀྱི་རྭ་རྩ་ནས་རྩེ་མོའི་བར་དང་། དེ་བཞིན་དུ་གཡོན་གྱིའང་སྟེ།
དེ་གསུམ་ཆ་མཉམ་པོར་བྱ། ཞེས་པའི་དོན་ཏེ། རྡོ་རྗེ་མཁའ་འགྲོར་་་་་་སྤྱིར་སྲིད་དུ་ཆ་གསུམ་་་་་་ཡོད་པ་ཡི་ཚད་ཀྱི་ནི་་་་་་འཇལ་ཚུལ། དབུས་་་་་་སྟེ་ལྟེ་བའི་ཆ་གཡས་གཡོན་གྱི་རྭ་ཆ་མཉམ་པ་ཉིད་དང་སྲིད་དུ་གང་གྱུར་པ། ། འདི་ནི་སྤྱི་ཡི་་་་་་ཞེས་པ་རྡོ་རྗེ་ཐམས་ཅད་ཀྱི་ཚད་ཡིན་ཏེ། ། ཞེས་གསུང་པས་སོ། ། དེ་ལས་ཀྱང་ཆ་ཞིབ་ཏུ་ཕྱེ་ན། རྡོ་རྗེ་མཁའ་འགྲོར། འོག་་་་་་འོག་གི་དབུས་རྭ་དང་སྟེང་དང་དབུས་ཀྱི་ཆ།་་་་་ ལྟེ་བ་སྟེ་ཆ་གསུམ་པོ་དེ་ཉིད་རེ་རེའང་གསུམ་གསུམ་སྟེ། །
སོ་སོ་རུ་ནི་རྣམ་གསུམ་གསུངས། ། ཞེས་བཤད་པས། གང་གི་ཆ་གསུམ་པོ་དེ་རེ་རེའང་གསུམ་གསུམ་དགོས་པའི་་་་་་རྡོ་རྗེའི་སྟེང་དུ་ཆ་དགུ་ཡོད་པ་ནི་དབུས་ཀྱི་དགུ་ཆ་གཅིག་ནི་ལྟེ་བའི་ཚད་ཡིན་ལ། དབྱིབས་ནི་ཆོས་དབྱིངས་མཚོན་པས་ཟླུམ་པོར་བྱ་བའམ། ཡང་ན་མཁའ་འགྲོར་དབུས་ཀྱི་ཆ་ཡི་ཚད་ཀྱིས་ནི། ལྟེ་བར་ཡང་དག་གསུངས་པ་ཡིན། མརྒད་རིན་ཆེན་ལྟ་བུ་ནི། ། ཆ་བརྒྱད་རབ་ཏུ་མཛེས་པའོ། ། ཞེས་ཟུར་བརྒྱད་པའི་དབྱིབས་སུ་བྱ་བར་ཡང་བཤད་དོ། ། དེ་ལྟ་བུའི་ལྟེ་བ་དེའི་གཡས་གཡོན་གཉིས་སུ་མུ་ཏིག་ཕྲེང་བའི་སྐེ་རགས་རེས་བསྐོར་བ་བྱས་ཏེ།
སཾ་བུ་ཊར། སྐེ་རགས་བྱས་པ་བཟང་པོ་ཉིད། ། ཅེས་སོ། ། དེའི་གཡས་གཡོན་གཉིས་སུ། ལྟེ་བའི་ཚད་དཔངས་སུ་ལྡན་པའི་པདྨ་འདབ་བརྒྱད་རེའི་སྟེང་དུ་ཟླ་བའི་གདན་ཏེ། ཟླ་བའི་སྟེང་དུ་ཅུང་ཟད་ཕྱིར་བསྐྱེད་པའི་མུ་ཏིག་གི་ཕྲེང་བ་རེས་བསྐོར་བ། ཟླ་བ་མུ་ཁྱུད་དང་བཅས་པའི་རྒྱ་ཚད་ནི། རྡོ་རྗེའི་སྟེང་དུ་གང་ཡོད་པའི་སུམ་གཉིས་ཐིག་སྐུད་ཀྱིས་གཞལ་བ་ཟླུམ་པོར་བཀུག་པ་ལ་བྱའོ།།་་་་་ ཟླ་བ་དང་མུ་ཏིག་ཕྲེང་བའི་དཔངས་ནི། པདྨ་དྲུག་ཆ་སྟེ།
རྡོ་རྗེ་མཁའ་འགྲོར། ལྟེ་བའི་གཡས་གཡོན་འདབ་མ་བརྒྱད་པ་་་་་་པདྨའི་སྟེང་དུ་གནས་་་་་་པ་ནི་ཟླ་བ། ། དྲུག་་་་་་ཟླ་བ་མུ་ཁྱུད་དང་བཅས་པའི་དཔངས་ནི་ཆ་ཀུན་ནས་ཟླུམ་པོའོ། ། ཞེས་དང་། བཟང་པོ་ཡོངས་བཟུང་ལས། ཆུ་སྐྱེས་འདབ་བརྒྱད་མཛེས་པ་ཡི། པདྨའི་སྟེང་སྟེ་པདྨའི་ཟླ་བའི་དཀྱིལ་འཁོར་གྱི་མུ་ཁྱུད་དང་དེ་འབྱུང་་་་་་། མགོ་དང་ཞབས་སུ་ཞེས་པ་པདྨའི་རྩ་བ་དང་ལྟེ་བའི་ཚིགས་སུ་མུ་ཁྱུད་སྟེ་དེ་ལྟར་ན་་་་་་ཕྲེང་བ་གཉིས། ། ཞེས་དང་། རྭ་བརྒྱད་རྩ་བའི་ཡན་ལག་་་་་་ཞེས་པ་ལ་རྭ་རྣམས་ཀྱི་གདན་ཏུ། །
པདྨ་ཁ་ཕྱེ་སྐེ་རགས་་་་་་མུ་ཏིག་ཕྲེང་བའི་བཏགས། ། དབུས་ཀྱི་ཆ་་་་་་ཟླ་བའི་དཀྱིལ་འཁོར་ལས་ཅུང་ཟད་ཙམ། ། ལྷག་པར་སྐེ་རགས་བྱ་བ་ཡིན།་་་་་ དེ་ཕྱིར་བསྐྱེད་པའི། ། ཞེས་གསུངས། འདི་དག་ནི་རྡོ་རྗེ་རྣམ་གྲངས་སྔར་སྨོས་པ་ཐམས་ཅད་ཡིད་ཀྱི་བཤད་པའི་སྤྱིར་འགྲོ་བ་ཡིན་ལ། བྱེ་བྲག་ཏུ་རྩེ་དགུ་པ་ནི། མཁའ་འགྲོར། པདྨ་འདབ་མ་རྣམས་གནས་པའི་རྭ་རྣམས་་་་་་ཕྱོགས་མཚམས་ཀྱི་ཆུ་སྲིན་ཁ་ནས་བྱུང་དབུས་དང་བཅས་པའི་་་་་་རྩེ་མོ་དགུ་རུ་བཤད་པ་ནི། ། ཡེ་ཤེས་་་་་་ཀྱི་རྡོ་རྗེ་་་་་་སྟེ་འགྲོ་བ་་་་་་ཕན་ཡོན་སྒྲོལ།་་་་་
རྣམས་འཁོར་བ་ལས། ། ཅེས་དང་། སཾ་བུ་ཊར། ཆུ་སྲིན་ཁ་ལས་བྱུང་བ་ཡིས། ཕྱོགས་དབུས་ཀྱི་དང་པོ་བཅས་པ་གདན་་་་་་རྩེ་མོ་འོད་ཟེར་ཟླ་བར་གནས། ། རྩེ་མོ་དགུ་པ་རྣམ་པར་བཤད། ། ཅེས་གསུངས་པས་ཕྱོགས་མཚམས་བརྒྱད་དབུས་ཀྱི་རྭ་དང་དགུ་ཡིན་ལ། དེ་དག་གི་དབྱིབས་ཚད་ཀྱང་དབུས་རྭའི་དཔངས་ནི། གོང་དུ་བཤད་པ་བཞིན་རྡོ་རྗེའི་གསུམ་ཆ། དབྱིབས་ཟླུམ་པོ་བརྒྱད་གཞོགས་ཀྱི་རྣམ་པ་རྩ་རྩེ་ཅུང་ཟད་ཕྲ་ཞིང་དཀྱིལ་ནས་འདྲ་བའི་རྣམ་པ་སྟེ།
མཁའ་འགྲོར། རྭ་ཀུན་དབུས་ཀྱི་དཀྱིལ་དུ་གནས་པའི་་་་་་ནི་ཟླུམ་་་་་་རྭའི་དབྱིབས་པའོ། ། རྣལ་འབྱོར་པ་དང་་་་་་བློ་་་་་་དང་ལྡན་་་་་་པའི་དབུས་མ་ཆ་བརྒྱད་པའི།་་་་་ སྟེ་བརྒྱད་གཞོགས་ཀྱི་རྣམ་པ། ཞེས་དང་། ལེགས་པར་བསྡུ་བ་ལས།་་་་་ ཆོས་པ་བཟང་པོ་ཡོངས་སུ་བཟུང་ངོ་། ། ཕྱོགས་ཀྱི་ཆ་ལས་མ་འདས་པའོ།་་་་་ ཞེས་པ་དབུས་རྭ་དཀྱིལ་དུ་ཐད་ཀར་གནས་ཞིང་ཕྱོགས་སུ་ལ་ཡོ་བ། ། ཞེས་གསུངས་སོ། །
ཕྱོགས་མཚམས་ཀྱི་རྭ་རྣམས་ནི། མཁའ་འགྲོར། རྩེ་མོ་ཀུན་གྱིས་དབུས་མ་ཟླུམ། ། ཕྱོགས་སོགས་རྩེ་མོ་འདུད་པས་གནས། ། ཞེས་དང་། ཆ་གསུམ་པ་ནི་་་་་་ཅེས་པ་དབུས་རྭའམ་ཟད་ཕྱོགས་རྭའི་རྭ་རེ་རེའི་རྩ་བ་ཆུ། མེའི་བར་ཆ་གསུམ་འགོས་པའི་མཐའི་རྩེ། ། ཆ་གཉིས་་་་་་ནས་བར་དག་གི་བར་དོར་བ་རྩེ་མོའི་་་་་་མཐའ་ཡིན་ཏེ་མཐའི། ། རྭ་རྣམས་ཀྱི་་་་་་དབུས་་་་་་སུ་ཆུད་་་་་་པའི་པདྨའི་འདབ་མར་གནས་གང་གསུངས།་་་་་ ཡིན་པ་དབུས་ཏེ་དེ་ལས་འདུད་པའི་ཚུལ་ཀྱི་གནས་པ། །
ཆ་གཅིག་ཆུ་སྲིན་ཁ་ཡིན་ཏེ། ། ཞེས་བཤད་པས། གཡས་གཡོན་གྱི་པད་ཟླའི་སྟེང་དུ་རྭའི་རྩ་བ་གསུམ་ཆ་ཆུ་སྲིན་གྱི་ཁ་ནས་ཡོད་པའི་ཕྱེད་ཁྲོ་བའི་ནང་དུ་ཆུད་ཅིང་ཕྱེད་ཡ་འགལ་མ་འགལ་གྱི་བར་ན་གནས་པའི་རྩ་བ་ཅུང་ཟད་ཕྱིར་བསྐྱེད་པ། དཀྱིལ་གྱི་སུམ་ཆ་ཅུང་ཟད་སྦོམ་པ། ཐད་ཀའི་ཆ་ལ་གནས་ཤིང་། རྩེ་མོའི་ཆ་གསུམ་ཆ་བྱིན་གྱིས་ཕྲ་བར་སོང་བ། མཆེ་བའི་དབྱིབས་ལྟར་གུག་ནས། རྭ་དབུས་མ་ལ་འབྱར་ཞིང་འདུད་པའི་ཚུལ་དུ་གནས་པ་ཡིན་ལ། དབུས་རྭའི་རྩེ་ནི་ཕྱོགས་རྭ་རྣམས་འདུད་པའི་ས་ནས། ནས་ཕྱེད་ཀྱིས་གྱེན་དུ་འཕགས་ཏེ།
མཁའ་འགྲོར། སེང་གེའི་སྣ་རུ་གྱུར་་་་་་ལུང་འདིའི་དོན་གྲུབ་ཆེན་བྷ་ཝ་བྷ་དྲས་མཁའ་འགྲོའི་འགྲེལ་པ་སེང་གེའི་སྣ་ཞེས་བྱ་བའི་ཆུ་སྲིན་གྱི་སྣའོ། ། ནས་ཕྱེད་ཙམ་གྱིས་བྱ་བ་ནི་རྡོ་རྗེའི་རྭ་ལས་ཕྱིར་འཕགས་པའི་ཆོག་མཆན་རྙིང་པ་ལས་འབྱུང་བ་བཞིན་དབུས་རྭ་འབྲུ་སྣོན་ཏེ་བཤད་པའོ། ། ཞེས་གསུངས་མོད་འདིར་ནི་བཤད་བདེ་བས། པ་འདི།་་་་་ ཞེས་པའི་སེང་གེའི་སྣ་གདོང་པའི་དཀྱིལ་དུ་འབྱུང་བ་ལྟར་དབུས་རྭའི་རྭ་ཀུན་གྱི་དཀྱིལ་དུ་འབྱུང་བའོ། ། ནས་ཕྱེད་ཙམ་དུ་མཐོ་བར་བྱའོ། ། ཞེས་འབྱུང་བས་སོ། ། རྒྱུད་དུ། རྡོ་རྗེ་ཀུན་ལ་བློ་ལྡན་པས། །
མཆུ་དང་ཞེང་ནི་མཉམ་པོར་བྱ། ། ཞེས་པ་ཕྱོགས་མཚམས་ཀྱི་རྭའི་སྦོམ་པ་ནས་ཐིག་སྐུད་ཀྱིས་བསྐོར་བ་དང་། རྡོ་རྗེའི་སྲིད་མཉམ་པོར་བྱ། ། ཞེས་པའི་དོན་ཡིན་གསུངས་སོ། ། གཉིས་པ་དམ་ཚིག་རྡོ་རྗེ་ནི། འོག་ཏུ་འཆད་པར་འགྱུར་ལ། གསུམ་པ་ནི། མཁའ་འགྲོར། རྩེ་གསུམ་རྭ་་་་་་གདེངས་པོར་རྣམ་འགྱུར་བ། ། དེ་བཞིན་མ་རུངས་པར་ཤེས་བྱའོ།་་་་་
སྐྲོད་པར་བྱེད་པའི་རྡོ་རྗེ། ། ཞེས་གསུངས་ཏེ། ལྟེ་བ་པད་ཟླ་དང་བཅས་པའི་དབྱིབས་ཚད་གོང་བཞིན་ལ། དབུས་རྭའི་མདུན་རྒྱབ་གཉིས་བོར་ནས་གཡས་གཉིས་སུ་རྭ་དང་བཅས་པ་སྟེ། འདི་ལ་མ་རུངས་པ་སྐྲོད་པར་བྱེད་པའི་རྡོ་རྗེ་ཞེས་ཀྱང་བྱའོ། ། ལེགས་བསྡུར། ཞི་དང་མ་ཞི་བར་དབྱེ་བས། ། ཡང་ནི་་་་་་ལས་ཀྱི་རྡོ་རྗེ་ལ་རྣམ་པ་གཉིས་སུ་བརྗོད། ། བཞི་པ་སྣ་ཚོགས་རྡོ་རྗེ་ཉིད།་་་་་ ཞེས་པས་ལེགས་བསྡུར་རྩེ་དགུ་རྩེ་ལྔ་ལས་ཀྱི་རྡོ་རྗེ་རྩེ་གསུམ་པ་ཞེང་འདི་ལ་བལྟས་པས་བཞི་པ་ཡིན་པས།
ཕྱོགས་རེ་རེ་ལ་་་་་་རྩེ་མོ་ལྔ་པ་་་་་་དང་ལྡན་གདོང་བཞི་ཡིན།་་་་་ ཞེས་རྒྱ་གྲམ། ། ཅེས་ལས་ཀྱི་རྡོ་རྗེ་ལ་གཉིས་སུ་བྱས་ནས། ཞི་རྒྱས་སོགས་ལས་སྣ་ཚོགས་སྒྲུབ་པ་ལ། རྩེ་མོ་ལྔ་པ་ཅན་གྱི་སྣ་ཚོགས་རྡོ་རྗེ་དང་། མ་ཞི་བ་སྟེ། དྲག་པོའི་ལས་སྒྲུབ་པ་ལ་རྩེ་གསུམ་པ་གདེངས་པར་འབྱུང་བར་བཤད་དོ། ། བཞི་པ་ནི། མཁའ་འགྲོར། རྡོ་རྗེ་རྩེ་གཅིག་པར་བཤད་པས།
ཀླུ་རྣམས་ཀུན་ཏུ་སྐྲག་པར་བྱེད། ། ཅེས་གསུངས་པས། མཚན་ཉིད་ཕལ་ཆེར་སྔར་བསྟན་པ་བཞིན་ལ། ཕྱོགས་རྭ་རྣམས་དོར་ནས་དབུས་ཀྱི་རྭ་རྣམས་གྲུ་བཞི་པ་ནས་གཟུགས་ལྟ་བུ་ཏེ། ཀླུ་འདུལ་བ་ལ་ཁྱད་པར་དུ་མངའ་གསོལ། ལྔ་པ་ནི། མཁའ་འགྲོར། གདེངས་པོ་རྩེའི་ཁྲོ་བ་དང་། ལྷག་མ་་་་་་རྩེ་གསུམ་པར་བཤད་པའི་རྗེས་སུ་བསྟན་པའི་ཁྲོ་བོའི་སྟེ་འདིས་གནོན་ཅིང་་་་་་ལྷ་ལ་སོགས་པ་ངེས་པར་གནོན།་་་་་ ལྷ་མ་ཡིན་ལ་སོགས་པ། །
ཞེས་བཤད་པས། ཁྲོ་བོའི་རྡོ་རྗེ་རྩེ་ལྔ་པའམ། རྩེ་དགུ་པ་གང་ཡིན་ཀྱང་ཕྱོགས་རྭ་རྣམས་རྭ་དབུས་མ་ལ་མ་རེག་པར་གདེངས་པའི་རྣམ་པ་ཅན་དུ་བྱའོ། ། དྲུག་པ་ནི་མཁའ་འགྲོར། དེ་ནས་གཞན་ཡང་་་་་་རྣལ་འབྱོར་པ་རྣམས་ཀྱིས་རྒྱན་དུ་བཏགས་པར་བྱ་བ། གསང་བ་ཡི། རྡོ་རྗེའི་མཚན་་་་་་ཚད་དང་བཅས་པ་ཉིད་ཡང་དག་་་་་་པརབཤད།་་་་་ ཀྱིས་ཉན་ཅིག་པའོ། ། ཆ་ལྔ་པ་ཡི་་་་་་སོར་མོའི་ཚད་ཀྱིས་ནི། ། སྤྱི་གཙུག་རྡོ་རྗེ་རབ་ཏུ་གྲགས། །
ཆ་དྲུག་གྱུར་པ་རྣ་བ་ལའོ། ། ཆ་བཞི་པ་ནི་མགྲིན་པར་རོ། ། སྙིང་གར་ཆ་ལྔ་པ་ཉིད་དོ། ། དེ་བཞིན་ཆ་དྲུག་གསང་བར་རོ།་་་་་ ཞེས་པ་སྐད་པ་ནས་མར་འཕྱང་བའོ། ། ལྷ་མོ་ལག་པར་ཆ་དྲུག་སྟེ། ། ཇི་ལྟར་མཛེས་པར་བརྟག་པར་བྱ། ། ཞེས་གསང་བ་རྒྱན་གྱི་རྡོ་རྗེ་སྟེ་སྣ་ཚོགས་རྡོ་རྗེའམ། གཞན་རྩེ་མོ་ལྔ་པའམ། གསུམ་པ་སོགས་པའང་རུང་སྟེ།
དེ་དག་གི་ཚད་སོར་མོ་དབུས་མའི་ཚིགས་ལ་བསྐོར་བའི་ཚད་ནི། སོར་གསུམ་ཡིན་ལ། དེ་ལྟ་བུའི་སོར་གཅིག་ནི་ཆ་གཅིག་ཡིན་ཅིང་། གཞན་རྣམས་དེས་འགྲེས་སུ་ཤེས་པར་བྱའོ། ། དེ་ལྟ་བུ་རྣལ་འབྱོར་པས་རྒྱན་དུ་འདོགས་པའི་དགོས་པའང་དོན་རྟོགས་པའི་སྒོ་ནས་ཡེ་ཤེས་འཕེལ་བའི་ཕྱིར་ཡིན་ཏེ། མཁའ་འགྲོར། རྣལ་འབྱོར་པ་ཡིས་ཡེ་ཤེས་འཕེལ་བའི་ཕྱིར། ། གསང་བ་རྒྱན་གྱི་རྡོ་རྗེ་ཡང་དག་གསུངས། ། ཞེས་འབྱུང་བས་སོ། ། བཞི་པ་རྣམ་དག་གམ་དེ་ཁོ་ན་ཉིད་བསྟན་པ་ནི།
རྡོ་རྗེ་རྩེ་དགུ་པའི་ལྟེ་བ་ཟླུམ་པོ་ནི། དེ་བཞིན་ཉིད། པདྨ་འདབ་བརྒྱད་སྟེང་མ་ནི། བྱང་སེམས་ཉེ་བའི་སྲས་བརྒྱད། འོག་མ་ནི་ལྕགས་ཀྱུ་ཞགས་པ་ལ་སོགས་ལྷ་མོ་བརྒྱད་དག་པའི་ངོ་བོ་ཡིན་ལ། པདྨའི་སྟེང་གི་ཟླ་བ་ནི། འཁོར་བའི་གདུང་བ་སེལ་བར་བྱེད་པའི་བརྡ། རྭ་རྣམས་ཆུ་སྲིན་གྱི་ཁ་ནས་འབྱུང་བ་ནི། སྲིད་རྩེའི་སྡུག་བསྔལ་ལས་འདྲེན་པའི་མཚོན་བྱེད་ཡིན་ཞིང་། སྟེང་གི་དབུས་རྭ་ནི།
རྣམ་པར་སྣང་མཛད་དང་། ཕྱོགས་ཀྱི་རྭ་བཞི་དང་། མཚམས་ཀྱི་བཞི་ནི། རིགས་བཞི་དང་། ཡུམ་བཞི་དང་། འོག་གི་རྭ་དགུ་ནི་ཡེ་ཤེས་ལྔ་དང་། ཚད་མེད་བཞི་རྣམ་པར་དག་པ་ཡིན་ཏེ། མཁའ་འགྲོར། ཇི་ལྟར་ཕྱོགས་ཀྱི་རྭ་བརྒྱད་ཀྱིས་དབུས་སུ་སངས་རྒྱས་དགུ་པའོ། ། ལྷ་དགུ་ལ་སོགས་རྩེ་མོ་ལའང་། །
ལྷ་རྣམས་དགུ་ཡི་བྱིན་གྱི་བརླབས། ། ཞེས་དང་། སཾ་བུ་ཊ་ལས། ཕྱོགས་བཞི་མཚམས་བརྒྱད་་་་་་བརྒྱད་སྟེ་ཀྱི་དབུས་་་་་་དང་སུ་ནི། ། དགུ་པ་ལ་་་་་་ཞེས་གསུངས་པ་དབུས་སུ་ནི་སངས་རྒྱས་ཉིད།་་་་་ རྣམ་པར་སྣང་མཛད། དེ་ལྟར་རིགས་ལྔ་དང་ཡུམ་བཞི་སྟེ།་་་་་ ལྷ་དགུ་ལ་སོགས་རྩེ་མོ་ནི། ། ལྷ་རྣམས་དགུ་ཡིས་བྱིན་གྱི་བརླབས། ། ཞེས་གསུང་པའོ། །
སྣ་ཚོགས་རྡོ་རྗེ་དང་། འཕྲིན་ལས་སྣ་ཚོགས་ཀྱིས་སེམས་ཅན་གྱི་དོན་བྱེད་པ་མཚོན་ཞིང་། གཞན་རྩེ་གསུམ་པ་སོགས་ལ། དག་པ་མ་བཤད་པས་འདིར་མི་བྲི་སྟེ། དེ་དག་ནི་རྡོ་རྗེ་རྣམ་པར་བཤད་པའོ། ། གཉིས་པ་ནི་དྲིལ་བུའི་རྣམ་པར་གཞག་པ་བསྟན་པ་ལའང་། དབྱེ་བ། རྒྱུ། ཚད་དང་མཚན་ཉིད་བསྟན་པ། རྣམ་དག་དེ་ཉིད་བསྟན་པ་ནི་བཞི་ལས།
དང་པོ་ནི། སྤྱིར་དྲིལ་བུ་ལ་དབྱེ་ན། ཡེ་ཤེས་ཀྱི་དྲིལ་བུ། དམ་ཚིག་གི་དྲིལ་བུ། ཚེ་རིང་བ་དང་ནད་མེད་པར་བྱེད་པའི་དྲིལ་བུ། དཔའ་བོའི་དྲིལ་བུ། དེ་བཞིན་གཤེགས་པའི་དྲིལ་བུ་སྟེ་ལྔའོ། ། གཉིས་པ་དེ་དག་གི་རྒྱུ་ནི། རྡོ་རྗེ་མཁའ་འགྲོར། དྲིལ་བུ་་་་་་ཐམས་ཅད་ཀྱི་ཁོག་པའི་རྒྱུ་ནི་ཁོ་ན་ལ་བྱས་པས་ཚང་མགོའི་རྒྱུ་ནི།་་་་་
འཁར་བ་ལྕགས་གསུམ་སྐྱེས།་་་་་ དེ་གསེར་དང་དངུལ་ཟངས་ལྕགས། ། ཞེས་དང་། ལེགས་བསྡུར། དེ་ཡི་ཆ་བཞི་འཁར་བ་ཡིས། ། རང་བཞིན་མ་འདྲེས་པ་ལ་བྱ། ། ཞེས་བཤད་པས། དེའང་ཁོག་པའི་རྒྱུ་ནི། གཞན་མ་འདྲེས་པ། འཁར་བའི་རང་བཞིན་ཁོ་ན་ལ་བྱས་པ།
དབུ་རྩེ་ནི། གོང་དུ་ལྕགས་གསུམ་ཞེས་བཤད་པས། གསེར་དངུལ་ཟངས་གསུམ་གང་ཡང་རུང་བ་དང་། ལྗོན་དམར་སོགས་རྒྱུ་གཞན་ལའང་རུང་སྟེ། ལེགས་བསྡུར། ཁོག་པ་ལས་གཞན་པའི་ཚང་མགོའོ།་་་་་ གཞན་ནི་རྒྱུ་གཞན་ལ་རྟག་ཡིན། ། ཞེས་བཤད་པས་སོ། ། གསུམ་པ་ལ། སྤྱིར་རབ་འབྲིང་གི་ཚད་བསྟན་པ་དང་།
ཆ་སོ་སོའི་ཚད་བསྟན་པ་གཉིས་ཀྱི་དང་པོ་ནི། སོར་བརྒྱད་ནས་ཉི་ཤུ་རྩ་གཉིས་ཀྱི་བར་གང་ཡང་རུང་བ་རྡོ་རྗེའི་ཚད་རྗེས་སུ་བསྟན་པ་བཞིན་འདིར་ཡང་ཡིན་ཏེ། མཁའ་འགྲོར། ཆ་གསུམ་མཚན་ཉིད་དང་ནི་ལྡན། ། ཞེས་དང་། བརྒྱད་ནས་བཅུ་དྲུག་བར་དང་ནི། ། ཉི་ཤུ་གཉིས་ལྷག་བྱ་བ་མིན། ། ཇི་ལྟར་རྡོ་རྗེའི་་་་་་ཚད་དང་རྗེས་མཐུན་པར། ། སྒྲུབ་པའི་དབང་པོས་བྱ་བ་ཡིན། ། ཞེས་དང་།
ལེགས་བསྡུར། དེ་ལྟར་སོར་བརྒྱད་ལ་སོགས་པའི། ། དྲིལ་བུ་རྡོ་རྗེའི་རྗེས་མཐུན་སྦྱར། ། ཞེས་སོགས། གཉིས་པ་ནི། མཁའ་འགྲོར། དྲིལ་བུ་ཆ་གསུམ་ལྡན་པའོ། ། ཞེས་གསུངས་པས། དྲིལ་བུ་ཁ་དང་ཁ་ནས་སྟེང་དུ་བཅལ་བ་དང་། དབུ་དང་སུམ་ཆ་མཉམ་པོར་བྱ། །
ཞེས་པའི་དོན་ཡིན་ལ། བཟང་པོ་ཡོངས་བཟུང་ལས། དྲིལ་བུ་ངོས་ཀྱི་ཆ་དྲུག་ལ།་་་་་ སྟེ་སྲིད་དུ་ཞེས་པའི་དོན། ། དེའི་ཆ་བཞི་འཁར་བ་ཡིས། ། ཞེས་དྲིལ་བུ་ལ་སྲིད་དུ་ཆ་དྲུག་བྱས་པའི་སུམ་གཉིས་ཁོག་པ་དང་། སུམ་ཆ་དབུ་རྩེ་ལ་བྱ་བར་བཤད་དེ། རྒྱུད་ནས་གསུང་པ་དང་གཉིས་གང་ཐད་བྱས་པས་ཆོག་པར་མངོན་ནོ། ། དབྱིབས་སམ་མཚན་ཉིད་ནི། མཁའ་འགྲོར།
ཁ་ཕུབ་པ་དབྱིབས།་་་་་ པདྨ་རྒྱས་པ་ལྟར་བྱུང་བའོ། ། ཞེས་པའི་དོན། ཁོག་པའི་མགོ་ཞབས་འཚམས་པ་ལ། ། བ་ལང་མཆུ་ཞེས་བྱ་བ་ལ། ། མཆུ་འཐུག་ས་ཕྱིར་བསྐྱེད་པ་ལས། ། སླར་ཡང་ནང་དུ་ཅུང་ཟད་རུབས་པ། ། པདྨ་ཁ་བྱེ་བ་ལྟ་བུའོ། ། དེའང་ལེགས་བསྡུར། ཅུང་ཟད་ཆུ་སྐྱེས་ཁ་ཕྱེ་བའི། །
ཁར་གྱུར་གང་ཡིན་བ་གླང་མཆུ། ། ཞེས་སོ། ། དེ་ལྟ་བུའི་ལོགས་ཀྱི་དབུ་ཞབས་གཉིས་ལ་མུ་ཏིག་ཕྲེང་བ་ཉིས་བསྒྲིགས་རེའི་བར། འོག་ཏུ་འཕྲེད་དང་སྟེང་མ་ལ་ཀྱུས་སུ་བསྒྲིགས་པའི་རྡོ་རྗེའི་ཕྲེང་བ་བྱ་ཞིང་། དེ་གཉིས་ཀྱི་བར་རྡོ་རྗེའི་ཕྲེང་བ་གོང་མ་ལས་འཕྱང་བའི་ཚུལ་གྱིས། དྲྭ་བ་དང་དྲྭ་བ་ཕྱེད་པ་བྱས་ཏེ། མཁའ་འགྲོར། རྡོ་རྗེའི་་་་་་ཁོག་པའི་སྟེང་འོག་ཏུ་ཕྲེང་བ། སྟེ་དེ་རེ་རེ་ལའང་་་་་་། སྐེ་རགས་གཉིས་་་་་་དང་ཤེལ་ལྟར་སྣང་ཞིང་དྲི་མེད་པའི།་་་་་
ལྡན་པ་དང་གཉིས་ཀྱི་བར་དུ་དག་པའི། ། དྲྭ་བ་དྲྭ་བ་ཕྱེད་པས་བརྒྱན། ། ཞེས་གསུངས་པས་སོ། ། ཁོག་པ་དེའི་སྟེང་གི་དབུ་རྟེན་གྱི་མཐར། ཨུཏྤལ་ལའམ། ཀུ་མུ་ཏའི་དབྱིབས་ཁ་བཅུ་དྲུག་གྱེས་པའི་ཕྱི་རོལ། པདྨ་འདབ་མ་བརྒྱད་པའི་སྟེང་དུ་ལྷ་མོ་བརྒྱད་ཀྱི་ས་བོན་བཀོད་དེ། དེའི་ཤར་ཏཾ། ལྷོར་ལཾ། ནུབ་ཏུ་མཾ།
བྱང་དུ་པཾ། ཤར་ལྷོར་བཾ་ཡིག་གམ་སུཾ་ཡིག ལྷོ་ནུབ་ཏུ་ཙུཾ། ནུབ་བྱང་དུ་ཀྲཾ། བྱང་ཤར་དུ་མཾ་གྱི་ཡི་གེ་རྣམས་མགོ་ཕྱིར་བསྟན་པ་བྱའོ། ། དེའང་། མཁའ་འགྲོར། ཕྱོགས་བརྒྱད་དུ་ནི་ལྷ་མོ་ནི། ། བརྒྱད་པོའི་མིང་ཅན་གྲགས་པ་ཡིན། ། དེ་ཡི་སྟེང་གྱུར་ས་བོན་ལས། །
ལྷ་མོ་བརྒྱད་པོ་བསམ་པར་བྱ། ། ཤར་དུ་ལྷ་མོ་སྒྲོལ་མ་སྟེ། ། དེ་བཞིན་བྱང་དུ་གོས་དཀར་མོ། ། ནུབ་ཏུ་མཱ་མ་ཀི་ཞེས་དང་། ། ལྷོ་རུ་སངས་རྒྱས་སྤྱན་མ་ལའོ། ། མདོག་ནོར་འཛིན་མ་་་་་་བཟང་མངར་་་་་་རྩུབ་དང་མ་འོད་ཅན་དང་།་་་་་ ཁྲོ་གཉེར་ཅན། ། རིན་ཆེན་་་་་་རྡོ་རྗེ་ཕྲེང་བ་མ་འཁྱིལ་པ་རྣམས་ཀྱིས་བརྒྱན། ། ཞེས་འབྱུང་བའི་དོན་ཡིན་ལ། དབུ་རྟེན་དེ་ཉིད་ཀྱིས་སྟེང་དུ་ཇི་ལྟར་བྱ་བ་ན།
རྡོ་རྗེ་མཁའ་འགྲོར། ཁོག་པའི་སྟེང་གི་་་་་་པདྨ་ཁ་་་་་་བྱེ་་་་་་བ་ལྟ་བུ་ལས་བྱུང་བའི།་་་་་ དབུས། ། གཟུགས་མེད་སྲིད་འཆབ་པ་་་་་་པའི་གནས་་་་་་ཁོག་པའི་སྟེང་དབུ་བསྟེན་གྱི་སུ་ནི། ། ཤེས་རབ་བུམ་པའི་བདུད་རྩི་ལྟ། ། དེ་ལྟ་བུ་་་་་་ཡེ་ཤེས་བདུད་རྩིའི་་་་་་གསང་བའི་བུམ་པའི་གནས་སུ་ནི། ། དེ་ཡི་ཡང་ནི་དབུས་སུ་ཡིད།་་་་་ ཏེ་ཆོས་ཉིད་ཀྱི་རྩ་བ་ཡིད་ཤེས་སྦྱོང་བ། ། ལྷ་མོ་ཤེས་རབ་ཕ་རོལ་ཕྱིན།་་་་་ མའི་ཞལ་ཡོངས་སུ་རྫོགས་པར་བྱ་ཞིང་། །
སྟེང་གི་པདྨ་རྡོ་རྗེ་ནི། ། སྔ་མ་་་་་་རྡོ་རྗེ་བཞིན་དུ་བསམ་པར་བྱ། ། ཞེས་དང་། ལེགས་བསྡུར། སྟེང་དང་དབུས་སུ་རིམ་ཇི་བཞིན། ། ཨུཏྤ་ལ་ཡི་སྟེང་གི་ཆ།་་་་་ དབུ་རྟེན། སྟེང་གི་གནས་སུ་ཕྲེང་བ་གསུམ།་་་་་ རིམ་པ། བུམ་པའི་རྒྱུད།་་་་་།
གསེར་དང་ཟངས་་་་་་ལས་བུམ་་་་་་པའི་རྣམ་པ་་་་་་བྱ་བའི། ། ཡང་ན་དངུལ་གྱི་བུམ་པ་བྱ། ། དེ་སྟེང་་་་་་བུམ་པ་དེ་ཡི་ཚད་ཙམ་ལ། ། ཤར་དུ་ཤེས་རབ་གདོང་པ་བྱ། ། གདོང་སྟེང་སྔོན་གྱི་རྡོ་རྗེ་ཕྱེད། ། རྡོ་རྗེ་ཕྱེད་པ་ཉིད་ནི་བྱ། ། ཞེས་བཤད་པས། གསེར་ཟངས་སོགས་རྒྱུ་ལས་གྲུབ་པའི་ཕྲེང་བ་རིམ་པ་གསུམ་ཕྱིར་བསྐྱེད་པདྨ་ཕྱེ་བ་ལྟ་བུའི་སྟེང་དུ་བདུད་རྩི་བུམ་པའི་ལྟེ་བར་གནས་གནས་ཤིང་། དེའི་སྟེང་དུ་ལྷ་མོ་ཤེས་རབ་ཀྱི་ཕ་རོལ་ཏུ་ཕྱིན་མའི་ཞལ་ཤར་གྱི་ཏཾ་ཡིག་ལ་གཟིགས་པའི་སྟེང་། པདྨ་ཟླ་བའི་སྟེང་དུ་རྡོ་རྗེ་རྩེ་དགུ་སོགས་རང་རང་གི་དབུ་རྩེས་མཚན་པའོ། །
གཞན་ཡང་། སཾ་བུ་ཊ་ལས། ནང་གི་གཟུགས་ནི་ནམ་མཁའ་སྟེ།་་་་་ ཞེས་གཟུགས་མེད་མཚོན་པའི་ཁོག དེའི་སྟེང་དུ། གཟུགས་་་་་་བུམ་པའི་རྫོགས་་་་་་དེ་ལྟ་བུའི་ཞལ་སོགས་མཚན་ཉིད་ཀུན་ཡོན་ཏན་ཐམས་ཅད་་་་་་འབྱུང་པའི་གནས་་་་་་སུ་གྱུར་པའོ། ། ཞེས་དང་། མཁའ་འགྲོར། ནམ་མཁའི་ཕྱོགས་ཀྱི་དབུས་སུ་ནི། ། གཟུགས་རྫོགས་ཡོན་ཏན་རྣམས་ཀྱི་གཞི། །
ཞེས་པའི་དོན་དབུ་རྟེན་གྱི་རྩེར། ཕྲེང་བ་གསུམ་གྱིས་བསྐོར་བའི་སྟེང་དུ་བུམ་པ་དང་། ལྷ་མོའི་ཞལ་རྫོགས་པ་ལ་བཞེད་དོ། ། ཁོག་པ་དེའི་དབུས་སུ་ཇི་ལྟར་མཚམས་པའི་ལྕེ་ལྕགས་སམ་ཁྲོ་ལས་གྲུབ་པའི་སྒྲ་འབྱིན་པའི་ཕྱིར། ནང་གི་ནམ་མཁའ་རྡོ་རྗེ་ལ་བཏགས་པར་བྱ་སྟེ། མཁའ་འགྲོར། དབུས་་་་་་ཁོག་པའི་སུ་ཡེ་ཤེས་དབྱུག་པ་་་་་་རྩེ་ནི། ལྷ་་་་་་། ཐམས་ཅད་འཕྲོ་ཞིང་་་་་་དབང་དུ་སྡུད་པར་བྱེད། ། ཅེས་དང་།
སཾ་བུ་ཊར། ཁོག་་་་་་ནང་གི་ཡེ་ཤེས་དབྱིག་དགུ་ནི། ། ལྷ་་་་་་ཐམས་ཅད་་་་་་དབང་དུ་སྡུད་ཅིང་་་་་་སྒྲ་འབྱིན་པར་བྱེད།་་་་་ པའི་དགོས་པའོ། ། ཅེས་གསུངས་སོ། ། དེ་དག་གི་དོན་ཀྱང་ལྕེ་དེས་དྲིལ་བུའི་ཁོག་པ་ལ་བསྐུལ་བའི་སྟོབས་ཀྱིས། ལྷ་ཐམས་ཅད་དབང་དུ་སྡུད་ཅིང་། སྒྲ་སྣ་ཚོགས་འབྱིན་པར་བྱེད་ཅེས་པའོ། ། དེ་དག་ནི་དྲིལ་བུ་ཐམས་ཅད་ཀྱི་ཕྱག་ཚད་དང་མཚན་ཉིད་ཡིན་ལ། བྱེ་བྲག་ཏུ་ཡེ་ཤེས་ཀྱི་དྲིལ་བུ་ནི།
མཁའ་འགྲོར། ཁོག་སྟོང་སྒྲ་ནི་ཟབ་པ་སྟེ། ། དགའ་བ་ཀུན་གྱི་རོ་ནི་འཛིན། ། ཨུཏྤལ་ཀུ་མུ་ཏ་ཉིད་དང་། ། རིན་ཆེན་པདྨས་ཉེ་བར་བརྒྱན། ། ཞེས་དང་། ཡེ་ཤེས་་་་་་དང་ཟུང་དུ་རྡོ་རྗེར་གྱུར་་་་་་པའི་དྲིལ་བུ།་་་་་ ནི། ། རྩེ་མོ་་་་་་རྡོ་རྗེ་ལྟར་དགུ་པ་དེ་བཞིན་ནོ། ། ཞེས་གསུངས་པས།
ཁོག་པའི་ལོགས་ཀྱི་དྲྭ་བའི་དཀྱིལ་རྣམས་སུ། ཤར་དུ་ཀུ་མུ་ཏ། ལྷོར་རིན་ཆེན། ནུབ་ཏུ་པདྨ། བྱང་དུ་ཨུཏྤལ་ལ་རྣམས་ཀྱིས་སྤྲས་ཤིང་། གཞན་སྔར་བསྟན་པ་ལྟར་གྱི་མཚན་ཉིད་ཐམས་ཅད་དང་ལྡན་པའི་དབུ་རྡོ་རྗེ་ཕྱེད་པ་རྩེ་དགུ་པས་བརྒྱན་པའོ། ། དེ་ཉིད་ཀྱི་དགོས་པའང་། མཁའ་འགྲོར། ཞི་རྒྱས་སོགས།་་་་་ ལས་རྣམས་ཐམས་ཅད་སྒྲུབ་་་་་་པར་བྱེད་ཅིང་།
འཇིག་རྟེན་ལས་འདས་པའི།་་་་་། དངོས་གྲུབ་་་་་་ཀྱི་མཆོག་ནི་སྟེར་བར་བྱེད། ། ཅེས་གསུངས་པས་ཤེས་སོ། ། གཉིས་པ་དམ་ཚིག་གི་དྲིལ་བུ་ནི། འོག་ཏུ་འཆད་པར་འགྱུར་ལ། གསུམ་པ་ནི། མཁའ་འགྲོར། སོར་མོ་་་་་་སྲིད་དུ་བཅུ་གཉིས་ཚད་་་་་་ཀྱིས་ཙམ་ལ། ཁོག་པའི་ལོགས་ལའང་།་་་་་། རྡོ་རྗེ་ཕྲེང་བ་སྐེ་རགས་ཅན། །
ཁོག་པའི་དབྱིབས།་་་་་ དབང་པོ་མཆོག་གི་འདབ་མ་་་་་་སྟེ་པདྨ་དང་མཚུངས་པ་ཡང་། ། དྲྭ་བ་དྲྭ་བ་ཕྱེད་པས་བརྒྱན། ། མདོར་ན་་་་་་སྔོན་བཞིན་མཚན་་་་་་ཐམས་ཅད་ཉིད་དང་ལྡན། ། ཁྱད་པར་་་་་་ལྷ་མོའི་མཚན་མ་རྣམས་ཀྱིས་སྤྲས།་་་་་ པ་སྟེ། ། ཤར་དུ་གནས་པའི་པདྨ་ནི། ། ཁ་དོག་དཀར་པོ་རབ་མཛེས་པའོ། ། རེ་ལྷོར་ཁུ་བྱུག་གི་སྒྲོ་བྱུང་རྩ་བ་སྔོ་སྐྱེ་བས་དེས་མཚོན་པས་ཨུཏྤལ་ལི།་་་་་ གཤིན་རྗེར་ཁུ་བྱུག་སྒྲོ་སྔོན་པོར། །
ནུབ་ཏུ་འདམ་སྐྱེས་དམར་པོ་སྟེ། ། ལྗང་ཁུ་་་་་་བྱང་དུ་དེ་བཞིན་ཨུཏྤལ་བྱིན། ། སྟེང་གི་་་་་་བདུད་རྩི་གནས་ཀྱིས་དབུས་སུ་ནི། ། ཞལ་གཅིག་པ་ནི་དབུས་སུ་གནས། ཞལ་དེ་ཉིད་གང་གི་ཡིན་ན།་་་་་། ཤེས་རབ་་་་་་ཀྱི་ཕ་རོལ་་་་་་ཏུ་ཕྱིན་་་་་་པ་ལྷ་མོ་་་་་འི་ཞལ་དེའང་། ། གཟུགས་་་་་་མཛེས་ཤིང་བཟང་་་་་་ལ་ཡོན་ཏན་རྣམས་ཀྱི་གཞི་་་་་འོ། ། སྟེང་དུ་པདྨ་རྡོ་རྗེ། ། སྔོན་བཞིན་དུ་ནི་བསམ་པར་བྱ། ། དབུས་ཀྱི་ཡེ་ཤེས་དབྱིག་པ་་་་་འི་ཁྱད་པར་ནི། །
ཆ་བརྒྱད་ཀྱིས་ནི་རྣམ་པར་སྤྲས། ། ཞེས་ཚད་སྔར་བསྟན་པ་བཞིན་སོར་བཅུ་གཉིས་པ་ཁོག་པའི་ལོགས་ལ་པདྨ་དང་། ཨུཏྤལ་སོགས་ཀྱི་མཚན་མ་བཀོད་ཅིང་དབྱིག་པ་སྟེ། ལྕེ་བརྒྱད་གཞོགས་ཀྱི་རྣམ་པར་བྱའོ། ། དེ་ལྟ་བུ་བཤད་པའི་རྣལ་འབྱོར་པས་བཅང་པའི་དགོས་པའང་། མཁའ་འགྲོར། ལྷ་་་་་་མོ་ཆེན་་་་་་མོ་ཞེས་ཞུ་བ་པོ་ལ་བོས་ནས་དྲིལ་བུ་འདི་ཡིན་ཏེ། ། སྒྲུབ་པ་་་་་་ཚེ་རིང་་་་་་ཞིང་ནད་མེད་་་་་་པ་ལོངས་སྤྱོད་ཕུན་སུམ་ཚོགས། ། དེ་བཞིན་་་་་་དུ་ཤེས་རབ་ལྡན་་་་་་པར་གྱུར་ཞེས་བྱ། ། ཞེས་གསུངས་སོ། །
བཞི་པ་ནི། མཁའ་འགྲོར། རྡོ་རྗེ་ཕྲེང་བ་་་་་་དང་སྐེ་རགས་་་་་་བུམ་པ་བཟང་།་་་་་ པ་སོགས། ། མཚན་ཉིད་ཐམས་ཅད་རབ་་་་་་ཏུ་རྫོགས་་་་་་པར་བྱ་མོད་་་་་་ཀྱི་འོན་ཀྱང་། ། དྲྭ་བ་་་་་་དང་དྲྭ་ཕྱེད་་་་་་པའི་མཚན་མ་སྤང་།་་་་་ དེ་མི་བྱའོ། ། དེའི་སྲིད་དུ་་་་་་སོར་མོ་དགུ་ཡི་ཚད་སྩལ་ལ། ། དེ་ཡི་ཁ་་་་་་ནི་ཞེང་ནི་སོར་ལྔ་ཡིས། ། ཚད་ལས་ལྷག་པར་མི་བྱའོ། །
དབུ་རྩེ་ནི་་་་་་རྩེ་ལྔ་པ་དང་རྩེ་དགུ་པ།་་་་་ གང་རུང་སྟེ། ། དཔའ་བོའི་དྲིལ་བུར་་་་་་རྡོ་རྗེ་འཛིན་པས་ཡང་དག་གསུངས། ། ཞེས་བཤད་པས། གཞན་སྔར་གྱི་མཚན་ཉིད་བཞིན་ལ། འོན་ཀྱང་དྲྭ་བ་དྲྭ་ཕྱེད་སྤངས་པས། ཚད་སྲིད་དུ་སོར་དགུ་པའི། ། ཁ་ལ་སོར་ལྔའི་ཚད་དང་ལྡན་ཞིང་། རྩེ་ལྔའམ་རྩེ་དགུ་གང་རུང་གིས་སྤྲས་པའོ། ། འདི་ལ་རྡོ་རྗེ་མཁའ་འགྲོའི་དྲིལ་བུ་ཞེས་ཀྱང་བཤད་དོ། །
དེ་ལྟ་བུ་བཟུང་བའི་ཕན་ཡོན་ཀྱང་། བསྐལ་བཟང་་་་་་པོ་ཀུན་དང་དབང་ཕྱུག་དང་། ། སྔགས་ཀུན་གྱི་ནི་འབྲས་བུ་སྟེ། ། མཁའ་འགྲོ་མ་ཀུན་་་་་་གྱི་སྔགས་པ་དེ་ལ་རྫུ་འཕྲུལ་སྟོབས། ། ཕུན་ཚོགས་་་་་་ལ་སོགས་དེ་རབ་དགེ་བ་་་་་་དང་ལེགས་པ་ཐམས་ཅད་རབ་ཏུ་སྩོལ།་་་་་ བར་མཛོད། མདོར་ན་་་་་་། དེ་བཞིན་གཤེགས་་་་་་པ་ཀུན་གྱི་དངོས་གྲུབ་ནི། ། བཟང་པོ་མཆོག་་་་་་ཏུ་གྱུར་བ་རྣམས་ནི་རབ་ཏུ་སྩོལ། ། ཞེས་བསྔགས་པ་རྒྱ་ཆེར་གསུངས་སོ། །
ལྔ་པ་དེ་བཞིན་གཤེགས་པ་རིགས་ལྔའི་དྲིལ་བུ་ནི། རྡོ་རྗེ་མཁའ་འགྲོར། དེ་ནས་དེ་བཞིན་གཤེགས་་་་་་པ་རིགས་ལྔའི་རྣམས་ཀྱི། ། དྲིལ་བུའི་མཚན་ཉིད་རབ་ཏུ་བཤད། ཁོག་པ་་་་་་། མཁར་བའི་རང་བཞིན་་་་་་ལ་བྱེད་ལས་སྒྲ་སྙན་་་་་་པར་བྱེད། ། ཁོང་སྟོང་བུམ་པས་བརྒྱན་པ་སྟེ། ། རྡོ་རྗེ་རིན་ཆེན་པདྨ་དང་། ། རལ་དྲི་ལ་སོགས་མཚན་མར་ལྡན། ། དྲྭ་བ་དྲྭ་བ་ཕྱེད་བརྒྱན་ཞིང་། །
རྭ་རྣམས་ཆུ་སྲིན་ཁ་ནས་འབྱུང་། ། ཡེ་ཤེས་ལྔ་ཡི་རྣམ་དག་པ། ། རྩེ་མོ་ལྔ་ནི་མདོ་རུ་བསྡུ། ། ཞེས་མདོར་བསྟན་ནས། དེ་ཉིད་རྒྱས་པར་བཤད་པ། ཕྲེང་བ་གཉིས་དང་།་་་་་ སྐེ་རགས་གཉིས་ཀྱི་དབུས་སུ་ནི། ། རྣམ་སྣང་གི་དྲིལ་བུ་ལ་་་་་་འཁོར་ལོའི་ཕྲེང་བ་གཉིས་དང་ལྡན། ། དེ་བཞིན་སྐེ་རགས་གཉིས་དབུས་སུ། ། འོད་དཔག་མེད་ལ།་་་་་
པདྨའི་ཕྲེང་བ་གཉིས་དང་ལྡན། ། སྔར་བཞིན་བྱས་པ་ལས་ཁྱད་པར་བུམ་པའི་གདན་ཏེ་རིན་འབྱུང་ལ།་་་་་ རིན་ཆེན་དབང་གི་་་་་་ཕྲེང་བ་གཉིས་དང་རིན་ཆེན་ལྡན། ། དེ་བཞིན་དུ་ཡང་སྐེ་རགས་ཏེ། ། དྲིལ་བུ་ལ་་་་་་དོན་ཡོད་རལ་གྲིར་་་་་་འདི་ཕྲེང་བ་བཤད་པ་ནི། ། དེ་བཞིན་སྐེ་རགས་གཉིས་དབུས་སུ། ། ཞེས་དང་། དེ་ལྟར་་་་་་། རྡོ་རྗེ་རིགས་་་་་་སོགས་ཀྱི་་་་་་དྲིལ་བུ་བ་གླང་་་་་་ལ་ཁ། ། རྡོ་རྗེ་ཕྲེང་བ་སྐེ་རགས་་་་་་སོགས་དང་ལྡན། །
རབ་་་་་་ཏུ་མཛེས་་་་་་པའི་ཁ་ཁྱེར་གྲུ་བཞི་པ།་་་་་ བྱང་ཞིང་། ། སྟེང་དུ་བུམ་པ་ཡང་དག་གནས། ། ཞེས་འབྱུང་བས་བུམ་པའི་གདན་གྲུ་བཞི་པའི་དབྱིབས་དང་། དབུ་ལ་རྡོ་རྗེ་ཕྱེད་པ་རྩེ་ལྔ་པ་ཁོ་ན་ལ་བྱ་ཞིང་། གཞན་གོང་གི་མཚན་ཉིད་ཇི་ལྟ་བུ་ལ་ཁོག་པའི་ལོགས་ཀྱི་དབུ་ཞབས་སུ་རྡོ་རྗེའི་ཕྲེང་བ་གཉིས་ཡོད་པའི་བར་རྣམ་སྣང་གི་འཁོར་ལོ་ལ་དྲིལ་བུ་དང་། དེ་བཞིན་དུ་རིན་ཆེན་རིགས་ཀྱི་དྲིལ་བུ་ལ་རིན་པོ་ཆེའི་ཕྲེང་བ་གཉིས་གཉིས་བྱ་བ་སོགས་སམ། རྡོ་རྗེའི་སྐེ་རགས་ཀྱི་དོད་ལ་རང་རང་གི་རིགས་དང་རྗེས་སུ་འབྲེལ་བའི་རིགས་སོ་སོའི་མཚན་མའི་སྐེ་རགས་གཉིས་གཉིས་བྱ་བར་ཡང་རུང་ཞེས་བཤད་དོ། ། དེ་ལྟར་དེ་བཞིན་གཤེགས་པའི་དྲིལ་བུ་མཚན་ཉིད་དང་ལྡན་པ་བཟུང་བའི་ཕན་ཡོན་ཀྱང་། བ་གླང་ཁ་ལ་སོགས་པ་་་་་་མཚན་ཉིད་དང་ལྡན་པའི་དྲིལ་བུ་བཅངས་པས་རུ། །
རིན་ཆེན་སོགས་་་་་་ནོར་ཆེན་གཞན་ཡང་་་་་་འབྲུ་་་་་་ཡི་ཚོགས་ནི་འབད་མེད་་་་་་འབྱུང་བར་འགྱུར། ། དུས་་་་་་རྟག་ཏུ་ནད་མེད་་་་་་ཅིང་སྟོབས་་་་་་དང་མདངས་ནི་སྟེར།་་་་་ པར་བྱེད། ནད་གདོན་སོགས་་་་་་སྡུག་བསྔལ་ཀུན་་་་་་སྒྲིབ་པའི་དང་དྲི་མ་མ་ལུས་པར་་་་་་སེལ། ། ཅེས་གསུངས་སོ། ། བཞི་པ་རྣམས་དག་གི་དེ་ཁོ་ན་ཉིད་ནི། ལེགས་བསྡུར། ཁོག་པའི་་་་་་ནང་ན་གནས་པའི་ནམ་མཁའ་་་་་་སྟོང་པ་ནི། ། གཟུགས་མེད་པའི་ཁམས་་་་་་རྣམ་པར་དག་་་་་་པར་བྱེད་པའོ། ། གཟུགས་ཁམས་རྣམ་པར་དག་པ་མཚོན་བྱེད་་་་་་འདི།
དབུ་རྟེན་གྱི་རྩ་བར་གནས་པའི།་་་་་ ཨུཏྤལ་རྩ་བ་ཁ་ཕྱེ་བ།་་་་་ ལྟ་བུ་སོགས་དང་གཞན་ཡང་། ། ཤེས་རབ་བདུད་རྩིའི་རང་བཞིན་གནས། ། ཤེས་རབ་ཕ་རོལ་ཕྱིན་པའི་གཞི། ། སྟེང་གི་ཆུ་སྐྱེས་རྡོ་རྗེ་ནི། ། རྡོ་རྗེ་ལྟ་བུར་རྣམ་པར་བསམ།་་་་་ སྟེ་འདི་རྣམས་ལ་སྦྱར་རོ། ། ཞེས་བཤད་པས། སྦྱང་གཞི་ཁམས་གསུམ་དང་།
སྦྱོང་བྱེད་སྐུ་གསུམ་གྱི་མཚོན་བྱེད་དུ་སྦྱར་ན། ནང་གི་ནམ་མཁའ་གཟུགས་མེད་དང་ཆོས་སྐུ། ཁོག་པའི་ལྷ་དང་མཚན་མ་ལ་སོགས་པ་སྣ་ཚོགས་སུ་སྣང་བ་སྤྲུལ་སྐུ་དང་འདོད་ཁམས། བུམ་པ་ཡན་ཆད་གཟུགས་ཁམས་དང་ལོངས་སྐུ་རྣམ་པར་དག་པ་ཡིན་ལ། ཅུང་ཟད་རྒྱས་པར་འོག་ཏུ་འཆད་དོ། ། དེ་ལྟར་སྤྱིའི་རྣམ་པར་གཞག་པ་སྔོན་དུ་སོང་ནས། ད་ནི་དོན་གྱི་གཙོ་བོ་དམ་ཚིག་གི་རྡོ་རྗེ་དྲིལ་བུ་བྱེ་བྲག་ཏུ་བཤད་པར་བྱ་སྟེ། དེ་ལའང་མཚན་ཉིད་དང་། དེ་ཁོ་ན་ཉིད་བཤད་པ་དང་། དེ་ཁོ་ན་ཉིད་མ་ཤེས་པའི་ཉེས་དམིགས་དང་།
དེ་ཉིད་ཤེས་པས་ཇི་ལྟར་བཟུང་བའི་ཚུལ་ཆོག་དང་བཅས་པ་བསྟན་པའོ། ། དང་པོ་ལའང་གཉིས་ཀྱི། དམ་ཚིག་རྡོ་རྗེ་མཚན་ཉིད། རྒྱུ་དང་དབྱིབས་ཚད་ལ་སོགས་པའི་རྣམ་པར་གཞག་པ་ཕལ་ཆེ་བ་ནི། གོང་དུ་བསྟན་པ་བཞིན་ཡིན་ཏེ། རྡོ་རྗེ་མཁའ་འགྲོར། རྣལ་འབྱོར་པས་མི་འབྲལ་པའི།་་་་་ དེ་ནས་དམ་ཚིག་་་་་་དུ་བཟུང་བར་བྱ་བའི་རྡོ་རྗེ་ཡིས། ཚད་དང་་་་་་། མཚན་ཉིད་ཡང་དག་པར་་་་་་བཤད་པར་བྱ། །
གསེར་སོགས་་་་་་པས་བརྡུངས་པའི་རྡོ་རྗེ་ཡིས། ། ས་བོན་གྱི་་་་་་ཆའང་དེ་བཞིན་་་་་་ཆ་གསུམ་སོགས་གོང་དུ་གསུངས་པ་་་་་་ལྟར་སྟེ། ། སྔོན་་་་་་རྡོ་རྗེ་སྐེ་རགས་བཞིན་མཚན་ཉིད་དང་ལྡན་ཞིང་། ། པདྨ་ཟླ་བ་རྣམ་པར་གནས། ། ཆུ་སྲིན་སོ་ཡི་རྣམ་པ་ཡི། ། རྩ་བ་ཆུ་སྲིན་ཁ་ལས་བྱུང་། ། ཞེས་གསུངས་པས་ཤེས་ལ། ཁྱད་པར་དུ་རྭའི་གྲངས་ནི། གང་ཡང་སྦོམ་དུ་གྱུར་པ་ཡི། ། རྭ་ནི་ཡེ་ཤེས་རང་བཞིན་གསུངས། །
ཞེས་འབྱུང་བས། ཡེ་ཤེས་ལྔའི་གྲངས་དང་མཐུན་པར། རྩེ་ལྔ་པ་ཁོ་ནར་བྱ་ཞིང་། དབུས་རྭའི་དབྱིབས་ནི། གྲུ་བཞི་པ་ནས་གཟུགས་ལྟ་བུ་བྱའོ། ། སཾ་བུ་ཊ་ལས་ཀྱང་། ཡེ་ཤེས་རྡོ་རྗེ་ལ་འགྲོ་བ་འདོན། ། ཞེས་པ་ཡེ་ཤེས་ལྔ་དག་པའི་རྩེ་ལྔ་པ་ཅན་གྱི་དམ་ཚིག་རྡོ་རྗེ་དེ་ཁོ་ན་ཉིད་ཤེས་པས་བཅངས་ན། འཁོར་བར་འགྲོ་བ་ལས་འདོན་པའི་དོན་ཏེ། འདིས་དམ་ཚིག་གི་རྡོ་རྗེ་བསྟན། །
ཅེས་མན་ངག་གི་བཤད་པ་ལས་གསུངས་སོ། ། གཉིས་པ་དམ་ཚིག་གི་དྲིལ་བུའི་མཚན་ཉིད་ནི། རྒྱུད་གཉིས་ལས། དངོས་བསྟན་གསལ་བར་མ་གསུང་ཀྱང་། གནད་གཞིར་སྦྱོར་བའི་གདན་གྱི་རབ་ཏུ་བྱེད་པ་དང་པོར། རྡོ་རྗེ་རྩེ་ལྔ་པའི་མཚན་ཉིད་གསུངས་ནས། དེ་མ་ཐག་དྲིལ་བུའི་མཚན་ཉིད་བསྟན་པའི་སྐབས་སུ། སྟེང་དུ་རྡོ་རྗེ་པདྨོ་དག ། ཇི་ལྟར་སྔོན་བཞིན་བསམ་པར་བྱ། ། ཞེས་རྡོ་རྗེ་ཕྱེད་པ་རྩེ་ལྔ་པས་མཚན་པའི་དྲིལ་བུ་བཤད་པས་བསྟན་ལ།
དེའི་དབྱིབས། ཚད། རྒྱུ་ལ་སོགས་པ་སྤྱིར་བསྟན་པའི་གནས་སྐབས་བཞིན་ལས་ཁྱད་པར་དུ། རྡོ་རྗེའི་ཕྲེང་བ་གཉིས་ཀྱི་བར་དྲྭ་ཕྱེད་དམ་འཁོར་ལོའི་ཕྲེང་བ་གང་རུང་བྱ་ཞིང་། དབུ་རྩེ་ནི་རྡོ་རྗེ་ཕྱེད་པ་རྩེ་ལྔ་པའི་དབྱིབས་སུ་བྱའོ། ། གཉིས་པ་དེ་ཁོ་ན་ཉིད་ལས། དང་པོ་རྡོ་རྗེའི་རྣམ་གཞག་ནི། སྦྱང་གཞིའི་དབང་དུ་བྱས་ན། སྟེང་འོག་རཱ་ལྔ་པ་ནི་ཉོན་མོངས་པ་ལྔ་དང་། ཕུང་པོ་ལྔ་དང་།
ལྟེ་བ་ཟླུམ་པོས་ནི་དེ་དག་གི་ཆོས་ཉིད་དང་བཅས་པ་སྦྱོང་ལ། སྦྱོང་བྱེད་ཀྱི་དབང་དུ་བྱས་ནས། རྒྱུད་ལས། ལྷ་ནི་ཉི་ཤུ་རྩ་བདུན་ལྡན།་་་་་ སྟེང་འོག་གི་རྭ་ལྔ་ལ་ལྷ་ལྔ་ལྔ་སྟེ་བཅུ། སྟེང་འོག་གི་པདྨ་བཅུ་དྲུག་སྟེ་ཉི་ཤུ་རྩ་དྲུག་ལྟེ་བའི་རྡོ་རྗེ་སེམས་དཔའ་ཡབ་ཡུམ་སྟེ། དེ་ལྟར་ཉི་ཤུ་བདུན་ནོ། ། འདི་ལ་མན་ངག་ཏུ་ལྟེ་བའི་ཡབ་ཡུམ་སོ་སོར་བགྲང་ནས་རྩ་བརྒྱད་དུ་བྱེད་པའང་འབྱུང་ངོ་། ། ཞེས་གསུང་ཞིང་། ། དེའང་ཞིབ་ཏུ་ཕྱེ་ན།
དབུས་སུ་ཡེ་ཤེས་སེམས་དཔའ་ནི། ། ཞེས་པས། ལྟེ་བར་རྡོ་རྗེ་སེམས་དཔའ། སྟེང་གི་རྭ་ལྔ་ནི། དེ་བཞིན་གཤེགས་པ་ལྔའི་ངོ་བོར་རྣམ་པར་དག་པ་སྟེ། མཁའ་འགྲོར། ཀུན་གྱི་དབུས་སུ་རྣམ་སྣང་མཛད། ། ཤར་དུ་མི་བསྐྱོད་པ་ཉིད་དེ། ། ལྷོ་ཡི་རྭ་ལས་རིན་ཆེན་འབྱུང་། ། ནུབ་ཏུ་འོད་དཔག་མེད་པ་དགོད། །
བྱང་དུ་དོན་ཡོད་གྲུབ་པ་སྟེ། ། རྭ་བཞི་ལ་སོགས་ས་ཡི་ལྷ། ། ཞེས་སོ། ། འོག་གི་རྭ་ལྔ་ནི། ལྷ་མོ་ལྔ་ཡི་ངོ་བོ་སྟེ། དབུས་དང་ཤར་ལ་སོགས་པ་ཡི། ། རྭ་བཞིར་མཁའ་འགྲོ་མ་རྣམས་འགོད། ། ཤར་དུ་རྡོ་རྗེ་མཁའ་འགྲོ་མ། ། བྱང་དུ་འཇིགས་མ་ཞེས་བྱ་བ། ། ནུབ་ཏུ་རོ་ལངས་མ་ནི་གནས། །
ལྷོ་རུ་གཏུམ་མོ་གནས་པ་སྟེ། ། དབུས་སུ་ཡེ་ཤེས་མཁའ་འགྲོ་མ། ། དམ་ཚིག་རྡོ་རྗེ་ཅན་བསྒོམ་བྱ། ། ཞེས་གསུངས་ལ། ལྟེ་བའི་ཆ་ལ་བརྟེན་ལ་སྟེང་གི་པད་འདབ་བརྒྱད་ནི། བྱང་ཆུབ་ཀྱི་ལམ་ཡན་ལག་བརྒྱད་མཚོན་ཞིང་། སེམས་དཔའ་བརྒྱད་ཀྱི་རང་བཞིན་དུ་དག་པས་ཏེ། པདྨ་་་་་་འདབ་མ་བརྒྱད་བྱང་ཆུབ་ཡན་ལག་གི་་་་་་ངོ་བོ་དག་ཅིང་། དེ་་་་་་། ཇི་་་་་་ལྟ་བ་བཞིན་་་་་་གྱི་གནས་སུ་བཞག་་་་་་པ་དེ་བསྐོར་བར་བྱ་བ། །
པདྨའི་ཕྱག་་་་་་སྤྱན་རས་གཟིགས་དང་བྱམས་པ་དང་། ། ནམ་མཁའ་མཛོད་དང་ཀུན་ཏུ་བཟང་། ། གནོད་སྦྱིན་བདག་པོ་་་་་་ཕྱག་རྡོར་འཇམ་པའི་དཔལ། ། སྒྲིབ་པ་སེལ་དང་ནམ་སྙིང་དང་། ། འདི་ཡི་ལྷ་ནི་བརྒྱད་པོ་རྣམས། ། ཇི་བཞིན་འདབ་མར་བརྟག་པར་བྱ། ། ཞེས་དང་། འོག་གི་འདབ་མ་བརྒྱད་ནི། པདྨར་ལྷ་མོ་བརྒྱད་གང་ཡིན། ། ཇི་བཞིན་གནས་སུ་སྦྱར་བར་བྱ། །
རྡོ་རྗེ་ལྕགས་ཀྱུ་ཞགས་པ་མ། ། རྡོ་རྗེ་ལྕགས་སྒྲོག་དྲིལ་བུ་མ། ། ལྷ་མོ་བཞི་པོ་འདི་དག་ནི། ། ཕྱོགས་ཀྱི་འདབ་མར་རྣམ་པར་གནས། ། མཚམས་ཀྱི་འདབ་མ་བཞི་པོ་ལ། ། ལྷ་མོ་བཞི་པོ་དེ་ལྟར་ཡང་། ། སྐུལ་བྱེད་རིན་ཆེན་སྒྲོན་ལྷ་མོ། ། རྡོ་རྗེ་ལུ་གུ་རྒྱུད་ཅེས་དང་། ། དེ་བཞིན་གཞན་གྱིས་མི་ཐུབ་པ། ། ཐམས་ཅད་འདབ་མར་དགོད་པར་བྱ། །
ཞེས་ལྷ་མོ་བརྒྱད་ཀྱི་ངོ་བོར་རྣམ་པར་དག་ཅིང་། གཞན་ཡང་པདྨ་འདབ་བརྒྱད་ནི་ཤེས་རབ་དང་། ཟླ་བའི་དཀྱིལ་འཁོར་ནི་ཐབས་ཀྱིས་མཚོན་བྱེད་ཡིན་པས། ཐབས་ཤེས་ཟུང་འཇུག་གི་མུ་ཁྱུད་དང་ཆུ་སྲིན་གྱི་མགོ་བོ་འཁོར་བའི་མཚོན་བྱེད། རྭ་རྣམས་ནི། མྱ་ངན་ལས་འདས་པའི་མཚོན་བྱེད་ཡིན་ལ། མདོར་ན་མཚོན་བྱེད་རྡོ་རྗེ་འདིས་མཚོན་པའི། མཚོན་བྱ་སྦྱང་གཞི་རྣམས་ནི་འཁོར་བ། སྦྱོང་བྱེད་ལྷ་རྣམས་ནི་མྱ་ངན་ལས་འདས་པ་སྟེ། དེ་གཉིས་ཕན་ཚུན་རྒྱུ་འབྲས་རོ་གཅིག་ཏུ་རྟོགས་པའམ།
རང་གི་སེམས་ཀྱི་དབྱིངས་གཅིག་ཉིད་དུ་ཤེས་པ་ནི། འཁོར་འདས་བྱེར་མེད་ཅེས་བྱ་བ། དེ་ཁོ་ན་ཉིད་མཐར་ཐུག་པ་སྟེ། འདི་ནི་ཁོ་བོས་ལེགས་པར་བཤད་པའོ། ། གཉིས་པ་དྲིལ་བུའི་དེ་ཁོ་ན་ཉིད་ལ། སྒྲའི་དེ་ཁོ་ན་ཉིད་དང་། གཟུགས་ཀྱི་དེ་ཁོ་ན་ཉིད་བསྟན་པ་གཉིས་ཀྱི། དང་པོ་ནི། སཾ་བུ་ཊ་ལས། ཤེས་རབ་དཀྲོལ་བའི་དེ་ཉིད་ནི། །
ལྷ་རྣམས་ཀུན་གྱིས་ཐོས་པར་འགྱུར། ། ཞེས་གསུངས་པ། ཤེས་རབ་ནི་སྟོང་པ་འདི་ཡིན་ལ། དཀྲོལ་བ་ནི་དེའི་དོན་མཚོན་པར་བྱེད་པ། དྲིལ་བུའི་སྒྲ་སྟེ། སྒྲ་དེས་ཆོས་ཐམས་ཅད་སྟོང་པ་ཉིད་དང་། མངོན་པར་འདུས་མ་བྱས་པ་དང་། རང་བཞིན་གྱིས་རྣམ་པར་དག་པ་སྟོན་པར་བྱེད་པའོ། ། དེའི་དགོས་པའང་། སཾ་བུ་ཊ་ལས།
ནམ་མཁའི་ཁམས་ཀྱི་མཐར་ཐུག་པར། ། བྱང་ཆུབ་སྙིང་པོར་རྣམ་པར་གནས། ། ཕྱོགས་བཅུ་ཐམས་ཅད་རིགས་པའི་གནས། ། འཇིག་རྟེན་ཁམས་ནི་མཐའ་ཡས་པ། ། ཞེས་གསུང་སྟེ། དེ་ལྟ་བུའི་དྲིལ་བུའི་སྒྲ་དེས། ཕྱོགས་བཅུ་ནམ་མཁའི་མཐར་ཐུག་པར་དུས་བྱང་ཆུབ་སྙིང་པོའི་བར་དུ་སྟོང་པ་ཉིད་བརྗོད་པར་བྱེད་པའི་སྒྲས་ཁྱབ་པར་བསམ་ཞིང་། དེ་ཉིད་ཀྱིས་སེམས་ཅན་གྱི་ཁམས་མཐའ་ཡས་པ་མ་རིག་པའི་གཉིད་ལས་སད་པར་བྱེད་པའོ། ། གཉིས་པ་ནི། སཾ་བུ་ཊ་ལས།
ཕྱོགས་ནི་བརྒྱད་ཅེས་བྱ་བ་ནི། ། ལྷ་མོ་བརྒྱད་ནི་རབ་ཏུ་གྲགས། ། ཡི་གེ་བརྒྱད་ཀྱི་ས་བོན་ནི། ། ཕྱོགས་ནི་བརྒྱད་དུ་རྣམ་པར་འགོད། ། ཤར་དུ་ལྷ་མོ་སྒྲོན་མ་སྟེ། ། ཞེས་སོགས་དང་། ཁོག་པའི་་་་་་ནང་གི་གཟུགས་ནི་ནམ་མཁའ་སྟེ།་་་་་ གཟུགས་མེད་མཚོན་ལ། ། གཟུགས་ཀྱི་གང་བ་གཟི་བརྗིད་ཅན།་་་་་ ནི་ལྷའི་ཞལ་སོགས་ཏེ་གཟུགས་ཁམས་མཚོན། །
པདྨ་་་་་་དབྱིབས་ཁ་ཕྱེ་་་་་་བ་ལྟ་བུ་ལས་བྱུང་བ། ། གཟུགས་མེད་་་་་་པ་མཚོན་སྲིད་པའི་་་་་་ཁོག་པ་དབུ་རྟེན་དང་བཅས་པའི་གནས་སུ་ནི། ། ཤེས་རབ་བདུད་རྩི་བུམ་པ་ལྟ། ། ཡེ་ཤེས་བདུད་རྩི་གནས་སུ་ནི། ། དེ་ཡི་དབུས་སུ་ཡིད་ཀྱི་ནི། ། ལྷ་མོ་ཤེས་རབ་ཕ་རོལ་ཕྱིན། ། གཟིགས་ན་མཛེས་ཤིང་ཡོན་ཏན་གནས། ། ཞེས་གསུངས་པས། ནང་གི་ནམ་མཁའ་སྟོང་པ་གཟུགས་མེད་ཀྱི་ཁམས་དང་ཆོས་སྐུ། ཁོག་པའི་ལྷ་དང་མཚན་མ་ལ་སོགས་པ་སྤྲུལ་སྐུ་འདོད་ཁམས།
བུམ་པ་དང་ལྷ་མོའི་ཞལ་ནི་གཟུགས་ཁམས་དང་ལོངས་སྐུ་ཡིན་ལ། རྡོ་རྗེ་ཕྱེད་པ་ནི་དེ་ལྟ་བུའི་སྦྱང་གཞི་ཁམས་གསུམ་དང་། སྦྱོང་བྱེད་སྐུ་གསུམ་དབྱེར་མི་ཕྱེད་པའི་དོན་ནོ། ། ཡང་ཁོག་པ་ཁོ་ན་དང་། སྐུ་གསུམ་མཚོན་བྱེད་དུ་སྦྱར་ནས། ནང་གི་ཁོག་པ་སྟོང་པ་ནི་ཆོས་སྐུ། དེ་ཉིད་ལ་ཡེ་ཤེས་ཀྱི་དབྱིག་པ་གནས་བརྒྱད་དུ་བསྐྱོད་པ་སྤྲུལ་སྐུ། གསུང་རྣམ་དག་འབྱུང་བ་ལོངས་སྐུའོ། ། གཞན་ཡང་ལྷ་དང་སྦྱར་བ་ནི། ཁོག་པའི་སྟེང་གི་ས་བོན་བརྒྱད།
ལྷ་མོ་བརྒྱད། སྟེང་གི་ལྷའི་ཞལ་ནི། ཤེས་རབ་ཀྱི་ཕ་རོལ་ཏུ་ཕྱིན་མ་རྣམ་པར་དག་པ་ཡིན་ལ། གཞན་པདྨ་འདབ་བརྒྱད་དང་། རྡོ་རྗེ་ཕྱེད་པ་ནི། གོང་དུ་བསྟན་པ་ལྟར། བྱང་སེམས་ཉེ་བའི་སྲས་བརྒྱད་དང་། རིགས་ལྔའི་ངོ་བོ་དག་པ་སྟེ། སཾ་བུ་ཊ་ལས། སྟེང་གི་པདྨ་རྡོ་རྗེ་རྣམས། །
ཇི་ལྟར་གོང་བཞིན་བསམ་པར་བྱ། ། ཞེས་འབྱུང་བས་སོ། ། འདི་ལ་འཁོར་འདས་བསྲེ་ཚུལ་གོང་བཞིན་ཤེས་པར་བྱ་སྟེ། དྲིལ་བུའི་དེ་ཁོ་ན་ཉིད་དོ། ། གསུམ་པ་དེ་ཁོ་ན་ཉིད་མ་ཤེས་པའི་ཉེས་དམིགས་ནི། སྔར་བསྟན་མ་ཐག་པ་དེ་ཉིད་རྣམས་མི་ཤེས་ཀྱང་། རྡོ་རྗེ་དྲིལ་བུ་བཅངས་པ་ལས་ཕན་ཡོན་ཡོད་དམ་སྙམ་ན་མ་ཡིན་ཏེ། སཾ་བུ་ཊའི་བརྟག་པ་བཞིའི་རབ་བྱེད་གཉིས་པ་ལས། རྡོ་རྗེ་དྲིལ་བུའི་དེ་ཉིད།་་་་་ མེད་ཅིང་མི་ཤེས་པ་རྣམས་ཀྱིས་བཅངས་ན། །
ཕྱག་རྒྱའི་་་་་་དངོས་གྲུབ་དེ་ཉིད་སྐྱེ་་་་་་བར་མི་འགྱུར་ཏེ། ། ཅེས་དང་། བརྒྱད་པའི་དང་པོ་ལས། དེ་ཉིད་མེད་་་་་་ཀྱང་སྔགས་པར་སེམས་པའི་རྣལ་འབྱོར་པས། ། གླང་པོ་་་་་་ཆེའི་དྲིལ་བུ་འཁྲོལ་བ་་་་་་དང་མཚུངས་ཉིད། ། རྣལ་འབྱོར་དེ་ཉིད་སྨན་པ་ཡི། ། རང་གི་དངོས་གྲུབ་རིང་དུ་བརྟག ། ཅེས་གསུངས་ཤིང་། མཁས་པ་སྨྲྀ་ཏིས་ཀྱང་། རྡོ་རྗེའི་དེ་ཉིད་མི་ཤེས་པས། །
བརྒྱ་བྱིན་ལག་གི་མཚོན་ཆ་བཞིན། ། ཞེས་བཤད་པས། དེ་ཁོ་ན་ཉིད་མི་ཤེས་པའི་རྣམ་འབྱོར་པས་རྡོ་རྗེ་དྲིལ་བུ་བཅང་ཡང་། ཕྱག་རྒྱ་ཆེན་པོའི་དངོས་གྲུབ་ལས་མི་རིངས་ཏེ། དཔེར་ན་བརྒྱ་བྱིན་གྱི་རྡོ་རྗེའི། ། རྟ་དང་གླང་པོའི་མགུལ་རྒྱན་གྱི་དྲིལ་བུ་བཞིན་ནོ། ། བཞི་པ་དེ་ཉིད་ཤེས་པས་ཇི་ལྟར་བཟུང་བའི་ཚུལ་ཆོ་ག་དང་བཅས་པ་བསྟན་པ་ལ། དེ་ཉིད་ཤེས་པའི་ཕན་ཡོན་བྱིན་བརླབས་བྱ་བའི་ཚུལ། བླང་བའི་ཆོ་ག དཀྲོལ་བའི་གྲངས་དང་བཅས་པ་བསྟན་པ།
མི་འབྲལ་བར་བཟུང་བའི་ཐབས་ཕན་ཡོན་དང་བཅས་པ་བསྟན། མི་འབྲལ་བར་བཟུང་བའི་ཐབས་སོ། ། དང་པོ་ནི། སཾ་བུ་ཊའི་བརྒྱད་པའི་དང་པོ་ལས། ཐབས་དང་ཤེས་རབ་་་་་་ཟུང་དུ་འཇུག་པའི་ཆོས་ཀྱིས་་་་་་དེ་ཉིད་ཤེས་པ་རྣམས་གྱིས་ནི། ། རྟེན་འབྲེལ་བཅུ་གཉིས་ཀྱི་་་་་་འགྲོ་བ་དང་པོ་་་་་་མ་རིག་པ་ལས་སད་པར་བྱེད། ། མི་ཤེས་འདམ་དུ་བྱིང་བ་ཡི། ། སེམས་ཅན་སངས་རྒྱས་དོན་དུ་བཀྲོལ། ། ཅེས་པ་ལྟར་དེ་ཉིད་ཤེས་པས་བཅངས་ཞིང་དཀྲོལ་བའི་སྟོབས་ཀྱིས། འགྲོ་བ་རྣམས་རྟེན་འབྲེལ་བཅུ་གཉིས་ཀྱི་དང་པོ་མ་རིག་པའི་གཉིས་ལས་སད་པར་བྱེད་པ་དང་།
མི་ཤེས་པས་འཁོར་བའི་འདམ་དུ་བྱིང་བས་སེམས་ཅན་རྣམས་སངས་རྒྱས་ཀྱི་གོ་འཕང་ཐོབ་པའི་དོན་ནོ། ། གཉིས་པ་ནི། སྔར་ཇི་ལྟར་བཤད་པ་ལྟར་གྱི་མཚན་ཉིད་དང་ལྡན་པའི་རྡོ་རྗེ་དྲིལ་བུ་མངོན་པར་འདུས་བྱས་ཏེ། རང་ཉིད་ཀྱི་མདུན་དུ་སྟེགས་བུ་ལ་སོགས་པའི་གཞི་ལ། རྡོ་རྗེ་གཡས་དང་། དྲིལ་བུ་གཡོན་དུ་་་་་་རྣལ་འབྱོར་པ་རང་ལ་ལྟོས་པའི་གཡས་གཡོན་སུ་ཤེས་དགོས་གོ་མ་ནོར་བར་བཞག རྒྱུན་གྱི་ཚེ་དྲིལ་བུའི་ཞལ་རྡོ་རྗེའི་ལྟེ་བ་ལ་བལྟ་བར་བཤད་ཀྱང་། སྐབས་འདིར་དགོས་་་་་་རབ་གནས་དུས་སུ་དམིགས་པ་བདེ་ཕྱིར་པའི་དབང་གིས་རང་ལ་བསྟན་པར་བྱ། འབྱོར་ན་མཆོད་པ་ལྔའང་བཤམ། དེ་ནས་རང་གི་ལྷའི་རྣལ་འབྱོར་སྔོན་དུ་འགྲོ་བས་་་་་་བགེགས་སྦྱང་་་་་་སྡིག་པ་རྣམ་པ་གསུམ་་་་་་དྲི་མ་སྦྱང་བ་ནི་གྱིས་སྦྱངས།
མ་གྲུབ་ན་བགེགས་བསྐྲད་པ་དག་བཀྲུ་བ་ཙམ་བྱ། དེ་ནས་སྭ་བྷཱ་ཝས་སྟོང་པར་སྦྱངས་པའི་ངང་རྡོ་རྗེ་དྲིལ་བུ་སོ་སོར་མི་བསྐྱོད་པར་བསྐྱེད། དེ་དག་ཞུ་བ་ལས་བྱུང་བའི་རྡོ་རྗེ་དང་དྲིལ་བུ། རང་རང་གི་རྣམ་པ་ཇི་ལྟ་བ་བཞིན་དུ་གྱུར་བའི་རྡོ་རྗེ་ཚད་དང་མཚན་ཉིད་ཡོངས་སུ་རྫོགས་པའི་ལྟེ་བར་རྡོ་རྗེ་སེམས་དཔའ་ཡབ་ཡུམ། སྟེང་གི་རྭ་ལྔ་ལ་དབུས་སུ་རྣམ་པར་སྣང་མཛད། ཤར་དུ་མི་བསྐྱོད་པ། ལྷོར་རིན་འབྱུང་། ནུབ་ཏུ་འོད་པག་མེད། བྱང་དུ་དོན་ཡོད་གྲུབ་པ་རྭའི་འོག་གི་པདྨ་འདབ་མ་བརྒྱད་ལ་ཤར་དུ་སྤྱན་རས་གཟིགས། ལྷོར་བྱམས་པ།
ནུབ་ཏུ་ནམ་མཁའ་མཛོད། བྱང་དུ་ཀུན་དུ་བཟང་པོ། བྱང་ཤར་དུ་ཕྱག་ན་རྡོ་རྗེ། ཤར་ལྷོར་འཇམ་པའི་དབྱངས། ལྷོ་ནུབ་ཏུ་སྒྲིབ་པ་རྣམ་སེལ། ནུབ་བྱང་དུ་སའི་སྙིང་པོ། འོག་གི་འདབ་མ་བརྒྱད་ལ། ཤར་དུ་རྡོ་རྗེ་ལྕགས་ཀྱུ་མ། ལྷོར་ཞགས་པ་མ། ནུབ་ཏུ་ལྕགས་སྒྲོག་མ།
བྱང་དུ་དྲིལ་བུ་མ། བྱང་ཤར་དུ་སྐུལ་བྱེད་མ། ཤར་ལྷོར་རིན་ཆེན་གློག ལྷོ་ནུབ་ཏུ་ལུ་གུ་རྒྱུད་མ། ནུབ་བྱང་དུ་གཞན་གྱིས་མི་ཐུབ་མ། འོག་གི་རྭ་ལྔ་ལ། དབུས་སུ་ཡེ་ཤེས་མཁའ་འགྲོ་མ། ཤར་དུ་རྡོ་རྗེ་མཁའ་འགྲོ་མ། ལྷོར་གཏུམ་མོ། ནུབ་ཏུ་རོ་ལངས་མ།
བྱང་དུ་འཇིགས་པའི་མཁའ་འགྲོ་མ། དྲིལ་བུ་འཁར་བ་ལ་སོགས་ལས་གྲུབ་པ་ཚད་དང་མཚན་ཉིད་ཡོངས་སུ་རྫོགས་པའི་བུམ་པ་ཤེས་རབ་ཀྱི་ཕ་རོལ་དུ་ཕྱིན་མ་ཡབ་ཡུམ་དང་བཅས་པ་ཁོག་པའི་སྟེང་དུ། ཨུཏྤལ་གྱི་ཤར་གྱི་འདབ་མ་ལ། ལྷ་མོ་སྒྲོལ་མ། ལྷོར་སྤྱན་མ། ནུབ་ཏུ་མཱ་མ་ཀི། བྱང་དུ་གོས་དཀར་མོ། བྱང་ཤར་དུ་ནོར་རྒྱུན་མ། ཤར་ལྷོར་ཙུན་ད། ལྷོ་ནུབ་ཏུ་ཁྲོ་གཉེར་ཅན།
ནུབ་བྱང་དུ་རྡོ་རྗེ་ཕྲེང་བ་མ། སྟེང་གི་འདབ་མ་བརྒྱད་ལ། སེམས་དཔའ་བརྒྱད་དང་། རྭ་ལྔ་ལ་རིགས་ལྔ་སྔར་བཞིན་བསྒོམ། ཐམས་ཅད་ཀྱང་རྒྱན་ཆ་ལུགས་སྐུ་མདོག་དང་བཅས་པ་་་་་་རེ་རེ་ནས་གསལ་གདབ་མི་དགོས་ཡོངས་སུ་རྫོགས་པར་ལམ་གྱིས་བལྟས་ལ། གནས་གསུམ་བྱིན་གྱི་རླབས་ཡེ་ཤེས་པ་སྤྱན་དྲངས་པས་རྒྱས་བསྡུས་གང་རུང་བྱས་ཏེ་བསྟིམ། དབང་བསྐུར་ཞིང་རིགས་ཀྱི་བདག་པོ་རྡོ་རྗེ་སེམས་དཔའ་རྒྱས་གདབ། མཆོད་བསྟོད་སྤྱན་དབྱེ་བྱས་མ། བརྟན་བཞུགས་དང་ཤིས་པ་བརྗོད་པ་སོགས་ཀྱང་རྒྱས་པར་བྱ་སྟེ། དེ་དག་ནི་བྱིན་གྱི་བརླབས་པའི་ཆོ་གའོ། །
གསུམ་པ་ནི། སཾ་བུ་ཊའི་བརྒྱད་པའི་དང་པོ་ལས། རང་་་་་་གི་འདོད་་་་་་པའི་ལྷ་་་་་་སྟེ་ཡི་དམ་གང་ཡིན་པར་ནི་བསམ་པར་བྱ། ། ཞེས་དང་། ཐབས་་་་་་ལག་གཡས་དང་ཤེས་རབ་ལག་་་་་་གཡོན་པའི་དངོས། ། གཡས་པ་་་་་་ལ་ཉི་མ་ཡང་་་་་་རྡོ་རྗེ་དང་བཅས་པ་དག་་་་་་པ་བསམ། ། གཡོན་པ་ཡང་ནི་ཟླ་བ་་་་་་པདྨ་ཉིད།་་་་་ དང་བཅས་པ། ། ཅེས་སོགས་དང་། དེ་ལྟར་བྱིན་གྱི་བརླབས་པ་སྔོན་དུ་སོང་ནས།
རང་ལྷར་གསལ་བའི་ལག་པ་གཡས་པ། ཧཱུྃ་ལས་བྱུང་བའི་རྡོ་རྗེ་རྩེ་ལྔ་པ། ལྟེ་བ་ལ་ཉི་སྟེང་ཧཱུྃ་གིས་མཚན་པ། གཡོན་པ་ཨཱཿལས་བྱུང་བའི་པདྨ་འདབ་མ་ལྔ་པ་ལྟེ་བར་ཟླ་བ་ལ་ཨས་མཚན་པ། དེ་གཉིས་ཞུ་བ་ལས་བྱུང་བའི་ལག་པར་བལྟས་པ། དེ་ནས། སཾ་བུ་ཊར། དེ་ལ་ལག་གཉིས་རབ་ཏུ་སྐྱོང་། ། རྣམ་པར་འདོད་པ་་་་་་ལྔའི་བསྐོར་བར་བྱ། ། ཞེས་བཤད་པས་ངག་དུ་ཧཱུྃ་ཨཱཿཞེས་བརྗོད་ཅིང་།
རྣམ་ལྔ་འདོད་པའི་བསྐོར་བ་བྱ། དེའི་རྗེས་སུ། སཾ་བུ་ཊར། ཨཱ་ལི་ཀཱ་ལི་དགོས་པ་ནི། ། ཞེས་ཨཱ་ལི་ཀཱ་ལི་ནི་ཐབས་ཤེས་ཏེ་དཔེ་མཐེ་བོང་ཐབས་དང་། སྲིན་ལག་ཤེས་རབ་གཉིས་བསྟན་པས། གཡས་པའི་མཐེ་བོང་དང་། སྲིན་ལག་གིས་རྡོ་རྗེ་བླངས་ཏེ། ངག་ཏུ། ཨོཾ་མ་ཧཱ་བཛྲ་ཧཱུྃ།
ཞེས་བརྗོད། དེ་ནས་ཧཱུྃ་ལན་གསུམ་བརྗོད་པ་དང་བཅས་ལ། རྒྱུད་ནས། བྱང་དུ་ཞེས་པའི་དོན། གཡས་པ་ལས་གཡོན་དུ་ཅུང་ཟད་ཕྱོགས་ཏེ་སྙིང་ག་ནས་སྨིན་མཚམས་གྱི་བར་དུ་ལན་གསུམ་གསོར་བས། སངས་རྒྱས་ཐམས་ཅད་དགྱེས་བར་མོས། མཐར་སྙིང་གར་གཟུང་སྟེ། ཐོག་མཐའ་མེད་པའི་བྱང་ཆུབ་ཀྱི་ངོ་བོ་ཞེས་དེ་ཁོ་ན་ཉིད་དྲན་པ་དེ་ལྟར་ཡང་། སཾ་བུ་ཊ་ལས། བྱང་དུ་རྡོ་རྗེ་གསོར་ནས་ནི། །
ཧཱུྃ་གི་གླུ་ཡི་རྣམ་པ་ཡིས། ། སངས་རྒྱས་ཐམས་ཅད་དགྱེས་པར་བྱ། ། རྡོ་རྗེ་གསོར་བ་མཛེས་པ་ཡིས། ། རྨོངས་པའི་སེམས་ཅན་རྣམ་པར་སྒྲོལ། ། ཆོས་ཀྱི་རྣམ་ཐར་འབྲས་བུ་ཉིད། ། རྡོ་རྗེ་དགྱེས་པ་འཛིན་པ་སྟེ། ། ཞེས་གསུངས་པས་སོ། ། ཡང་གཡོན་པའི་མཐེ་བོང་དང་། སྲིན་ལག་གིས་དྲིལ་བུ་བླངས་ཞིང་། ཨོཾ་བཛྲ་གྷནྡྷེ་ཨ།
ཞེས་པས། དཀུར་བཀན་ཏེ་བཟུང་ལ། སྲིད་པ་ཐམས་ཅད་རང་བཞིན་གྱིས་དག་པ་སྟོན་པར་བྱེད་པ། གསུང་དབྱངས་ཡན་ལག་དྲུག་ཅུའི་ངོ་བོ་ཉིད་ཅེས་དྲན་པར་བྱ། དེ་ནས་དྷརྨ་ར་ཎི་ཏའི་སྔགས་བརྗོད་ཅིང་། དྲིལ་བུ་ཕྱོགས་ཀུན་ཏུ་བསྐོར་ཞིང་ནང་གི་་་་་་ཁོག་པའི་ལྕེ་ཕྱོགས་མཚམས་བརྒྱད་དུ་་་་་་བསྐྱོད་ནས་དཀྲོལ་ཏེ། སཾ་བུ་ཊར། རྡོ་རྗེ་གསོལ་བ་དེའི་་་་་་ཕྱི་ནས་བློ་་་་་་དང་ལྡན་་་་་་པས་ཡང་དག་་་་་་པར་དཀྲོལ།་་་་་ ཚུལ། ། གནས་ནི་བརྒྱད་དུ་བསྐྱོད་པར་བྱ། །
ཞེས་སོ། ། དེ་ལྟར་གནས་བརྒྱད་དུ་བསྐྱོད་པའི་དགོས་པའང་ཕྱི་རོལ་དུ་དུར་ཁྲོད་བརྒྱད་ན་བཞུགས་པའི་དཔའ་བོ་དང་མཁའ་འགྲོ་རྣམས་ཀྱི་ཐུགས་རྒྱུད་བསྐུལ་ཏེ་བདག་རྒྱུད་བྱིན་གྱི་རློབས་པར་འགྱུར་བ་དང་། ནང་དུ་སྙིང་གའི་རྩ་འདབ་བརྒྱད་བསྐུལ་བས། བདེ་ཆེན་གྱི་ཡེ་ཤེས་སྐྱེ་བའི་ཕྱིར་ཡིན་གསུང་ངོ་། ། དེ་དག་ཀྱང་བསྡུ་ན། རྡོ་རྗེ་ཐུགས་ཀྱི་དམ་ཚིག་གི དྲིལ་བུ་གསུང་གི་དམ་ཚིག་གི རང་ཉིད་ལྷར་གསལ་བ་ལྷ་སྐུ་ཕྱག་རྒྱའི་དམ་ཚིག་གི་སྟེ། མི་བསྐྱོད་པའི་དམ་ཚིག་གི་སྐབས་སུ། རྡོ་རྗེ་དྲིལ་བུའི་ཕྱག་རྒྱ་ཡང་། །
ཞེས་པའི་དོན་ཀྱང་འདི་ཉིད་ཡིན་ལ། སྐུ་གསུང་ཐུགས་ཀྱི་དམ་ཚིག་ལས་ལོགས་སུ་གྱུར་པ་གཞན་མེད་པའི་ཕྱིར། རྡོ་རྗེ་ཐེག་པའི་ཉམས་ལེན་གྱི་གནད་ཐམས་ཅད་ཀྱང་། རྣམ་པ་གཅིག་ཏུ་ན་འདིར་འདུས་པར་རྟོགས་སོ། ། བཞི་པ་མི་འབྲལ་བར་བཟུང་བའི་ཐབས་ཕན་ཡོན་དང་བཅས་པ་བསྟན་པ་ནི། དེ་ལྟར་ཚུལ་བཞིན་བྱིན་གྱིས་བརླབས། དམ་ཚིག་གི་རྡོ་རྗེ་དྲིལ་བུ་དེ་ཉིད། དུས་ནམ་དུའང་མི་འབྲལ་བར་འཆང་ཞིང་། དཀྱིལ་འཁོར་ཆེན་པོར་མ་སྨིན་པའི་གང་ཟག་དག་ལ་ནི། ཉམ་ངའི་འཕྲང་དུ་ཡིད་བཞིན་གྱི་ནོར་བུ་དང་ལྡན་པ་་་་་་གཞན་ལ་བསྟན་ན་འགྲོག་རྒྱུ་དགོས་པ་ལྟར་རྣམས་ཀྱི་་་་་་རང་གི་དངོས་གྲུབ་ཡལ་དུ་སོང་པའི་བསམ་པ་ཀུན་ཏུ་སྦ་ཞིང་མ་བསྟན་ལ།
སྐལ་བ་དང་ལྡན་པའི་གང་ཟག་དབང་གི་སྨིན་པའི་་་་་་གང་ཟག་འགའ་ཙམ་ལ་བསྟན་པར་བྱ་སྟེ། རྩ་རྒྱུད་བརྟག་གཉིས་ལས། གལ་ཏེ་སྐལ་མེད་མཐོང་ན་ནི། ། སྐྱེ་བ་འདིར་ནི་དངོས་གྲུབ་མེད། ། ཡང་དག་རབ་སྦྱིན་ལྡན་པ་ལ། ། ཅུང་ཟད་ཙམ་ཞིག་བསྟན་པ་ཉིད། ། ཅེས་སོ། ། འོ་ན་དུས་ནམ་དུའང་འཕྲལ་བར་མི་བྱ་ན། དགོས་པ་ཁྱད་པར་ཅན་གྱི་ཚེ། ཅི་ཞིག་བྱ་ཞེ་ན་འདི་ལ་བླ་མའི་གསུང་གིས།
ཉན་ཐོས་དག་ཏུ་རློམ་བྱེད་པའི། ། ནང་དུ་ཞག་བདུན་གནས་པ་དང་། ། ཞེས་གསུངས་པའི་རིག་པས་་་་་་གཞན་དོན་རྒྱ་ཆེན་པོར་གྱུར་བ་སོགས་དགོས་པ་ཁྱད་པར་ཅན་་་་་་ངེས་པར་མཐོང་བའི་ཚེ། ཞག་དྲུག་འབྲལ་དུ་གནང་ལ། ཞག་བདུན་པའི་ཐོ་རངས་ཀྱི་ཚེ་ལྟུང་བར་འགྱུར་ཞིང་། དགོས་མེད་དུ་ཞག་གཅིག་བྲལ་ནའང་། ལྟུང་བར་འགྱུར་གསུངས་སོ། ། མདོར་ན་མི་འབྲལ་བ་སོགས་དམ་ཚིག་དང་སྡོམ་པ་དྲན་ཤེས་བཞིན་གྱིས་ལེགས་པར་བསྲུང་ཞིང་བསྐྱངས་པས། དམ་ཚིག་གནས་ལ་མཁའ་འགྲོ་མ། ། རང་བཞིན་གནས་ཀྱང་བྱིན་གྱིས་རློབ། །
ཅེས་གསུངས་པ་ལྟར། དཔའ་བོ་རྣལ་འབྱོར་མ་རྣམས་་་་་་རིང་ནས་འདུ་ཞིང་བྱིན་གྱིས་རློབས་པ་དང་། མཁའ་འགྲོ་དང་ཆོས་སྐྱོང་སྲུང་མ་བྲན་བཞིན་བསྒོ་བ་ཉན་ལ། གཞན་ཡང་། དམ་ཚིག་རབ་བསྲུངས་བསོད་ནམས་ཀྱིས། ། ཚེ་འདི་ཉིད་་་་་་དངོས་གྲུབ་མ་ལུས་པ་ལ་འགྲུབ་པར་འགྱུར། ། ཅེས་བླ་མ་དང་ཡི་དམ་མཉེས་པས་མཆོག་དང་ཐུན་མོང་གི་དངོས་གྲུབ་བདེ་བླག་ཏུ་འགྲུབ་པར་འགྱུར་བ་ཉིད་དོ། ། རྒྱུད་སྡེའི་པད་ཚལ་བླ་མའི་གསུང་ཟེར་གྱིས། ། ལེགས་ཕྱེ་བདག་བློའི་བུང་བས་གཞིབས་པ་ལས། ། རྣམ་པར་བཤད་པ་སྦྲང་རྩིའི་བཅུད་འདི་བྱུང་། །
དོན་གཉེར་སྐྱེ་བོའི་ཚོགས་རྣམས་དགའ་བར་གྱིས། ། མཁས་པ་གཞན་གྱིས་བྱས་པས་དགའ་མཐོང་མོད། ། ཕལ་ཆེར་རྒྱུད་སྡེའི་དོན་ལ་ཕྱི་རོལ་གྱུར། ། ལེགས་སྦྱར་འདི་ནི་རྒྱུད་དོན་ཁོ་ན་ལས། ། གཞན་མིན་དེ་ཕྱིར་ཀུན་གྱིས་བླང་བར་རིགས། ། ལེགས་པར་བསམ་ཀྱང་ཉེས་པ་མཆིས་སྲིད་ན། ། བླ་མ་ལྷར་བཅས་ཀུན་གྱིས་བཟོད་མཛད་ཅིང་། ། དགེ་བས་བདག་གཞན་འགྲོ་བ་མ་མུས་པ། ། མཐར་ཐུག་བདེ་ཆེན་འགྲུབ་པའི་རྒྱུ་གྱུར་ཅིག ། ཅེས་པ་འདི་ནི་རྡོ་རྗེ་མཁའ་འགྲོ།
གདན་བཞི། དཔལ་སཾ་བུ་ཊའི། རྡོ་རྗེ་དྲིལ་བུའི་རྣམ་གཞག་སྟོན་པའི་སྐབས་རྣམས་དང་། ཁྱད་པར་་་་་་རྗེ་བཙུན་རྩེ་མོས་མཛད་པའི་སཾ་བུ་ཊའི་དཀའ་གནད་ཀྱི་གསལ་བྱེད་གཞིར་བཞག་ནས། རྗེ་བཙུན་གོང་མའི་དགོངས་པ་ཇི་ལྟ་བ་བཞིན་དུ། ཨ་ཝ་ཏི་པའི་བཙུན་པ་འཁོན་གྱི་རིགས་ཅན་གོ་དོན་གྱིས་མཆན་བུ་འདི་རྣམས་ཀྱང་། ལས་དང་པོ་དག་ལ་ཕན་པའི་ཕྱིར།་་་་་ བློ་གྲོས་རྒྱལ་མཚན་དཔལ་བཟང་པོས་སྨིན་དྲུག་ཟླའི་ཉེར་གཉིས་ཀྱི་ཉིན།་་་་་ རྒྱུད་ཚིག་རྣམས་ལ་སྔོན་གྱི་ཚིག་གཞིར་བཞག་ཅིང་། ཅུང་ཟད་གོ་དཀའ་བ་དག་གསལ་བར་བྱས་ཏེ།
རྩོམ་པ་པོ་རང་ཉིད་ཀྱིས་བྲིས་པ་དགེ་ལེགས་འཕེལ། ཁའུ་སྐྱེད་ལྷས་ཀྱི་དགོན་པར་སྦྱར་བའི་ཡི་གེ་པ་ནི་ཀུན་དགའ་བསམ་གྲུབ་ཀྱི་བགྱིས་སོ།། །། དགེའོ།། །། PAGE * MERGEFORMAT 8 ཀུན་དགའ་བློ་གྲོས། རྡོ་རྗེ་དང་དྲིལ་བུའི་རྣམ་བཤད། PAGE * MERGEFORMAT 9
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
