གསུང་འབུམ། ཀུན་དགའ་བློ་གྲོས།
པོད ༢༥༣
ངོར་ལུགས་འཇིགས་བྱེད་དྲུག་ཅུ་པའི་སྐབས་སུ་ཉེར་མཁོའི་ཡི་གེ།
༄༅། །ངོར་ལུགས་འཇིགས་བྱེད་དྲུག་ཅུ་པའི་སྐབས་སུ་ཉེར་མཁོའི་ཡི་གེ་བཞུགས་སོ།། བླ་མ་དང་ཁྲོ་རྒྱལ་རྡོ་རྗེ་འཇིགས་བྱེད་ལ་ཕྱག་འཚལ་ལོ། ། འདིར་གདན་ས་ཆེན་པོ་དཔལ་ལྡན་ས་སྐྱ་ན་བླ་མ་གོང་མའི་ཕྱག་ལེན་ལ་སྐུ་རིམ་ཆེན་མོ་དང་སྟབས་བསྟུན་སྒྲུབ་སྡེ་གོང་འོག་ལུ་སྤེ་སོགས་ནས་འདུས་གྲྭ་ཁ་ཤས་འཇིགས་བྱེད་དྲུག་ཅུའི་གཏོར་བཟློག་མཛད་སྲོལ་འདུག་ཀྱང་། འདོན་ཆ་དང་ཕྱག་ལེན་ངོར་ལུགས་ཡིན་པ་ལ་ཧ་ཅང་གི་ཁུངས་ཐུབ་ཞིག་མི་འདུག་པ་ནས་ལྕགས་སྦྲུལ་དང་ཆུ་རྟ་ལོ་ཞལ་དཀར་རྗེ་དྲུང་ངག་དབང་ཤེས་རབ་ལ་ངེད་རང་ནས་འཇིགས་བྱེད་སྒྲུབ་ཐབས་དང་། གཏོར་བཟློག་ངོར་ཆེན་ཡབ་སྲས་ཀྱི་གསུང་དང་མཐུན་པ་ནག་འགྲོས་གསར་བརྩོམས་ཞིག་ཞུས་དོན་བཞིན་མཛད་པ་འདི་ཀ་སོར་བཞག་ལ་གདན་ས་འདིར་གཏོར་སྒྲུབ་བསྐང་བ་གང་ལའང་ས་ལོ་ཆེན་པོའི་ཕྱག་ལེན་ཁྱབ་ཆེ་བས་དེ་དང་ཕྱོགས་མཚུངས། འཇིགས་བྱེད་དྲུག་ཅུ་གཏོང་ཚུལ་ལག་དེབ་ཟུར་གསལ་དེ་རང་ནས་བཀོད་པ་བཞིན་དང་། འདིར་དེ་ལ་ཉེ་བར་མཁོ་བའི་གསེར་སྐྱེམས་དཔང་གཟུགས་དང་ཟོར་ལམ་དབྱེ་བ། སྔར་ནས་གདོང་ཕྲོལ་ལས་གཤིན་བསྟོད་བསྐུལ་བཟློག་པ་རྣམས་ཕྱོགས་རོལ་དང་བཀྲ་ཤིས་བཅས་འདྲི་བ་ལ། ཐོག་མར་གསེར་སྐྱེམས་ནི་བདུད་རྩི་བྱིན་རླབས་སྒྲུབ་ཐབས་བཞིན་བྱས་ལ། ཕྱོགས་བཅུ་རྒྱལ་བ་སྲས་བཅས་ཀྱིས། །
སྐུ་གསུང་ཐུགས་ཡོན་ཕྲིན་ལས་དང་། ། མཁྱེན་བརྩེ་ནུས་མཐུའི་ངོ་བོ་ཉིད། ། དཔལ་ལྡན་རྩ་བརྒྱུད་བླ་མ་རྣམས། ། གསེར་སྐྱེམས་གཙང་མ་འདི་བཞེས་ལ། ། བདག་ཅག་ཡོན་མཆོད་འཁོར་བཅས་ཀྱིས། ། ཅི་བསམ་དོན་ཀུན་འགྲུབ་པ་དང་། ། དགྲ་བགེགས་སྒྲོལ་བའི་ཕྲིན་ལས་མཛོད། ། སངས་རྒྱས་ཀུན་གྱི་ཡེ་ཤེས་སྐུ། ། གཅིག་དུ་བསྡུས་པ་འཇམ་པའི་དབྱངས། ། གདུག་པ་འདུལ་ཕྱིར་མ་ཧེའི་ཞལ། །
རྡོ་རྗེ་འཇིགས་བྱེད་ལྷ་ཚོགས་རྣམས། ། གསེར་སྐྱེམས༞ ། བདག་ཅག་ཡོན་མཆོད༞ ། ཅི་བསམ་དོན་ཀུན༞ ། དགྲ་བགེགས་སྒྲོལ༞ ། ལས་བཞི་སྒྲུབ་ལ་ཐོག་མེད་ཅིང་། ། མཆོག་དང་ཐུན་མོང་ཀུན་བསྩོལ་བ། ། རབ་འབྱམས་རྒྱུད་སྡེ་རྣམ་བཞི་ཡིས། ། ཡི་དམ་དཀྱིལ་འཁོར་ལྷ་ཚོགས་རྣམས། ། གསེར་སྐྱེམས་གཙང༞ །
བདག་ཅག་ཡོན་མཆོད༞ ། ཅི་བསམ་དོན་ཀུན༞ ། དགྲ་བགེགས༞ ། ས་སྐྱའི་རྗེ་བཙུན་བསྟན་བསྲུང་མཆོག ། མགོན་པོ་ཆེ་ཆུང་འཁོར་བཅས་དང་། ། ནོར་སྐྱོང་དཀར་བདུད་ཕུར་སྲུང་སོགས། ། ཆོས་སྐྱོང་སྲུང་མའི་ཚོགས་བཅས་རྣམས། ། གསེར་སྐྱེམས༞ ། བདག་ཅག༞ ། ཅི་བསམ༞ །
དགྲ་བགེགས༞ ། གཤིན་རྗེ་གཤེད་ཀྱི་རྣམ་སྤྲུལ་ལས། ། འཇིག་རྟེན་སྐྱོང་བའི་ཚུལ་འཛིན་པ། ། དྲེགས་པའི་དེད་དཔོན་ཕྱོགས་སྐྱོང་བཅུ། ། སྤྲུལ་པ་ཡང་སྤྲུལ་འཁོར་བཅས་རྣམས། ། གསེར་སྐྱེམས༞ ། བདག་ཅག༞ ། ཅི་བསམ༞ ། དགྲ་བགེགས༞ ། འཆི་བདག་ནག་པོ་གཤིན་རྗེའི་གཤེད། །
མ་མོ་ཡི་དབང་ཙ་མུནྟྲི། ། གཤེད་བཞི་མ་བཞི་སྒྲོལ་གྱིང་བཞི། ། དྲེགས་པའི་དམར་ཚོགས་འཁོར་བཅས་རྣམས། ། གསེར་སྐྱེམས༞ ། བདག་ཅག༞ ། ཅི་བསམ༞ ། དགྲ་བགེགས༞ ། གཞན་ཡང་བསྟན་བསྲུང་འཇིག་རྟེན་སྐྱོང་། ། འཁོར་འདས་ཚུལ་འཆང་མཐུ་བོ་ཆེ། ། མངོན་ཤེས་རྫུ་འཕྲུལ་སྟོབས་ལྡན་པ། །
སྣང་སྲིད་ལྷ་སྲིན་སྡེ་བརྒྱད་རྣམས། ། གསེར་སྐྱེམས༞ ། བདག་ཅག༞ ། ཅི་བསམ༞ ། དགྲ་བགེགས༞ ། ས་ཡི་ལྷ་མོ་བསྟན་མ་དང་། ། བོད་སྐྱོང་བསྟན་མ་བཅུ་གཉིས་དང་། ། གནས་བདག་གཞི་བདག་ཡུལ་བདག་དང་། ། གྲོང་བདག་དཀོར་བདག་འཁོར་བཅས་རྣམས། ། གསེར་སྐྱེམས༞ །
བདག་ཅག༞ ། ཅི་བསམ༞ ། དགྲ་བགེགས༞ ། གཞན་ཡང་དགྲ་བགེགས་ཚར་གཅོད་པའི། ། འཕྲིན་ལས་སྒྲུབ་ལ་བར་གཅོད་པའི། ། གདོན་བགེགས་ལོགས་འདྲེན་ཐམས་ཅད་ཀྱང་། ། གསེར་སྐྱེམས་འདི་ཡི་ཚིམས་བྱས་ནས། ། རྣལ་འབྱོར་བཀའ་ལས་མ་འདའ་བ། ། རང་རང་གནས་སུ་འགྲོ་བར་གྱིས། ། ཨོཾ་ཨཱ་ཧཱུྃ་སརྦ་བིགྷྣན་གཙྪ།
གསེར་སྐྱེམས་འདིས་མཇུག་གི་ཤླཽ་ཀ་ཕྱེད་དང་གཉིས་སྔགས་བཅས་ས་ལོའི་མགོན་པོའི་གསེར་སྐྱེམས་ནས་འབྱུང་བ་བཞིན་དང་དེ་གོང་རྣམས་ངེད་རང་ནས་གསར་བརྩོམས། དཔང་གཟུགས་ནི་སློབ་དཔོན་ཌོཾ་བྷི་ཝས་མཛད་པའི་དུས་མཐའི་ཆོ་ག་ལས། ཧཱུྃ། འཇིག་རྟེན་འདས་དང་མ་འདས་མཁའ་འགྲོའི་ཚོགས། ། ལས་ཀྱི་གཤིན་རྗེ་གཤིན་རྗེའི་འཁོར་དང་བཅས། ། ཕྱོགས་སྐྱོང་རྒྱལ་ཆེན་སྡེ་བརྒྱད་བྲན་གཡོག་བཅས། ། མ་མོ་གྱིང་ཆེན་ཕོ་ཉའི་ཚོགས་རྣམས་ཉོན། ། བསྟན་པ་བཤིག་པའི་དམ་ཉམས་དགྲ་བགེགས་འདི། ། སེམས་ཅན་ཡོངས་ལ་འཚེ་བྱེད་འདི་ཡིན་གྱི། ། སངས་རྒྱས་བསྟན་པ་བཤིག་བྱེད་འདི་ཡིན་གྱི། །
དཀོན་མཆོག་དབུ་འཕང་སྨོད་བྱེད་འདི་ཡིན་གྱི། ། བླ་མ་དམ་པའི་སྐུ་དགྲ་འདི་ཡིན་གྱི། ། རྣལ་འབྱོར་སྒྲུབ་པའི་བར་ཆད་འདིས་བྱས་ཀྱི། ། འདི་འདྲ་ནམ་ཡང་བཞག་པ་མ་གསུངས་པས། ། ད་ལྟ་ཉིད་དུ་བསད་ཅིང་བསྒྲལ་བར་བསྐུལ། ། འཆི་བདག་ལས་ཀྱི་གཤིན་རྗེ་ཡབ་ཡུམ་བསྐུལ། ། ཕྱོགས་བཞིར་ལས་ཀྱི་གཤེད་བཞི་འཁོར་བཅས་བསྐུལ། ། མཚམས་བཞིར་སྲིད་པའི་མ་བཞི་འཁོར་བཅས་བསྐུལ། ། སྒོ་བཞིར་སྒྲོལ་བའི་གྱིང་བཞི་འཁོར་བཅས་བསྐུལ། ། རྒྱལ་ཆེན་བཞི་དང་གཟའ་བརྒྱད་འཁོར་བཅས་བསྐུལ། །
ཀླུ་ཆེན་བརྒྱད་དང་ལྷ་བརྒྱད་འཁོར་བཅས་བསྐུལ། ། ཚངས་པ་ལ་སོགས་ཕྱོགས་སྐྱོང་འཁོར་བཅས་བསྐུལ། ། རྒྱུ་སྐར་ཉི་ཤུ་རྩ་བརྒྱད་འཁོར་བཅས་བསྐུལ། ། འདི་ལ་མགོན་དང་བསྲུང་སྐྱོབས་མ་མཛད་པར། ། བདག་གི་མ་ཉེས་གཟུ་དང་དཔང་པོ་མཛོད། ། ཟོར་ལམ་དབྱེ་བ་ནི། ལྡོང་སྟོན་གྱི་ལས་བྱང་ནས་འབྱུང་བ་བཞིན་ལ་ཕྱིས་ཀྱི་མཁས་པ་འགའ་ཞིག་གི་ཅུང་ཟད་རྒྱས་སུ་བཏང་བ་ནི། ཧཱུྃ་ང་ནི་སངས་རྒྱས་ཀུན་གྱི་ངོས། ། འཇམ་དཔལ་ཁྲོས་པ་གཤིན་རྗེ་གཤེད། ། དགྲ་བགེགས་མ་ལུས་བསྒྲལ་བའི་ཕྱིར། །
དེ་རིང་གདུག་པའི་ཟོར་འཕེན་གྱིས། ། བསྟན་པ་ཡོངས་ཀྱི་བསྲུང་མ་དང་། ། སེམས་ཅན་ཕན་བྱེད་དགེ་ལ་སྤྲོ། ། དཀར་པོའི་ཕྱོགས་ལ་དགའ་བ་ཡི། ། འབྱུང་པོ་ཐམས་ཅད་སྐུ་གཟུར་གཅིག ། མཐོ་བ་རྣམས་ཀྱི་ཞབས་བསྡུས་ཤིག ། སྟེང་གི་ལྷ་རྣམས་ཞབས་བསྡུས་ཤིག ། དམའ་བ་རྣམས་ཀྱི་དབུ་ཆུམས་ཤིག ། ས་བདག་ཀླུ་གཉེན་དབུ་ཆུམས་ཤིག ། བར་པ་རྣམས་ནི་སྐུ་གཟུར་ཅིག །
ལྷ་སྲིན་སྡེ་བརྒྱད་སྐུ་གཟུར་གཅིག ། ཡུལ་ལྷ་གཞི་བདག་སྐུ་གཟུར་ཅིག ། སེམས་གཡེང་རྣམས་ཀྱང་རྣམ་པར་བསྒྲིམ། ། འགྲོ་འདོད་བསྐྱོད་པ་མ་ནུས་རྣམས། ། ཀོ་ལོང་ཕྲག་དོག་མ་མཛད་ཅིག ། ཟོར་ནི་ཁྱོད་ལ་མི་འཕེན་ནོ། ། ཟོར་ནི་དགྲ་དང་བགེགས་ལ་འཕེན། ། བསྲུང་མ་དམ་ཅན་དམག་དཔུང་བསྐྱེད། ། དགྲ་བགེགས་ཡུལ་དུ་དམག་དྲོངས་ལ། ། དགྲ་བགེགས་མ་ལུས་རྡུལ་དུ་རློག །
བཅོལ་བའི་ཕྲིན་ལས་འགྲུབ་པར་མཛོད། ། ལས་གཤིན་གྱི་བསྟོད་བསྐུལ་བཟློག་པའི་རིམ་པ་ནི། ཧཱུྃ་ཁམས་གསུམ་སེམས་ཅན་ཀུན་གྱི་སྲོག་གི་བདུད། ། གང་གི་ལུས་དང་གྲིབ་མ་ཚུལ་བཞིན་དུ། ། ཀུན་གྱི་ལྟག་པའི་ཕྱོགས་ན་གནས་པ་ཡི། ། མཆེ་བཞི་གཙིགས་པ་ཅན་ལ་ཕྱག་འཚལ་ལོ། ། འདི་སློབ་དཔོན་གཞོན་ནུ་ཟླ་བས་མཛད། བསྐལ་པ་མེ་ལྟར་འབར་བའི་ཀློང་དཀྱིལ་ནས། ། ཁྲག་གི་རྒྱ་མཚོ་ཆེན་པོའི་རྦ་ཀློང་ན། ། ཀེང་རུས་སྐམ་རློན་བརྩེགས་པའི་ཁྲི་སྟེང་ན། །
བདུད་འདུལ་དྲག་པོ་ཆོས་ཀྱི་རྒྱལ་པོའི་སྐུ། ། སྤྱན་རྩ་དམར་པོ་གྱེན་དུ་ལྡོག་པ་ཡིས། ། ཐོག་སེར་དུས་གཅིག་འབེབས་པའི་མཐུ་བོ་ཆེ། ། ཤངས་ནས་རྡོ་རྗེའི་འཚུབ་མ་བྱུང་བ་ཡིས། ། ཁམས་གསུམ་འཐོར་ཞིང་ཞལ་ནས་ཧཱུྃ་ཕཊ་སྒྲོགས། ། སྐུ་མདོག་མཐིང་ནག་འོད་ཟེར་འབར་བའི་སྐུ། ། རྡོ་རྗེ་ཧཱུྃ་མཛད་འཁོར་བཅས་ཕྱག་འཚལ་བསྟོད། ། ཤླཽ་ཀ་ཕྱེད་དང་གསུམ་པོ་འདི་བྲམ་ཟེ་མཆོག་སྲིད་ཀྱིས་མཛད། བཅོམ་ལྡན་ཆོས་རྗེ་འཇམ་དབྱངས་སྤྱན་ལམ་དུ། ། བདུད་འདུལ་བསྟན་པ་སྲུང་བར་ཞལ་བཞེས་པའི། །
ལས་ཀྱི་གཤིན་རྗེ་མ་མོ་མཁའ་འགྲོ་མ། ། འབྱུང་པོ་རོ་ལངས་ཅི་བགྱིའི་བཀའ་ཉན་ཚོགས། ། ཕྱི་ནང་སྐྱོང་བའི་དམ་ཅན་མ་ལུས་ལ། ། བདག་གི་རེ་བའི་སེམས་ཀྱི་འདུད་ཅིང་མཆིས། ། ཤླཽ་ཀ་ཕྱེད་དང་གཉིས་པོ་འདི་སློབ་དཔོན་ཞི་བ་ཡེ་ཤེས་ཀྱི་མཛད། བསྟོད་བསྐུལ་ཐོར་བུ་བ་ཕྱོགས་སྒྲིགས་པ་འདི་བཞིན་ཐར་གླིང་ཨཱརྻ་དེ་ཝས་ཆོས་རྒྱལ་བཅུ་གསུམ་མའི་མཆོད་ཆོག་ནས་འབྱུང་། བཟློག་པ་ནི་ལྡོང་སྟོན་གྱི་ལས་བྱང་ལས། ཧཱུྃ་ཆོས་ཀྱི་རྒྱལ་པོ་སྐུ་བསྐྱོད་ལ། ། སྟེང་གི་ལྟས་ངན་དགྲ་ལ་བཟློག ། བཟློག་གོ་དྲག་པོའི་དཔུང་གི་བཟློག །
བསྒྱུར་རོ་ལྟས་ངན་ཆོ་འཕྲུལ་བསྒྱུར། ། ཡ་བ་ཏི་ཡང༞ ། ཤར་གྱི་ལྟས་ངན༞ ། བཟློག་གོ༞ ། བསྒྱུར་རོ༞ ། གཤིན་རྗེ་ཕྱ་སངས༞ ། ལྷོའི༞ ། བཟློག་གོ༞ ། བསྒྱུར་རོ༞ ། གཤིན་རྗེ་རྨིགས་པ༞ །
ནུབ་ཀྱི༞ ། བཟློག་གོ༞ ། བསྒྱུར་རོ༞ ། རལ་པ་ཚར་དགུ༞ ། བྱང་གི༞ ། བཟློག་གོ༞ ། བསྒྱུར་རོ༞ ། ཀཱ་ལ་རཱ་ཏྲི༞ ། ཤར་ལྷོའི༞ ། བཟློག་གོ༞ །
བསྒྱུར་རོ༞ ། གསོད་བྱེད་ནག་མོ༞ ། ལྷོ་ནུབ༞ ། བཟློག་གོ༞ ། བསྒྱུར་རོ༞ ། ནག་མོ་ཆེན་མོ༞ ། ནུབ་བྱང༞ ། བཟློག་གོ༞ ། བསྒྱུར་རོ༞ ། ནམ་གྲུ་ཆེན་མོ༞ །
བྱང་ཤར༞ ། བཟློག་གོ༞ ། བསྒྱུར་རོ༞ ། ཙ་མུན་ཏྲི་ཡ༞ ། འོག་གི༞ ། བཟློག་གོ༞ ། བསྒྱུར་རོ༞ ། ཡ་མ་ད་ཏི་སྐུ་བསྐྱོད་ལ། ། དགྲ་བགེགས་ཐམས་ཅད་འདུག་པར་གྱིས། ། ཀཱ་ལ་པ་ཤ༞ །
དགྲ་བགེགས་ཐམས་ཅད་འཆིངས་བར་གྱིས། ། ཡ་མ་དནྜི༞ ། དགྲ་བགེགས་ཐམས་ཅད་བསད་པར་གྱིས། ། ཡ་མ་དཎྜི༞ དགྲ་བགེགས་ཐམས་ཅད་ཟ་བར་གྱིས། ། རྒྱལ་ཆེན་བཞིའི་དགྲ་ཡུལ་དུ། ། སྨྱོ་འབོག་རྒྱལ་ཐབས་སྣ་ཚོགས་དང་། ། རིམ་དང་ཤུ་བ་འབྲུམ་བུ་ཐོངས། ། བྱིས་པ་ཆུང་རབས་རྩེ་ནས་ཆོད། ། གཟའ་ཆེན་བརྒྱད་པོ་སྐུ་བསྐྱོད་ལ། ། སྡང་བར་བྱེད་པའི་དགྲ་ཡུལ་དུ། །
ཐོག་སེར་ས་གཡོས་བྱང་རྫི་བསྐྱོད། ། མུ་གེའི་སྐལ་པ་མེ་ལྟར་སྦོར། ། ཀླུ་ཆེན་བརྒྱད་ཀྱི་དགྲ་ཡུལ་དུ། ། མཛེ་ནད་སྐྱ་སྦབས་སྣ་ཚོགས་ཐོང་། ། ཤ་ཆོད་རུས་པ་དུམ་བུར་ཁྲོལ། ། ཁྲག་རོལ་རྣག་གི་རྒྱ་མཚོ་དཀྱིལ། ། ཕྱོགས་སྐྱོང་བཅུ་དང་ལྷ་བརྒྱད་དང་། ། རྒྱུ་སྐར་ཉི་ཤུ་རྩ་བརྒྱད་སོགས། ། དྲེགས་པ་ཐམས་ཅད་སྐུ་བསྐྱོད་ལ། ། དགྲ་བོའི་རིགས་བརྒྱུད་རྩད་ནས་ཆོད། །
བཟློག་གོ༞ ། བསྒྱུར་རོ༞ ། ཡས་ཀྱི་བདུད་གཡོས་དགྲ་ལ་བཟློག ། མས་ཀྱི་སྲི་ལངས༞ ། ཕ་མཚན་རྒྱ་འདྲེ༞ ། ཉེ་བའི་བྱོལ་པོ༞ ། རྒྱ་གར་ངན་སྔགས་དགྲ་ལ༞ ། བོན་པོའི་བོན་ཟོར༞ ། སུཾ་པའི་གླང་ཟོར༞ ། བོད་ཀྱི་དམོད་ཚིག༞ །
བྱད་དང་རྦོད་གཏོང༞ ། སྐག་དང་དགྲ་གཤད་དགྲ་ལ་བཟློག ། བཟློག་གོ་དྲག་པོའི་དཔུང་གིས་བཟློག ། བསྒྱུར་རོ་ལྟས་ངན་ཆོ་འཕྲུལ་བསྒྱུར། ། ཅེས་ལྡོང་སྟོན་ལས་བྱང་ལས་འབྱུང་བའི་བཟློག་པ་འདི་ལ་གཙོ་འཁོར་རྣམས་ཀྱི་མཚན་བསྐྱེད་མཆོག་དང་མཐུན་ངེད་རང་ནས་བསྒྱུར་བའོ། ། བཀྲ་ཤིས་ནི། འཁོར་ལོའི་མགོན་པོ་བླ་མ་རྡོ་རྗེ་འཆང་། ། རོལ་པའི་རྡོ་རྗེ་རཱ་ཆེན་ལོ་ཙཱ་སོགས། ། མཁས་གྲུབ་བརྒྱུད་པ་བརྗོད་དམ་དྲན་ཀྱང་རུང་། ། བཀྲ་ཤིས་འཕེལ་ཞིང་སྐྱེ་དགུ་བདེ་ལེགས་ཤོག །
སྲུང་འཁོར་དུར་ཁྲོད་དྲག་པོའི་ཕོ་བྲང་དབུས། ། པད་ཉི་བདུད་བཞི་གདོང་དྲུག་ནད་གདོན་སྟེང་། ། རབ་བརྗིད་ཁྲོ་རྒྱལ་རྡོ་རྗེ་འཇིགས་བྱེད་སྐུས། ། བཀྲ་ཤིས༞ ། རྒྱལ་བའི་བསྟན་པ་བསྲུང་ཞིང་འཇིག་རྟེན་སྐྱོང་། ། ཚངས་དབང་བྱིན་ཟ་གཤིན་རྗེ་སྲིན་པོ་ཀླུ། ། རླུང་ལྷ་ནོར་བདག་དབང་ལྡན་ས་ལྷ་ཡིས། ། བཀྲ་ཤིས༞ ། དཀར་ནག་ལས་ཀྱི་ཤན་འབྱེད་གཟིགས་ལྡན་སྲས། ། སྲིད་པའི་མ་མོ་ཡུམ་མཆོག་ཙ་མུནྟྲི། །
གཤེད་བཞི་མ་བཞི་གྱིང་བཞི་འཁོར་བཅས་ཀྱི། ། བཀྲ་ཤིས་འཕེལ་ཞིང་སྐྱེ་དགུ་བདེ་ལེགས་ཤོག ། གཤིན་རྗེ་གཤེད་རྒྱུད་རྩ་བཤད་སྙིང་པོའི་དོན། ། སྨིན་གྲོལ་ལམ་བཟང་ཆ་ལག་བཅས་པ་ལ། ཐོས་བསམ་སྒོམ་པ་འགྲུབ་གཉིས་དགེ་ལེགས་ཀྱིས། ། བཀྲ་ཤིས༞ ། ཅེས་འཇིགས་བྱེད་དྲུག་ཅུའི་གཏོར་བཟློག་སྐབས་སུ་ཉེ་བར་མཁོ་བའི་རྣམ་གཞག་ཉུང་ངུ་བཀྲ་ཤིས་དང་བཅས་པ་འདི་ཡང་ས་སྐྱ་པ་དག་དབང་ཀུན་དགའ་བློ་གྲོས་ཀྱིས་བྲིས། བཀྲ་ཤིས་དཔལ་འབར་འཛམ་གླིང་མཐའ་རྒྱས་ཤོག ། མངྒ་ལཾ།། །། PAGE * MERGEFORMAT 2 ཀུན་དགའ་བློ་གྲོས།
ངོར་ལུགས་འཇིགས་བྱེད་དྲུག་ཅུ་པའི་སྐབས་སུ་ཉེར་མཁོའི་ཡི་གེ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
