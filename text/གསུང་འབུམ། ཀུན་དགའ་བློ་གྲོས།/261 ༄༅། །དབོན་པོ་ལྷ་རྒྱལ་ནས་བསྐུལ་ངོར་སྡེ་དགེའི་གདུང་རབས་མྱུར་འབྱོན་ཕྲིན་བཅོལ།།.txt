གསུང་འབུམ། ཀུན་དགའ་བློ་གྲོས།
པོད ༢༦༡
༄༅། །དབོན་པོ་ལྷ་རྒྱལ་ནས་བསྐུལ་ངོར་སྡེ་དགེའི་གདུང་རབས་མྱུར་འབྱོན་ཕྲིན་བཅོལ།།
༄༅། །དབོན་པོ་ལྷ་རྒྱལ་ནས་བསྐུལ་ངོར་སྡེ་དགེའི་གདུང་རབས་མྱུར་འབྱོན་ཕྲིན་བཅོལ།། ཧཱུྃ་རྒྱལ་བའི་ཡེ་ཤེས་གཅིག་བསྡུས་རྡོ་རྗེ་གུར། ། གྲངས་མེད་མཁའ་འགྲོའི་གཙོ་མོ་རལ་གཅིག་མ། ། སྲིད་གསུམ་ཀུན་ལ་དབང་སྒྱུར་རེ་མ་ཏི། ། མ་རུངས་བདུད་ཀྱི་སྟོབས་འཕྲོག་ཞལ་བཞི་པ། ། ཕྲིན་ལས་གློག་ལྟར་མྱུར་བའི་ཡུམ་ཆེན་བཞི། ། འདོད་དགུའི་ཆར་འབེབས་དམ་ཅན་ནོར་སྐྱོང་ཟུང་། ། དྲེགས་པའི་དེད་དཔོན་གནོད་སྦྱིན་ཡབ་ཡུམ་གཉིས། ། དམ་ཉམས་གཤེད་མ་རཱུ་ཏྲ་མིང་སྲིང་གསུམ། ། དཔལ་གྱི་བཀའ་ཉན་དཀར་བདུད་ཕུར་སྲུང་ཚོགས། །
དམ་ཅན་རྒྱ་མཚོ་འཁོར་དང་བཅས་པ་ལ། ། ཕྱི་ནང་གསང་གསུམ་མཆོད་སྤྲིན་རྒྱ་མཚོས་མཆོད། ། སྒོ་གསུམ་ཉེས་ལྟུང་ཅི་མཆིས་མཐོལ་ལོ་བཤགས། ། རྣམ་བཞིའི་ཕྲིན་ལས་མྱུར་དུ་མཛད་པར་བསྐུལ། ། རྩ་བརྒྱུད་བླ་མས་བཀའ་བསྒོས་དམ་བཞག་དང་། ། བདག་ཅག་ཡོན་མཆོད་གསོལ་བཏབ་རྗེས་དགོངས་ལ། ། སྡེ་བཞི་དགེ་བཅུ་འཛོམས་པའི་མི་དབང་མཆོག ། འཁོར་བཅས་ཀུན་གྱི་ནད་གདོན་སྡིག་སྒྲིབ་སོགས། ། འགལ་རྐྱེན་བར་ཆད་ཐམས་ཅད་ཞི་བ་དང་། ། ལུང་རྟོགས་ཡོན་ཏན་ཚེ་དང་བསོད་ནམས་སོགས། །
མཐུན་རྐྱེན་ཕྱོགས་དུས་ཀུན་ཏུ་རྒྱས་པ་དང་། ། ཁམས་གསུམ་འགྲོ་བ་མཐའ་དག་དབང་བསྡུས་ནས། ། ཕན་དང་བདེ་བའི་དཔལ་ལ་འགོད་པ་དང་། ། ཕྱི་ནང་གསང་གསུམ་དགྲ་བགེགས་ལོག་འདྲེན་ཀུན། ། ལོ་ཟླ་མ་འགྱངས་མྱུར་དུ་ཚར་བཅད་ནས། ། ཐུགས་བསམ་ཆོས་བཞིན་འགྲུབ་པའི་ཕྲིན་ལས་མཛོད། ། ཁྱད་པར་རྒྱལ་སྲིད་འཛིན་པའི་རིགས་རྒྱུད་ཚོགས། ། སངས་རྒྱས་བྱང་སེམས་མཁས་གྲུབ་ལོ་པཎ་དང་། ། རྒྱལ་བློན་བྱང་ཆུབ་སེམས་དཔའི་རྣམ་སྤྲུལ་མཆོག ། ཆད་མེད་མྱུར་དུ་བྱོན་ནས་སྤྱི་བྱེ་བྲག །
བསྟན་པ་མི་ཉམས་དབྱར་མཚོ་ལྟར་སྤེལ་བའི། ། རྣམ་དཀར་མཛད་འཕྲིན་བཟང་པོ་ཕྱོགས་དུས་སུ། ། དར་རྒྱས་ཡུན་དུ་བརྟན་པའི་ཕྲིན་ལས་མཛོད། ། མདོར་ན་དེང་ནས་བྱང་ཆུབ་སྙིང་པོའི་བར། ། མི་འབྲལ་ལུས་དང་གྲིབ་བཞིན་འགྲོགས་ནས་ཀྱང་། ། མཆོག་དང་ཐུན་མོང་དངོས་གྲུབ་ཅི་བསམ་ཀུན། ། འབད་མེད་ལྷུན་གྱིས་གྲུབ་པའི་ཕྲིན་ལས་མཛོད། ། ཅེས་བསྟན་པའི་སྦྱིན་བདག་སྡེ་དགེ་ས་དབང་མཆོག་གི་གདུང་རབས་རིན་པོ་ཆེའི་ཕྲེང་བ་མྱུར་དུ་བྱོན་ནས་ས་ངོར་རྣམ་དཀར་རིང་ལུགས་ཀྱིས་མཚོན་རྒྱལ་བསྟན་ཡོངས་རྫོགས་ཀྱི་བསྟན་པའི་སྦྱིན་བདག་ཆུ་བོའི་རྒྱུན་ལྟར་སྤེལ་ཕྱིར་བསྟན་སྲུང་རྒྱ་མཚོའི་ཚོགས་ལ་ཕྲིན་བཅོལ་སྨོན་ཚིག་གཅིག་དགོས་ཞེས་ཕྱག་མཛོད་དབོན་པོ་ལྷ་རྒྱལ་ཡེ་ཤེས་རྒྱ་མཚོས་བསྐུར་ངོར། ས་སྐྱ་པ་ངག་དབང་ཀུན་དགའ་བློ་གྲོས་སངས་རྒྱས་བསྟན་པའི་རྒྱལ་མཚན་དཔལ་བཟང་པོས་དེ་དོན་བཞིན་སྦྱར་བ་དགེ་ཞིང་རྩ་ཡིག་པ་ནི་གཞུ་ལུང་པའོ། ། སརྦ་མངྒ་ལཾ།།
༈ །ན་མཿཤྲཱི་མ་ཧཱ་ཀཱ་ལ་ཡེ། ཧཱུྃ་རྒྱུད་གསུམ་དྲེགས་པའི་དེད་དཔོན་རྡོ་རྗེ་གུར། ། ཡུམ་ཆེན་རལ་གཅིག་འདོད་ཁམས་དབང་ཕྱུག་མ། ། སྟོབས་འཕྲོག་དབང་པོ་ཡུམ་བཞི་དྲེགས་པའི་ཚོགས། ། གནོད་སྦྱིན་ཡབ་ཡུམ་པུ་ཏྲ་ལྕམ་སྲིང་སོགས། ། བསྟན་སྲུང་དམ་ཅན་རྒྱ་མཚོ་འཁོར་བཅས་རྣམས། ། ས་སྐྱའི་རྗེ་བཙུན་བཀའ་ལས་མ་འདའ་བར། ། བསྟན་འགྲོ་འཕེལ་ཞིང་ཡུན་དུ་གནས་པ་དང་། ། ཁྱད་པར་རྣལ་འབྱོར་བདག་ཅག་འཁོར་བཅས་ཀྱི། ། མི་མཐུན་ཀུན་ཞི་བསམ་དོན་ལྷུན་གྲུབ་ནས། །
ཕྲིན་ལས་རྣམ་བཞི་གང་བཅོལ་མྱུར་དུ་སྒྲུབས། ། ས་ལམ་བགྲོད་ནས་རྡོ་རྗེ་འཛིན་པའི་ས། ། ཚེ་འདིར་མངོན་དུ་འགྱུར་བའི་ཕྲིན་ལས་མཛོད།། །། ཅེས་པ་འདི་ཡང་ལྷ་བཙུན་ངག་དབང་ལྷུན་གྲུབ་དར་རྒྱས་ཀྱི་ཞལ་འདོན་དུ་ས་སྐྱ་པ་ཀུན་བློས་གསུང་བྲིས་འབྱོར་འཕྲལ་ཕུལ། མངྒ་ལཾ།། །། PAGE * MERGEFORMAT 2 ཀླུ་སྒྲུབ། སྡེ་དགེའི་གདུང་རབས་མྱུར་བྱོན་ཕྲིན་བཅོལ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
