གསུང་འབུམ། ཀུན་དགའ་བློ་གྲོས།
པོད ༢༡༤
བསྟན་སྲུང་དབང་པོ་རྣམས་ལ་མཆོད་གཏོར་འབུལ་བའི་རིམ་པ་ཉུང་གསལ་གོ་བདེ་བཀླགས་ཆོག་ཏུ་བཀོད་པ།
༄༅། །བསྟན་སྲུང་དབང་པོ་རྣམས་ལ་མཆོད་གཏོར་འབུལ་བའི་རིམ་པ་ཉུང་གསལ་གོ་བདེ་བཀླགས་ཆོག་ཏུ་བཀོད་པ་བཞུགས་སོ།། ན་མོ་གུ་རུ་པུཎྱ་རཏྣ་ཡ། རྒྱལ་ཀུན་སྤྱི་གཟུགས་རྡོ་རྗེ་འཛིན། ། རིགས་ཅན་འདུལ་ངོར་སྔགས་འཆང་ཟོལ། ། ཁོ་བོའི་སྐྱབས་གཅིག་གྲུབ་པའི་དབང་། ། བསོད་ནམས་རིན་ཆེན་ཞབས་ལ་འདུད། ། ས་སྐྱའི་རྗེ་བཙུན་མཆོག་རྣམས་ཀྱི། ། ས་སྐྱའི་བསྟན་སྲུང་བཀའ་བསྒོས་པ། ། ས་སྐྱའི་སྲུང་མ་རྣམས་མཆོད་པའི། ། ས་སྐྱའི་མན་ངག་གཏོར་ཆོག་བྲི། །
ཞེས་མཆོད་བརྗོད་དམ་བཅའ་སྔོན་དུ་བཏང་ནས། འདིར་བསྟན་སྲུང་དབང་པོ་རྣམས་ལ་མཆོད་གཏོར་འབུལ་བའི་རིམ་པ་ཉུང་གསལ་གོ་བདེ་བཀླགས་ཆོག་ཏུ་བཀོད་པ་ལ་དོན་གསུམ་སྟེ། སྦྱོར་དངོས་རྗེས་སོ། ། དང་པོ་ནི། ཡིད་དང་མཐུན་པའི་གནས་སུ་ཡི་དམ་ཆོས་སྐྱོང་སོགས་ཀྱི་སྐུ་བཞུགས་པའི་མདུན་དུ་སྟེགས་རས་དཀར་གྱིས་བཀབ་ལ་འབྲུ་སྣ་ཚོགས་བཀྲམ་པའི་སྟེང་ཟླུམ་གཏོར་གསུམ་བཤམས་པའི་མདུན་དུ་ཆུ་གཉིས། མེ་ཏོག སྤོས། མར་མེ། དྲི་ཆབ། ཞལ་ཟས་རྣམས་སྒྲེང་ཚར་དུ་བཤམས།
རང་གི་མདུན་དུ་སྟེགས་སྟེང་རྡོར་དྲིལ་ནང་མཆོད་ཌཱ་མ་རུ་འཐོར་ནས་རྣམས་ཤོམ་པའམ། མ་བཤམས་ཀྱང་ཆད་སྐྱོན་མེད། མཆོད་གཏོར་རྣམས་ནང་མཆོད་ཆུ་ཆང་གི་སྦྱང་བ་ནི་སྦྱོར་བའོ། ། གཉིས་པ་ནི། རང་དེ་དག་ལ་ཁ་ཕྱོགས་པར་འདུག་ལ་རྡོར་དྲིལ་བཤམས་ཚེ་རྡོ་རྗེའི་རྩེས་ནང་མཆོད་འཐོར་ཚུལ་དང་། མེད་ན་ཡིད་ཀྱི་དམིགས་ལ། ཨོཾ་བཛྲ་ཀྲོ་དྷ་ཨ་མྲྀ་ཏ་ཧཱུྃ་ཕཊཿ ཨོཾ་སྭ་བྷཱ་ཝཱ་ཤུདྡྷ་སརྦ་དྷརྨཱ་སྭ་བྷཱ་ཝཱ་ཤུདྡྷོ྅ཧཾ། སྟོང་པའི་ངང་ལས་མཆོད་རྫས་རྣམས་ཨ་ལས་བནྡྷ་འབར་བའི་སྣོད་བདུན་དུ་མཆོད་ཡོན། ཞབས་བསིལ།
ཉེར་སྤྱོད་རོལ་མོ་རྣམས་དྭངས་ཤིང་ཐོགས་པ་མེད་པར་གྱུར། ཨོཾ་བཛྲ་ཨ་ཧ་ར་ལི་ཧཱུྃ་ཕཊ། པུཥྤེ། དྷུ་པེ། དཱི་པཾ། གནྡྷེ། ནཻ་ཝི་དྱེ། ཤཔྟ་ཨཱཿཧཱུྃ། ཨུད་ད་ཕ་ལ་ཡ་བི་ཥྤུ་ར་ཡ་ཧཱུྃ་ཕཊ། ཌཱ་དྲིལ་བཤམས་ཚེ་དཀྲོལ་ལ་སྔགས་འདི་ལན་གསུམ་བརྗོད།
གཞན་ཌཱ་དྲིལ་མེད་ཀྱང་སྔགས་ལན་གསུམ་བརྗོད་པས་བྱིན་རླབས། སྐྱབས་འགྲོ་སེམས་བསྐྱེད་ནི། མདུན་གྱི་ནམ་མཁར་འོག་ནས་འབྱུང་བ་བཞིན་རྡོ་རྗེ་གཞོན་ནུ་ཡབ་ཡུམ་གསལ་བར་དམིགས་པའི་སྐུ་དགེ་འདུན། གསུང་དམ་ཆོས། ཐུགས་བླ་མ་སངས་རྒྱས་ཀུན་འདུས་སུ་བསམ། རང་གི་མདུན་རྒྱབ་ནས་གཡས་གཡོན་མཐའ་སྐོར་དུ་གནོད་བྱེད་དགྲ་འདྲེ་ཕ་མ་གཉེན་བཤེས་སེམས་ཅན་ཐམས་ཅད་འཁོད་ནས་ཡིད་བྱང་ཆུབ་སྙིང་པོ་ལ་མཆིས་ཀྱི་བར་དུ་དཀོན་མཆོག་གསུམ་སྐྱབས་གནས་སུ་འཛིན་སྙམ་པའི་ངག་ནས་སྐྱབས་འགྲོ་འདོན་པར་བསམས་ལ། བླ་མ་སངས་རྒྱས་ཆོས་ཚོགས་ལ། ། བྱང་ཆུབ་བར་དུ་སྐྱབས་སུ་མཆི། ། འགྲོ་བའི་དོན་དུ་ཡི་དམ་ལྷ། ། ཡོངས་སུ་བསྒོམ་པར་སེམས་བསྐྱེད་དོ། །
ཞེས་ཉེར་གཅིག་གམ། བཅུ་གཅིག བདུན། ལྔ། གསུམ་ལ་སོགས་ལོངས་སྐབས་དང་སྦྱར་བའི་སྐྱབས་སེམས་བྱ། གོང་དུ་གསལ་བཏབ་པའི་སྐྱབས་ཡུལ་རྡོ་རྗེ་གཞོན་ནུའི་ཐུགས་ཀ་ནས་འོད་སྔོན་འཕྲོས། བདག་གཞན་གྱི་ལུས་ལ་ཕོགས་པས་སྡིག་སྒྲིབ་སྦྱངས་ནས་སེམས་ཅན་རྣམས་སངས་རྒྱས་སུ་གྱུར་ཏེ་སོ་སོའི་ཞིང་དུ་སོང་བར་བསམ། དེ་ནས། སེམས་ཅན་བདེ་དང་ལྡན་གྱུར་ཅིག ། སྡུག་བསྔལ་དག་དང་བྲལ་བར་ཤོག །
བདེ་དང་རྟག་ཏུ་མི་འབྲལ་ཞིང་། ། ཆོས་ཀུན་མཉམ་ཉིད་རྟོག་པར་ཤོག ། ཨོཾ་མ་ཧཱ་ཤཱུ་ནྱ་ཏཱ་ཛྙ་ན་བཛྲ་སྭ་བྷཱ་ཝཱ་ཨཱཏྨ་ཀོ྅ཧཾ། སྟོང་པའི་ངང་ལས་རྡོ་རྗེའི་ས་གཞི་རྭ་གུར་མེ་འོད་འབར་བ་དང་བཅས་པ་ཡངས་ཤིང་རྒྱ་ཆེ་བའི་ནང་དུ་ཆོས་འབྱུང་གྲུ་གསུམ་མཐིང་ནག་མུ་ཁྱུད་རྡོ་རྗེས་སྤྲས་པའི་ལྟེ་བར་པདྨ་ཉི་ཟླ་དབང་ཕྱུག་ཕོ་མོའི་སྟེང་དུ་རང་ཧཱུྃ་ལས་རྡོ་རྗེ་གཞོན་ནུ་སྐུ་མདོག་སྔོན་པོ་སྔོ་དཀར་དམར་བའི་ཞལ་གསུམ་ཕྱག་དྲུག་གི་གཡས་གཉིས་ན་རྡོ་རྗེ་རྩེ་དགུ་རྩེ་ལྔ། གཡོན་གཉིས་ན་མེ་དཔུང་ཁ་ཊྭཱཾ། མཐའ་མ་གཉིས་ཀྱིས་ཕུར་བུ་བསྒྲིལ་བས་ཡུམ་ལ་འཁྱུད་པའི་པང་ན་འཁོར་ལོ་རྒྱས་འདེབས་མ་སྔོན་མོ་གཡས་འཁོར་ལོ་གཡོན་ཐོད་ཁྲག་འཛིན་པས་འཁྱུད་པ། གཉིས་ཀའང་མི་མགོ་སྐམ་རློན་རིན་ཆེན་རུས་པ་སྦྲུལ་སྟག་གཟིག་ཤམ་ཐབས་གསོལ་བ་རོལ་པའི་སྟབས་ཀྱིས་མེ་དཔུང་འབར་བའི་དབུས་ན་བཞུགས་པའི་སྐུ་ཅན་དུ་གྱུར་པའི་དཔྲལ་བར་ཨོཾ། མགྲིན་པར་ཨཱཿ ཐུགས་ཁར་ཧཱུྃ། ཧཱུྃ་ལས་འོད་འཕྲོས་པས་རང་འདྲའི་ཡེ་ཤེས་པ་བཛྲ་ས་མཱ་ཛཿ
ཞེས་བརྗོད་ལ་སེ་གོལ་གྱི་སྒྲས་སྤྱན་དྲངས། ཛཿཧཱུྃ་བཾ་ཧོཿས་རང་ལ་བསྟིམས། སླར་ཡང་འོད་འཕྲོས་པས་དབང་གི་ལྷ་ཚོགས་བཛྲ་ས་མཱ་ཛཿ ཐལ་མོ་སྦྱར་ལ། ཨ་བྷི་ཥཉྩ་ཏུ་མཾ། ཞེས་གསོལ་བ་བཏབ་པས། ཨོཾ་བཛྲི་བྷ་ཝཱ་ཨ་བྷི་ཥིཉྩ་ཧཱུྃ། ཞེས་དབང་བསྐུར། ཆུ་ལྷག་མ་ཡར་ལུད་པ་ལས་མི་བསྐྱོད་པས་དབུ་བརྒྱན། དབང་ལྷ་རྣམས་རང་ལ་ཐིམ་པར་བསམ།
རང་གི་སྙིང་ཁར་ཉི་མའི་སྟེང་དུ་ཧཱུྃ་སྔོན་གྱི་མཐར། ཀཱི་ལ་ཡས་བསྐོར་བ་ལས་འོད་འཕྲོས། འཕགས་པ་མཆོད་སེམས་ཅན་གྱི་དོན་བྱས། ཚུར་འདུས་རང་ལ་ཐིམ། ཨོཾ་བཛྲ་ཀཱི་ལི་ཀཱི་ལ་ཡ་སརྦ་བིགྷྣན་བནྡྷ་ཧཱུྃ་ཕཊ། ཅེས་དབང་དུས་ཀྱི་དམ་བཅའ་བཞིན་བཟླས་ཚར་བ་དང་ཕྲེང་བ་ཧས་བཏབ་སྤྱི་བོར་རེག་ལ། མཆོག་ཐུན་དངོས་གྲུབ་མ་ལུས་པ་སྩལ་དུ་གསོལ། ཞེས་བརྗོད། མདུན་གྱི་གཏོར་མ་གསུམ་ལ་དམིགས་ཏེ། གོང་བཞིན་ཨ་མྲྀ་ཏ་དང་སྭ་བྷཱ་ཝཱས་བསངས་སྦྱངས།
སྟོང་པའི་ངང་ལས་གཏོར་སྣོད་ཐོད་པར་གྱུར་པའི་ནང་དུ་གཏོར་རྫས་ཤ་ལྔ་བདུད་རྩི་ལྔ་ཞུ་བ་ལས་བྱུང་བའི་ཡེ་ཤེས་ཀྱི་བདུད་རྩིའི་རྒྱ་མཚོར་གྱུར། ལག་གཡོན་བསྟན་ལ་ཨོཾ། གཡས་བསྟན་ལ་ཨཱཿ གཉིས་ཀ་བསྟན་ལ་ཧཱུྃ། མཐེ་བོང་དང་གུང་མོ་སྦྱར་ལ་གཤིབས་དེ་རྒྱབ་སྲིན་ལག་བསྣོལ་བ་མཛུབ་མོ་གཉིས་ཀྱི་སོ་སོར་བཟུང་། མཐེ་ཆུང་གཉིས་གཤིབས་ཏེ་སྒྲེང་བ་བྱ་ཁྱུང་གི་ཕྱག་རྒྱ་བསྟན་ལ། ཧ་ཧོ་ཧྲཱིཿདེ་འདྲ་བ་ལན་གསུམ་གྱི་བྱིན་གྱིས་བརླབས། རང་གི་སྙིང་ཁ་ནས་འོད་ཟེར་འཕྲོས་པས་ཕྱོགས་བཅུའི་དེ་བཞིན་གཤེགས་པ་ཐམས་ཅད་ཀྱཻ་རྡོ་རྗེ་ལྷ་དགུ་འབྱུང་པོ་བརྒྱད་གསུམ་ཉི་ཤུ་རྩ་བཞི་ཐམས་ཅད་ཀྱང་སྐུ་གསུང་ཐུགས་རྡོ་རྗེའི་རྣམ་པས་གཏོར་མའི་སྟེང་གི་ནམ་མཁར་ཨོཾ་བཛྲ་ས་མཱ་ཛཿ ཞེས་དང་། ལག་པ་གཉིས་སྙིང་ཁར་བསྣོལ་མཛུབ་མོ་བཀུག
གུང་མཐེབ་སྦྱར། སྲིན་ལག་མཐེའུ་ཆུང་གཉིས་བསྐུམ་པ་རྡོ་རྗེ་བསྡུ་བའི་ཕྱག་རྒྱ་སེ་གོལ་གྱི་སྒྲ་དང་བཅས་པས་སྤྱན་དྲངས། མདུན་དུ་བྱོན་པའི་གཏོར་མགྲོན་རྣམས་ཀྱི་ལྗགས་ལས་འོད་ཟེར་བྱུང་བ་དབུས་ཀྱི་གཏོར་མ་ལ་ཟུག་སྟེ་གསོལ་བར་བསམས་ལ། ལག་པའི་སོར་མོ་ཕན་ཚུན་བསྣོལ་བ་གྱེན་བསླང་ཁ་བྱེ་བའི་ཕྱག་རྒྱ་དང་བཅས། ཨཱོཾ་བྷ་ག་ཝཱན་མ་ཧཱ་ཀཱ་རུ་ཎི་ཀ་ཧེ་བཛྲ་ཀཱ་ཡ་ཝཱ་ཀཱ་ཙིཏྟ་ས་པཱ་རི་ཝཱ་ར་ཨི་དཾ་བ་ལིཾ་བྷུ་ཛ་ཁ་ཁ་ཁཱ་ཧི་ཁཱ་ཧི། ཨ་ཀཱ་རོ་མུ་ཁཾ་སརྦ་དྷརྨཱ་ཎཾ་ཨ་དྱ་ནུཏྤནྣ་ཏྭཏ་ཨོཾ་ཨཱཿཧཱུྃ་ཕཊ་སྭཱཧཱའི་མཐར་སེ་གོལ་གྱི་སྒྲ་དང་བཅས་པ་ལས་གསུམ་གྱིས་ཕུལ། པུཥྤཾ་ཁུ་ཚུར་གཉིས་ཁ་གྱེན་བསླང་། དྷུ་པཾ། དེ་ཉིད་ཁ་ཕུབ། དཱི་པཾ།
དེ་ཉིད་ལས་མཐེ་བོང་གཉིས་སྒྲེང་བ། གནྡྷཾ། ཐལ་མོ་ཁ་ཕྱེ་ལ་ཕྱིར་བསྟན། ནཻ་ཝི་དྱཾ། དེ་ཉིད་ཁ་གྱེན་བསྟན་ཏེ་ཉེར་སྤྱོད་ལྔ་ཕྱག་རྒྱ་དང་བཅས་པས་མཆོད། གཡོན་པའི་མཐེབ་སྲིན་གྱིས་ནང་མཆོད་དངོས་སམ། མེད་ན་སེམས་ཀྱིས་ཕུལ་བར་བསམས་ལ་འཐོར་ཚུལ་བྱ་ཞིང་། ཨོཾ་ཨཱཿཧཱུྃ་གིས་ནང་མཆོད་ཕུལ། རྡོར་དྲིལ་བཤམས་ཚེ། གཡས་རྡོ་རྗེ་སྙིང་ཁར་བཟུང་།
གཡོན་དྲིལ་བུ་མཚམས་མཚམས་སུ་དཀྲོལ་བའམ། ཡང་ན་ཐལ་མོ་སྦྱར་ལ། གཽ་རཱི་ལ་སོགས་བརྒྱད་པོ་ཡིས། ། མཆོད་པ་རྣམ་པ་བརྒྱད་ཀྱིས་མཆོད། ། སྐུ་བཞི་ཡེ་ཤེས་ལྔ་ཡི་དངོས། ། ཀྱཻ་ཡི་རྡོ་རྗེའི་ཚོགས་ལ་བསྟོད། ། མཆོད་སྦྱིན་གཏོར་མ་འདི་བསྣམས་ལ། ། མཐུན་རྐྱེན་ཡིད་འདོད་དངོས་གྲུབ་སྩོལ། ། ཞེས་བརྗོད། ཡང་གཡས་ཀྱི་གཏོར་མ་ལ།
ཨོཾ་ཨཱཿཧཱུྃ་སོགས་གོང་བཞིན་ཕྱག་རྒྱ་དང་བཅས་པས་བྱིན་གྱིས་བརླབས་ལ། རང་གི་སྙིང་ཁ་ནས་འོད་ཟེར་འཕྲོས་པས་རྡོ་རྗེ་ནག་པོ་ཆེན་པོ། ཨེ་ཀ་ཛ་ཊི། འདོད་ཁམས་དབང་ཕྱུག གནོད་སྦྱིན་ཡབ་ཡུམ། པུ་ཏྲ། བྷ་ཏྲ། སྲིང་མོ། ཞིང་སྐྱོང་དབང་ཕྱུག་ཡུམ་བཞི། དུར་ཁྲོད་བདག་པོ་ཡབ་ཡུམ།
དཀར་བདུད་ལྕམ་དྲལ། ཕུར་སྲུང་བཅུ་གཉིས། རུ་འདྲེན་སྡེ་བཞི་ལ་སོགས་པ་བཀའ་འཁོར་དམ་ཅན་རྒྱ་མཚོའི་ཚོགས་དང་བཅས་པ། ཨོཾ་བཛྲ་ས་མཱ་ཛཿ རྡོ་རྗེ་བསྡུ་བའི་ཕྱག་རྒྱ་སེ་གོལ་གྱི་སྒྲ་དང་བཅས་པས་སྤྱན་དྲངས། པདྨ་ཀཱ་མ་ལ་ཡ་སཏྭཾ། ཞེས་དང་། ཐལ་མོ་ཁ་ཕྱེ་ལ། མདུན་དུ་བཀན་པ་པདྨའི་ཕྱག་རྒྱས་གདན་ཕུལ་བས་གཏོར་མའི་སྟེང་གི་ནམ་མཁར། གཏོར་མགྲོན་རྣམས་མངོན་སུམ་ལྟ་བུར་བཞུགས་པར་བསམ།
གོང་ཀྱཻ་རྡོར་གྱི་གཏོར་བསྔོའི་སྐབས་ཀྱི་ཕྱག་རྒྱ་བཅས་ལ། ཨོཾ་ཤྲི་མ་ཧཱ་ཀཱ་ལཱ་ཡ། མ་ཧཱ་ཀཱ་ལི་དེ་ཝཱི་ཡ། ཙ་ཏུརྨུ་ཁ། ཤ་མ་ཤ་ན་པ་ཏི། བཛྲ་ཀཱ་ལ་ཡཀྵ་ཀཱ་ལི་ཡཀྵི་ཎི། ཡཀྵ་པུ་ཏྲ། རུ་ཏྲ་བྷ་ཊ། རུ་ལུ་ཁ་སི། བཛྲ་ཤནྟི་པདྨ་སརྦ་མཱ་ར་ཀྲིཥྞ་ཀ་པཱ་ལ་མཱ་ལ་བཛྲ་ཀཱི་ལི་ཀཱི་ལ་ཡ་དྷ་དྷི་མ་མ་ཤྲཱི་གྲཾ་ས་པཱ་རི་ཝཱ་ར་ཨི་དཾ་བ་ལིཾ་བྷུ་ཛ་ཁ་ཁ་ཁཱ་ཧི་ཁཱ་ཧི་སརྦ་ཤ་ཏྲུཾ་བིགྷྣན་མཱ་ར་ཡ་ཧཱུྃ་ཕཊ།
ལན་གསུམ་སེ་གོལ་གྱི་སྒྲ་དང་བཅས་ཏེ་ཕུལ། ཁུ་ཚུར་གཉིས་ཀྱི་གུང་མོ་སྒྲེང་བ་རྩེ་སྦྱར་ལ་ཨརྒྷཾ། པཱ་དྱཾ། ཞེས་དང་། གཞན་གོང་བཞིན་ཕྱག་རྒྱ་བཅས་ལ། པུཥྤེ་ནས། ཤཔྟའི་བར་གྱིས་མཆོད། ཨོཾ་ཨཱཿཧཱུྃ་གིས་ནང་མཆོད་ཕུལ་ལ། རྡོ་རྗེ་ནག་པོ་ཆེན་པོ་ལྕམ་དྲལ་གདོང་བཞི་པ་སོགས་དམ་ཅན་རྒྱ་མཚོའི་ཚོགས་འཁོར་དང་བཅས་པ་རྣམས་ཀྱིས་ཅི་བསམ་ཆོས་བཞིན་འགྲུབ་པའི་ཕྲིན་ལས་མཛད་དུ་གསོལ། ཞེས་བརྗོད་ལ་མེ་ཏོག་གཏོར།
ཡང་གཡོན་གྱི་གཏོར་མ་ལ་གོང་བཞིན་ཕྱག་རྒྱ་སྔགས་དང་བཅས་པས་བྱིན་གྱིས་བརླབས་ལ། ལག་གཉིས་ཀྱི་མཛུབ་མོ་སྦྲེལ་གུང་མོ་དང་མཐེ་བོང་ལྟོ་སྦྱར། སྲིན་མཛུབ་དང་མཐེའུ་ཆུང་གཉིས་སོ་སོར་ཕྲལ་ལ་འབར་བ་ལྟར་བྱས་པ་དཔྲལ་བ་ནས་གཡོན་ཕྱོགས་སུ་བསྐོར་ལ། ཕཻཾ། ཞེས་བརྗོད་པས། འཛམ་བུ་གླིང་གདོད་ནས་གྲུབ་པའི་དུར་ཁྲོད་ཀྱི་གནས་ན་བཞུགས་པའི་དཔའ་བོ་མཁའ་འགྲོ་ཚད་མེད་གྲངས་མེད་བསམ་གྱི་མི་ཁྱབ་པ་རྣམས་མདུན་དུ་བྱོན་ནས་གཏོར་མ་གསོལ་བར་བསམས་ལ། གོང་མགོན་པོའི་གཏོར་འབུལ་སྐབས་ཀྱི་ཕྱག་རྒྱ་བཅས་ལ། ཨོཾ་བཛྲ་ཨ་ར་ལི་ཧོཿཛཿཧཱུྃ་བཾ་ཧོཿ ཨོཾ་ཨ་ཀཱ་རོ་མུ་ཁཾ་སརྦ་དྷརྨཱ་ཎི་ཨ་དྱ་ནུཏྤནྣ་ཏྭཏ་ཨོཾ་ཨཱཿཧཱུྃ་ཕཊ་སྭཱཧཱ། ལན་གསུམ་སེ་གོལ་དང་བཅས་པས་ཕུལ།
ཨརྒྷཾ་སོགས་རང་བཞིན་གྱིས་མཆོད་ལ། གནས་གསུམ་གྱི་དཔའ་བོ་དང་རྣལ་འབྱོར་མའི་ཚོགས་ཐམས་ཅད་ཀྱི་ཅི་བསམ་ཆོས་བཞིན་དུ་འགྲུབ་པའི་ཕྲིན་ལས་མཛད་དུ་གསོལ། ཡང་གཏོར་མ་དེ་ཉིད་གོང་བཞིན་བྱིན་གྱིས་བརླབས་ལ། ལག་གཉིས་ཁུ་ཚུར་རྒྱབ་སྦྱར་བའི་མཐེའུ་ཆུང་གཉིས་སྦྲེལ། མཛུབ་མོ་གཉིས་བཀུག་པ་ཧཱུྃ་མཛད་ཀྱི་ཕྱག་རྒྱ་དང་། བྷུ་མི་པ་ཏི་ས་པཱ་རི་ཝཱ་ར་ཨ་ཀརྵ་ཡ་ཛཿ ཞེས་པས་གཞི་བདག་དབང་ཐོབ་པ་རྣམས་མདུན་དུ་སྤྱན་དྲངས་པས། དེ་རྣམས་ཀྱི་གཏོར་མ་གསོལ་བར་བསམ་ཞིང་། གཏོར་འབུལ་གྱི་ཕྱག་རྒྱ་བཅས་ལ། བྷུ་མི་པ་ཏི་ས་པ་རི་ཝཱ་ར་ཨོཾ་ཨ་ཀཱ་རོ་སོགས་ལན་གསུམ་སེ་གོལ་དང་བཅས་པས་ཕུལ།
ཨོཾ་ཨཱ་ཧཱུྃ་གིས་ནང་མཆོད་གཏོར་ལ། སའི་ལྷ་མོ་བསྟན་མ། བོད་ཁམས་སྐྱོང་བའི་བསྟན་མ་བཅུ་གཉིས་ལ་སོགས་པ་གནས་བདག གཞི་བདག ཡུལ་བདག གྲོང་བདག་ལ་སོགས་པ་འཁོར་དང་བཅས་པ་ཐམས་ཅད་ཀྱིས་ཅི་བསམ་ཆོས་བཞིན་འགྲུབ་པའི་འཕྲིན་ལས་མཛོད། ཞེས་བརྗོད། གསུམ་པ་རྗེས་ཀྱི་བྱ་བ་ནི། ཨོཾ་ཤྲཱི་བཛྲ་ཧེ་རུ་ཀ་སོགས་ཡི་གེ་བརྒྱ་པ་ལན་གསུམ་གྱིས་ལྷག་ཆད་ཁ་བསྐངས། མ་འབྱོར་པ་དང་ཉམས་པ་དང་། །
གང་ཡང་བདག་རྨོངས་བློ་ཡིས་ནི། ། བགྱིས་པ་དང་ནི་བགྱིས་སྩལ་བ། ། དེ་ཀུན་མགོན་པོས་བཟོད་པར་གསོལ། ། ཅེས་པས་ནོངས་པ་བཟོད་པར་གསོལ། རྟེན་ཡོད་ན་མེ་ཏོག་གཏོར་ལ། ཨོཾ་སུ་པྲ་ཏིཥྛ་བཛྲ་ཡེ་སྭཱཧཱ། ཞེས་པས་བརྟན་བཞུགས་བྱ། རྟེན་མེད་པའི་ཡེ་ཤེས་པ་རྣམས་ལ། བཛྲ་མུཿགཤེགས་གསོལ་བྱ་ཞིང་། ལྷ་བརྒྱད་ཞིང་སྐྱོང་དབང་ཕྱུག་སོགས།
སྐུ་རྟེན་ཡོད་ན་དེ་ཉིད་ཀྱི་སྐུ་དང་། མེད་ན་དམ་ཡེ་གཉིས་ཀ་རང་གི་སྙིང་ཁར་ཐིམ་པར་བསམ། རང་རྡོ་རྗེ་གཞོན་ནུར་གསལ་བའི་དཔྲལ་བར་ཨོཾ། མགྲིན་པར་ཨཱཿ ཐུགས་ཁར་ཧཱུྃ། ཞེས་པས་གོ་བགོ དགེ་བ་འདི་ཡིས་མཐའ་ཡས་སེམས་ཅན་ཀུན། ། བདུད་ལས་རྣམ་རྒྱལ་བར་ཆད་ཀུན་བཏུལ་ནས། ། རྡོ་རྗེ་གཞོན་ནུ་མྱ་ངན་འདས་པ་ཡི། ། འབྲས་བུ་བྱང་ཆུབ་ངེས་པར་ཐོབ་ཕྱིར་བསྔོ། །
ཞེས་པས་བསྔོ་བ་དང་། མེ་ཏོག་འཐོར་ཞིང་དྲིལ་བུ་ཡོད་ན་གསིལ་ལ། རྩ་བརྒྱུད་བླ་མ་དཀོན་མཆོག་རིན་ཆེན་གསུམ། ། ཡི་དམ་ལྷ་ཚོགས་དམ་ཅན་རྒྱ་མཚོ་ཡིས། ། བདེན་པའི་སྟོབས་ཀྱིས་བདག་ཅག་དཔོན་སློབ་ཀྱིས། ། ཅི་བསམ་ཆོས་བཞིན་འགྲུབ་པའི་བཀྲ་ཤིས་ཤོག ། ཞེས་བཀྲ་ཤིས་ཀྱིས་མཐའ་བརྟེན་པར་བྱའོ། ། དེ་ལྟར་སྦྱོར་དངོས་རྗེས་གསུམ་གྱི་སྒོ་ནས། གཏོར་ཆོག་ཉུང་གསལ་གོ་བདེ་མ་ཚང་བ་མེད་པར་བསྟན་ཟིན་ཏོ། ། འདི་ཡང་མདོ་སྨད་པའི་ཐིག་ལེ་ལ་དབང་བསྒྱུར་བའི་སྟོབས་ཀྱི་འཁོར་ལོས་བསྒྱུར་བའི་རྒྱལ་པོ་སྡེ་དགེ་བའི་ནང་བློན་བུ་སྐྱེས་སམ་མིང་གཞན་དགྲ་འདུལ་རྡོ་རྗེ་ཞེས་བྱ་བའི་ཁ་འདོན་དུ་གཏོར་ཆོག་བསྡུས་པ་ཞིག་དགོས་ཞེས་བསྐུལ་བའི་ངོར་ས་སྐྱ་པ་ངག་དབང་ཀུན་དགའ་བློ་གྲོས་སངས་རྒྱས་བསྟན་པའི་རྒྱལ་མཚན་དཔལ་བཟང་པོས་བདག་བསྐྱེད་འདི་སྔགས་འཆང་ཐམས་ཅད་མཁྱེན་པ་ངག་དབང་ཀུན་དགའ་བསོད་ནམས་ཀྱིས་མཛད་པའི་ཕུར་པའི་མངོན་རྟོགས་བསྡུས་པ་དང་།
གཏོར་ཆོག་འདི་རྣམས་མཁན་ཆེན་ངག་དབང་ཆོས་གྲགས་ཀྱིས་མཛད་པའི་ཀྱཻ་རྡོ་རྗེའི་མངོན་རྟོགས་རྒྱས་འབྲིང་བསྡུས་གསུམ་གྱི་རྣམ་གཞག་གསལ་བར་བཤད་པའི་མཇུག་གི་གཏོར་ཆོག་བཞིན་ལས་ཅུང་ཟད་གོང་སྡེབས་ཏེ་བྲིས་ཤིང་ཁ་བསྐངས་ཏེ་སྦྱར་བ་དགེ་ལེགས་འཕེལ།། །། མངྒ་ལཾ།། །། PAGE * MERGEFORMAT 6 ཀུན་དགའ་བློ་གྲོས། བསྟན་སྲུང་དབང་པོ་རྣམས་ལ་མཆོད་གཏོར་འབུལ་བའི་རིམ་པ། PAGE * MERGEFORMAT 5
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
