གསུང་འབུམ། ཀུན་དགའ་བློ་གྲོས།
པོད ༨༠
དཔལ་ས་སྐྱའི་གཞི་བདག་ཁྱད་པར་ཅན་ཀླུ་རྒྱལ་གཙུག་ན་རིན་ཆེན་འཁོར་དང་བཅས་པ་ལ་སྤྲིངས་པ།
༄༅། །དཔལ་ས་སྐྱའི་གཞི་བདག་ཁྱད་པར་ཅན་ཀླུ་རྒྱལ་གཙུག་ན་རིན་ཆེན་འཁོར་དང་བཅས་པ་ལ་སྤྲིངས་པ་བཞུགས་སོ།། སྭསྟི། དཔལ་ས་སྐྱའི་གཞི་བདག་ཁྱད་པར་ཅན་ཀླུ་རྒྱལ་གཙུག་ན་རིན་ཆེན་འཁོར་དང་བཅས་པ་རྟེན་འདི་ལ་བརྟན་པར་བཞུགས་ནས། རྩ་བརྒྱུད་ཀྱི་དཔལ་ལྡན་བླ་མ་དམ་པ་རྣམས་དང་། བྱེ་བྲག་རྗེ་བཙུན་རིན་པོ་ཆེ་གྲགས་པ་རྒྱལ་མཚན་གྱི་བཀའ་དམ་རྗེས་སུ་དགོངས་ལ་དཔལ་ས་སྐྱའི་ཆོས་སྲིད་མི་ནོར་རྫས་གསུམ་འཁོར་དང་བཅས་པའི་འགལ་རྐྱེན་བར་ཆད་མི་མཐུན་པའི་ཕྱོགས་ཐམས་ཅད་དང་། ཁྱད་པར་གདུང་རབས་རིན་ཆེན་ཕྲེང་བར་གནོད་པར་བྱེད་པའི་སྡིག་སྒྲིབ་ཉེས་ལྟུང་ནད་གདོན་རྦོད་གཏོང་སོགས་བར་ཆད་མི་མཐུན་པའི་ཕྱོགས་ཐམས་ཅད་ཞི་བར་མཛད་དུ་གསོལ། དཔལ་ས་སྐྱའི་ལུགས་གཉིས་དཔལ་འབྱོར་ཕུན་ཚོགས་ཐམས་ཅད་དང་། བྱེ་བྲག་འཁོན་གྱི་གདུང་བརྒྱུད་སངས་རྒྱས་བྱང་སེམས་ཀྱི་རྣམ་སྤྲུལ་ལོ་ཟླ་མ་འགྱངས་པར་མྱུར་དུ་བྱོན་ནས་ཞབས་པད་བརྟན་ཅིང་མཛད་ཕྲིན་བཞེད་དགོངས་ཐམས་ཅད་ཇི་ལྟ་བ་བཞིན་འགྲུབ་པར་མཛད་དུ་གསོལ། དཔལ་ས་སྐྱ་པ་བརྒྱུད་པ་དང་བཅས་པའི་མངའ་འབངས་སུ་ཁམས་གསུམ་གྱི་ལྷ་འདྲེ་མི་གསུམ་ལོངས་སྤྱོད་དང་བཅས་པ་ཐམས་ཅད་དང་། བྱེ་བྲག་བོད་ཀྱི་མཁས་བཙུན་བཟང་གསུམ་ཆེ་དགུ་གཉེན་དགུ་ཁ་དྲག་སྟོབས་འབྱོར་གྱིས་དྲེགས་པ་ཅི་མཆིས་རང་དབང་མེད་པར་དབང་དུ་བསྡུས་ནས།
འཁོན་གདུང་རིམ་པ་ཅན་རྣམས་ཀྱི་ཞབས་པད་གཙུག་གིས་མཆོད་ཅིང་ཅི་གསུང་བཀའ་བཞིན་སྒྲུབ་པ་དང་ཕོ་བྲང་བཞི་ཐོག སྤྲུལ་པའི་ལྷ་ཁང་ཆེན་མོ། ངོ་མཚར་རྟེན་བཞིས་ཐོག་དྲངས་པའི་གཙུག་ལག་ཁང་རྣམས་དང་། ཆོས་གྲྭ་ལྷོ་བྱང་གིས་ཐོག་དྲངས་དགེ་འདུན་གྱི་སྡེ་ཅི་མཆིས། སྡེ་དགེ་ས་སྐྱོང་རྣམས་ཀྱི་ཐོག་དྲངས་བསྟན་པའི་སྦྱིན་བདག་གང་ཡོད། ཆ་ཞབས་ཁམས་དྲུང་གི་ཐོག་དྲངས་མངའ་འབངས་ཡོངས་རྫོགས་དང་བཅས་པའི་འགལ་རྐྱེན་བར་ཆད་ཐམས་ཅད་ལས་བསྲུང་ཞིང་དགེ་ལེགས་ཐམས་ཅད་སྤེལ་བ་དང་། བསམ་དོན་ཐམས་ཅད་ཇི་ལྟ་བ་བཞིན་འགྲུབ་པའི་དཔུང་གྲོགས་བླ་མེད་པར་འགྱུར་བའི་འཕྲིན་ལས་མཛད་དུ་གསོལ། སྙིགས་དུས་བསྟན་ལ་གནོད་བྱེད་སྤྱི་དང་བྱེ་བྲག་དཔལ་ས་སྐྱའི་སྡེ་བསྟན་པ་གདུང་བརྒྱུད་དང་བཅས་པ་ལ་ལོག་པར་ལྟ་ཞིང་སྐུ་ཚེ་མཛད་འཕྲིན་ལ་བར་དུ་གཅོད་པ་དང་དགོན་གནས་ལོངས་སྤྱོད་འཁོར་དང་བཅས་པའི་མི་ལ་ན་ཚ། ཕྱུགས་ལ་གོད་ཁ། ལོ་དགྲ།
ཚོང་དང་འབུལ་བའི་ཁ་འགེགས། ལེགས་བྱས་ཉེས་པར་ལྟ་བ་དཔལ་འབྱོར་ལ་ཕྲག་དོག་བསམ་ངན་འཆང་བའི་དགྲ་བགེགས་ཕྱི་ནང་གསང་གསུམ་གང་ན་གནས་ཀྱང་སྐད་ཅིག་ཐང་ཅིག་ཡུད་ཙམ་ལ་ཐལ་བའི་རྡུལ་དུ་རློག་ལ་ཕྱིན་ཆད་གནོད་བྱེད་རྣམས་ཀྱི་མིང་ཙམ་ཡང་མི་གྲགས་པར་མཛད་དུ་གསོལ། མདོར་ན་ས་སྐྱའི་རྗེ་བཙུན་རྣམས་ཀྱི་དགོངས་བཞེད་དང་བདག་ཅག་འཁོན་རིགས་བརྒྱུད་པར་བཅས་པ་རྣམས་ཀྱི་བསམ་པ་དང་རྗེས་འབྲངས་མཁས་གྲུབ་དད་ཅན་བུ་སློབ་སྦྱིན་བདག་བཅས་ཀྱིས་འདོད་དོན་ཐམས་ཅད་ཆོས་བཞིན་དུ་འགྲུབ་ནས་དཔལ་ས་སྐྱ་པའི་བསྟན་པ་བསྟན་འཛིན་འཕྲིན་ལས་དང་བཅས་པ་སྲིད་མཐའི་བར་དུ་རྒྱས་པར་མཛད་དུ་གསོལ།། །། སརྦ་མངྒ་ལཾ།། །། PAGE * MERGEFORMAT 2 ཀུན་དགའ་བློ་གྲོས། དཔལ་ས་སྐྱའི་གཞི་བདག་ཀླུ་རྒྱལ་གཙུག་ན་རིན་ཆེན་འཁོར་བཅས་ལ་སྤྲིངས་པ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
