གསུང་འབུམ། ཀུན་དགའ་བློ་གྲོས།
པོད ༡༧༩
དཔལ་རྡོ་རྗེ་འཇིགས་བྱེད་ཀྱི་བསྙེན་ཡིག་ཉུང་ངུ་སྦྱིན་སྲེག་དང་བཅས་པ་ཁྲོ་རྒྱལ་དགོངས་རྒྱན།
༄༅། །དཔལ་རྡོ་རྗེ་འཇིགས་བྱེད་ཀྱི་བསྙེན་ཡིག་ཉུང་ངུ་སྦྱིན་སྲེག་དང་བཅས་པ་ཁྲོ་རྒྱལ་དགོངས་རྒྱན་བཞུགས་སོ།། འཇིགས་བྱེད་ཞི་བའི་སྦྱིན་སྲེག་ནི། ས་ཆོག་བྱས་པར་ཐིག་ཆེན་བརྒྱད། ། བཏབ་ལ་ཐབ་ཁུང་ངག་འདོན་བཞིན། ། དེ་ནང་པདྨ་འདབ་བརྒྱད་ལྟེར། ། རྡོ་རྗེ་སྔོན་པོ་རྩེ་ལྔ་གདེངས། ། གནས་ཁང་རྙིང་པ་ཕལ་ཆེར་ལ་མི་དགོས། ཤར་ལྷོའི་མཚམས་སུ་ཏིང་ལོ་བཞག ། ཁ་སྦྱོར་བུད་ཤིང་ཟླུམ་པོར་ནི། ། མཐོ་གང་བརྩིགས་ལ་འཇིག་རྟེན་ནུབ། །
རང་སྟན་དྲུང་དུ་མེ་ཡོལ་རྒྱབ། ། ལྕོག་སྟེང་རྡོར་དྲིལ་བར་དགང་བླུགས། ། ཁ་སྦྱོར་ནང་མཆོད་འཐོར་སྣོད་བཤམས། ། རང་གི་གཡས་ནས་རིམ་པ་བཞིན། ། ཡམ་ཤིང་མར་ཏིལ་ཟས་མཆོག་དང་། ། འབྲས་དང་སོ་བ་ནས་སྲན་མ། ། གྲོ་དུར་ཀུ་ཤ་ཁ་གསོ་བཅས། ། གཡོན་ནས་ཆུ་གཉིས་ཉེར་མཆོད་དང་། ཟླུམ་གཏོར་ལྔ་བཤམས་་་་་་རྒྱས་པ་བསྐྱེད་ན་བསྐང་གཏོར་ཀྱང་བཤམས། གཞན་ཡང་ནི། །
གོས་ཟུང་ཀུ་ཤའི་ཆུན་པོ་བརྒྱད། ། ཤ་སྣ་མོ་ལྷའི་གཏོར་མ་སོགས། ། འོག་དུ་གང་དགོས་འདུས་བྱས་ལ། ། རྫས་དང་ཡོ་བྱད་ཐམས་ཅད་ལ། ། ཧཱུྃ་ཞེས་ནང་མཆོད་བསང་གཏོར་བྱ། ། ཕྱི་དྲོ་ཁྲུས་ཁང་གཙང་སྦྲར་ལྡན། ། རྒྱན་གོས་དཀར་ཞིང་ཞི་སེམས་ཀྱིས། ། ཤར་ལྟ་སྐྱིལ་ཀྲུང་ངམ་ཙོག་བུས་འཁོད། ། གནས་ཡོ་བྱིན་རླབས་ནས་བདག་བསྐྱེད་བསྡུ་བའི་བར་བྱ། རྫས་དང་ཡོ་བྱད་རྣམས་ལ་རྡོ་རྗེའི་རྩེས་ནང་མཆོད་འཐོར་ཚུལ་དང་།
ཡ་མནྟ་ཀ་དང་། སྭ་བྷཱ་ཝས་བསངས་སྦྱངས། སྟོང་པའི་ངང་ལས་ཨ་ལས་ཡེ་ཤེས་ཀྱི་ཀ་པཱ་ལ་ཡངས་ཤིང་རྒྱ་ཆེ་བ་རྣམས་ཀྱི་ནང་དུ། ཨོཾ་ཨཱཿཧཱུྃ་ཞུ་བ་ལས་བྱུང་བའི་མཆོད་རྫས་དང་། བསྲེག་རྫས་རྣམས་དྭངས་ཤིང་ཐོགས་པ་མེད་པ་ནམ་མཁའི་མཐའ་ཀླས་པར་གྱུར། སོ་སོའི་ཕྱག་རྒྱ་དང་། ཨོཾ་བཛྲ་ཨརྒྷཾ་ཨཱཿཧཱུྃ། ཨོཾ་བཛྲ་ཤཔྟ་ཨཱཿཧཱུྃ་གི་བར། ཨོཾ་ཨཱཿཧཱུྃ་སྭཱཧཱས་ཡམ་ཤིང་། ཨོཾ་ཤྲཱི་སྭཱཧཱས་མར།
ཨོཾ་ཛྲིཾ་སྭཱཧས་འབྲུ། ཨོཾ་སྭ་སྭཱཧཱས་རྫས་རྣམས་བཀྲུ། ཨོཾ་ཀུ་རུ་ཀུ་རུ་སྭཱཧཱས་རྫས་རྣམས་སྦྱངས། འདི་རྣམས་ཀྱི་ཕྱག་རྒྱ་མཆོད་ཡོན་གྱི་ཕྱག་རྒྱ་ཁོ་ན་ཡིན་པར་གདན་བཞི་ལས་གསུངས། ཐབ་ལ་རྡོ་རྗེའི་རྩེས་ནང་མཆོད་འཐོར་ཚུལ་དང་། ཡ་མནྟ་ཀ་དང་། སྭ་བྷཱ་ཝས་བསང་སྦྱངས། སྟོང་པའི་ངང་ལས་ཧཱུྃ་ལས་བྱུང་བའི་ཞི་བའི་ཐབ་ཁུང་དཀར་པོ་ཟླུམ་པོ་རྒྱར་ཁྲུ་གང་། ཟབ་ཏུ་ཁྲུ་ཕྱེད། ཁ་ཁྱེར་དང་མུ་རན་ལ་རྡོ་རྗེའི་ཕྲེང་བས་མཚན་པ།
ཕྱི་རོལ་སྟེགས་བུ་གྲུ་བཞི་པའི་གྲྭ་བཞིར་ཟླ་ཕྱེད་རྡོ་རྗེས་བརྒྱན་པ་ནང་ལྷ་རྫས་ཀྱི་བུད་ཤིང་གིས་གང་བར་གྱུར། རྒྱུན་བཞག་གི་མེའམ་ཤིང་འོ་མ་ཅན་གཙུབས་པ་ལས་བྱུང་བའི་མེས་སྤོར་ལྡེ་སྦར་ལ་ཐལ་མོའི་བར་དུ་བཟུང་ནས་ཐབ་ལ་གཡས་བསྐོར་ལན་གསུམ་དང་བསྟུན་ཨོཾ་ཡ་མནྟ་ཀ་ཧཱུྃ་ཕཊ་ཅེས་དང་། ཨོཾ་བཛྲ་ཛྭ་ལ་རཾ་ཞེས་ཐབ་ནང་གི་ཏིང་ལོ་སྦར་ལ་འཇག་མ་སོགས་ཀྱི་མེ་ཁ་གསོས། དགང་བླུགས་ཁ་སྦྱར་གྱི་མར་ཁུ་ཐབ་ལ་གཡས་སྐོར་དུ་ལན་གསུམ་བླུགས་པ་དང་བསྟུན། ཨོཾ་བཛྲ་ཛྭ་ལ་རཾ་ཞེས་བརྗོད། རྡོ་རྗེའི་རྩེས་ནང་མཆོད་མེ་ལ་འཐོར་ཚུལ་དང་། ཡ་མནྟ་ཀ་དང་། སྭཱ་བྷ་ཝས་མེ་བསངས་སྦྱངས། སྟོང་པའི་ངང་ལས་པཾ་ལས་པདྨ་དང་། རཾ་ལས་ཉི་མའི་དཀྱིལ་འཁོར་གྱི་སྟེང་དུ་རཾ་ལས་བགྲང་ཕྲེང་རཾ་གྱིས་མཚན་པ་ལས།
མེ་ལྷ་དཀར་པོ་ར་སྐྱེས་ལ་ཞོན་པ། ཞལ་གཅིག་ཕྱག་བཞི་པ། གཡས་གཉིས་ན་བགྲང་ཕྲེང་དང་མཆོག་སྦྱིན། གཡོན་གཉིས་ན་དབྱུག་གུ་རྩེ་གསུམ་པ་དང་། གྷུནྡེ་འཛིན་པ། གསུས་ཁྱིམ་ཆེ་བ། རལ་པའི་ཐོར་གཙུག་དང་། སྨ་ར་དང་ཨག་ཚོམ་ཅན་ཚངས་སྐུད་འཆང་བ། དྲང་སྲོང་གི་ཚོགས་ཀྱིས་བསྐོར་བའི་དཔྲལ་བར་ཨོཾ། མགྲིན་པར་ཨཱཿ
སྙིང་ཁར་ཧཱུྃ། རང་གི་སྙིང་ཁ་ནས་འོད་ཟེར་འཕྲོས་པས་ཤར་ལྷོ་ནས་མེ་ལྷ་འཁོར་བཅས་ཨོཾ་བཛྲ་ས་མཱ་ཛཿ རྡོ་རྗེ་གཡབ་དྲིལ་བུ་གསིལ་གདངས་ཡོད་མེད་གང་རུང་གིས། ཨོཾ་ཚུར་བྱོན་ཚུར་བྱོན་འབྱུང་པོ་ཆེ། ། མེ་ལྷའི་རྒྱལ་པོ་དྲང་སྲོང་མཆོག ། བསྲེག་བླུགས་ཞལ་ཟས་བཞེས་སླད་དུ། ། འདི་ཉིད་དུ་ནི་གཤེགས་སུ་གསོལ། ། གཟི་བརྗིད་ཆེན་པོ་མེ་ཡི་ལྷ། ། འདོད་པ་ཐམས་ཅད་སྒྲུབ་པ་པོ། ། ཐུགས་རྗེས་སེམས་ཅན་དོན་མཛད་པ། །
འདི་ཉིད་དུ་ནི་བཞུགས་སུ་གསོལ། ། ཞེས་ལན་གསུམ་དང་། རྡོར་དྲིལ་བཞག་ལ་ལག་གཉིས་སྐྱབས་སྦྱིན་གྱི་ཕྱག་རྒྱ་ལས་མཐེ་བོང་གཉིས་སོ་སོའི་གུང་མོའི་རྩ་བར་བཞག མཛུབ་མོ་གཉིས་གུང་མོ་གཉིས་ཀྱི་རྒྱབ་ལ་སྦྱར་བ་རྣ་བ་གཡས་གཡོན་གྱི་དྲུང་དུ་གཡབ་ཅིང་། ཨོཾ་ཨགྣ་ཡེ་མ་ཧཱ་ཏེ་ཛཿ སརྦ་ཀརྨ་པྲ་སཱ་དྷ་ཀཿ ཀཱ་རུ་ཎྱ་ཀྲྀ་ཏ་ས་ཏཱ་ཨརྠན། ཨརྨིནྶནྣི་ཧི་ཏོ་བྷ་ཝ། ཞེས་བརྗོད་མེ་ཡོལ་ཡོད་པས་ཕྱིར་འབྲང་གི་བགེགས་བསྐྲད་མ་དགོས། ཨོཾ་ཨགྣ་ཡེ་ས་པ་རི་ཝཱ་ར།
ཨརྒྷ྄ཾ། པཱ་དྱཾ། པུཥྤཾ། དྷཱུ་པཾ། དཱི་པཾ། གནྡྷཾ། ནཻ་ཝི་དྱཾ། ཤཔྟ་ཨཱཿཧཱུྃ། ཞེས་སོ་སོའི་ཕྱག་རྒྱ་དང་། ཨོཾ་ཨགྣ་ཡེ་ས་པཱ་རི་ཝཱ་ར་ཨོཾ་ཨཱཿཧཱུྃ།
ཞེས་མཐེབ་སྲིན་གྱིས་ནང་མཆོད་ཕུལ། ཨོཾ་བཛྲ་ཨཾ་ཀུ་ཤ་ནས། གྷཎྜེ་ཧོ་བར་སོ་སོའི་ཕྱག་རྒྱ་བཅས་དམ་ཚིག་པ་ལ་དགུག་གཞུག་བཅིང་མཉེས་པར་བྱ། སླར་ཡང་རང་གི་སྙིང་ཁ་ནས་འོད་ཟེར་འཕྲོས་པས་དབང་གི་ལྷ་རིགས་ལྔ་འཁོར་དང་བཅས་པ། ཨོཾ་བཛྲ་ས་མཱ་ཛཿ ཨོཾ་པཉྩ་ཀུ་ལ་ས་པཱ་རི་ཝཱ་ར། ཨརྒྷཾ། པཱ་དྱཾ་སོགས་ནས། ཤཔྟ་ཨཱཿཧཱུྃ་གི་བར་གོང་བཞིན། དེ་བཞིན་གཤེགས་པ་ཐམས་ཅད་ཀྱིས་འདི་ལ་མངོན་པར་དབང་བསྐུར་བ་སྩལ་དུ་གསོལ།
ཞེས་གསོལ་བ་བཏབ་པས་དབང་གི་ལྷ་རྣམས་ཀྱིས། དབང་བསྐུར་རྡོ་རྗེ་ཆེན་པོ་ལ། ། ཁམས་གསུམ་ཀུན་གྱིས་ཕྱག་བྱས་པ། ། སངས་རྒྱས་ཀུན་གྱི་གསང་གསུམ་གྱིས། ། གནས་ལས་བྱུང་བ་སྦྱིན་པར་བྱ། ། ཨོཾ་བཛྲ་ཨུ་ད་ཀ་ཨ་བྷི་ཥིཉྩ་སུ་ར་ཏ་སཏྭཾ་ཨ་ཧཾ། ཞེས་གསུང་ཞིང་བུམ་པའི་ཆུས་སྤྱི་བོ་ནས་དབང་བསྐུར། སྐུ་གང་། དྲི་མ་དག ཆུ་ལྷག་མ་ཡར་ལུད་པ་ལས་རྣམ་པར་སྣང་མཛད་ཀྱིས་དབུར་བརྒྱན།
ཀུ་ཤའི་ཆུན་པོ་བརྒྱད་ལ་རྡོ་རྗེའི་རྩེས་ནང་མཆོད་འཐོར་ཚུལ་དང་། ཡ་མནྟ་ཀ་དང་། སྭ་བྷཱ་ཝཱས་བསངས་སྦྱངས། སྟོང་པའི་ངང་ལས་ཧཱུྃ་ལས་བྱུང་བའི་ཀུ་ཤ་སྔོ་ལྗང་རྩ་བ་དང་རྩེ་མོ་མ་ཉམས་པ་ཐབ་ཀྱི་འབགས་པ་དང་མ་དག་པ་སེལ་བའི་ནུས་པ་དང་ལྡན་པར་གྱུར། ཐལ་མོའི་བར་དུ་བཟུང་ལ་གདངས་ཡོད་མེད་གང་རུང་གིས། ཨོཾ་ཀུ་ཤ་འདི་ནི་གཙང་ཞིང་དགེ ། ས་ལས་སྐྱེས་པའི་སྙིང་པོ་མཆོག ། དཀོན་མཆོག་གསུམ་གྱི་དག་བྱེད་དེ། ། ཚངས་པ་ཡི་ཡང་དག་བྱེད་ཡིན། ། དེ་ཡིས་བདག་ལ་གེགས་མེད་ཅིང་ཞི་བར་མཛོད། །
ཨོཾ་བཛྲ་སཏྭ་ཨཿ ཞེས་དང་གྲོགས་ཀྱི་ཕྱོགས་མཚམས་བརྒྱད་དུ་རྩེ་མོ་གཡས་སྐོར་དུ་བཀྲམ། གཡས་གཡོན་ཁུ་ཚུར་ལས་མཛུབ་མོ་དང་མཐེ་བོང་བརྐྱངས་པ་བྱང་ཆུབ་མཆོག་གི་ཕྱག་རྒྱ་འཆའ་བའི་ཚུལ་གྱིས་དགང་བླུགས་བཟུང་ལ། མེ་ལྷའི་ཞལ་ལ་རཾ་དང་། དགང་བླུགས་ཀྱི་ཁ་ལ་ཨོཾ་ཨཱ་ཧཱུྃ་གིས་མཚན་པ་ཞེས་དང་། ཨོཾ་ཨགྣ་ཡེ་སྭཱཧཱ། བདུན་གྱི་མར་ཕུལ་མཐར། དགང་བླུགས་ཁ་སྦྱར་ཐབ་ལ་གཡས་བསྐོར་དང་། ཨོཾ་ཨགྣ་ཡེ་ཨཱ་དཱི་པྱཱ་དཱི་པྱ། ཨཱ་བི་ཥ།
ཨཱ་བི་ཥ། མ་ཧཱ། ཤྲཱི་ཡེ། ཧ་བྱ་ཀ་བྱ། བ་ཧ་ནཱ་ཡ། བདག་དང་སེམས་ཅན་ཐམས་ཅད་ཀྱིས་ཐོག་མ་མེད་པ་ནས་བསགས་པའི་སྡིག་སྒྲིབ་ནད་གདོན་བར་ཆད་ཐམས་ཅད་དང་། སྔགས་ལྷག་ཆད་ཀྱི་ཉེས་པ་ཐམས་ཅད་ཤཱནྟིཾ་ཀུ་རུ་སྭཱཧཱ། དེ་འདྲ་ལན་གསུམ་སྟེ་མར་དགང་བླུགས་ཉེར་གཅིག་གིས་བྱོན་སྐྱེམས་ཕུལ། ཨོཾ་ཨགྣ་ཡེ་ས་པ་རི་ཝཱ་ར་ཨརྒྷཾ་པྲ་ཏཱིཙྪ་སྭཱཧཱ། དེ་བཞིན་དུ་ཤཔྟའི་བར་ལ་རིགས་འགྲེ།
དྲིལ་གསིལ་རོལ་ཆེན་དྷརྨ་ར་ཎི་བྱ། ཨོཾ་ཨགྣ་ཡེ་ས་པ་རི་ཝཱ་ར་ཨོཾ་ཨཱཿཧཱུྃ་གིས་ནང་མཆོད་ཕུལ། དྲིལ་གསིལ་གདངས་ཡོད་མེད་གང་རུང་གིས། འཇིག་རྟེན་དབང་ཕྱུག་ཚངས་དབང་མགོན་གྱི་སྲས། ། མེ་ལྷའི་རྒྱལ་པོ་ཌཱ་ཀིའི་དབང་བསྐུར་ཞིང་། ། ཤེས་རབ་མཆོག་གིས་ཉོན་མོངས་ཐམས་ཅད་བསྲེགས། ། འཇིགས་བྱེད་མེ་ལྷ་ཉིད་ལ་རྣམ་པར་འདུད། ། འཕགས་པ་རིན་པོ་ཆེ་དང་། དཀོན་མཆོག་ལྷུན་གྲུབ་ཀྱི་སྦྱིན་སྲེག་གི་གཞུང་ནས་མེ་བཀྲ་བརྟག་པ་མ་གསུངས་ཀྱང་། སྤྱི་འགྲེ་ཡིན་པས་སོར་བསྡུས་པ་བརྟག་ན།
ཞི་ལ་དཀར་དང་རྒྱས་ལ་སེར། ། དབང་ལ་དམར་དང་དྲག་ལ་ནག ། ཅེས་དང་མདོག་དཀར་ཞིང་སྣུམ་པ་སྒྲ་ཅུང་ཟད་དང་བཅས་པ་དུ་བ་ཆུང་བ་ནི་ཞི་བའི་ལས་ལ་དགེའོ། ། དུ་བ་ཆེ་ཞིང་མེ་སྟག་འཕྲོ་བ་ནི་ངན་པས་ཧཱུྃ་ཞེས་བརྗོད་ཅིང་རྡོ་རྗེ་གསོར་ལ་བགེགས་ཞི་བར་བྱའོ། ། དེ་ནས་ཞུ་རྫས་ཞལ། གོང་རྫས་ཕྱག ཡམ་ཤིང་མེ། ཀུ་ཤ་གཙུག་ཏོར་ལ་ཕུལ་བར་བསམས་ལ། ཨོཾ་བོ་དྷི་བྲྀཀྵ་ཡ་སྭཱཧཱ་གསུམ་གྱིས་བྱིན་གྱིས་བརླབས། ཨོཾ་ཨགྣ་ཡེ་སྭཱཧཱ།
བདུན་གྱིས་ཕུལ་མཐར། ཨོཾ་ཨགྣ་ཡེ་བདག་དང་སེམས་ཅན་སོགས་སྤེལ་ཚིག་གོང་བཞིན། དེ་བཞིན་དུ་མར་ནས་བཟུང་། ཀུ་ཤའི་བར་ལའང་རྫས་སྔགས་སོ་སོ་ལན་གསུམ་རེ་སྔོན་འགྲོའི་རྫས་སོ་སོར་བྱིན་གྱིས་བརླབས་ལ་ཨོཾ་ཨགྣ་ཡེ་སྭཱཧཱ། འགའ་ཞིག་གི་འབུལ་བ་ཡིན་པས། དེའི་རིམ་པ་ནི། ཨོཾ་ཨགྣ་ཡེ་སྭཱཧཱས་མར། ཨོཾ་སརྦ་པཱ་པཾ་ད་ཧ་ན་བཛྲ་ཡ་སྭཱཧཱས་ཏིལ། ཨོཾ་སརྦ་སཾ་པ་དེ་སྭཱཧཱས་ཟས་མཆོག ཨོཾ་བཛྲ་པུཥྚ་ཡེ་སྭཱཧཱས་འབྲས།
ཨོཾ་བཛྲ་བི་ཛྭ་ཡ་སྭཱཧཱས་སོ་བ། ཨོཾ་མ་ཧཱ་བེ་གཱ་ཡ་སྭཱཧཱས་ནས། ཨོཾ་མ་ཧཱ་བ་ལ་ཡ་སྭཱཧཱས་སྲན་མ། ཨོཾ་བཛྲ་གྷསྨ་རཱ་ཡ་སྭཱཧཱ་གྲོ། ཨོཾ་བཛྲ་ཨཱ་ཡུ་ཥེ་སྭཱཧཱས་དུར་བ། ཨོཾ་ཨ་པྲ་ཏི་ཧ་ཏ་བཛྲ་ཡ་སྭཱཧཱས་ཀུ་ཤ་རྣམས་ལན་བདུན་རེ་ཕུལ་མཐར། སྤེལ་ཚིག་གོང་བཞིན་སྦྱར། མཆོད་བསྟོད་གོང་བཞིན་མར་དགང་བླུགས་གང་ཐབ་ཏུ་འབུལ་བ་དང་བསྟུན། ཨོཾ་ཨགྣ་ཡེ་ཛྭ་ལ་རཾ། མེ་ལྷ་འབར་བའི་རྣམ་པར་གྱུར།
ཞེས་བརྗོད་འཇིག་རྟེན་པའི་མེ་ལྷ་མཆོད་པའོ། ། འདས་པའི་མེ་ལྷ་མཆོད་པ་ནི། མེ་འབར་བའི་དབུས་སུ་པཾ་ལས་པདྨ་འདབ་མ་བརྒྱད་པར་སྔོན་གྱི་སྨོན་ལམ་གྱི་མཐུས། ཞེས་སོགས་ནས། ཨོཾ་བཛྲ་རཀྵ་རཀྵ་ཧཱུྃ་ཧཱུྃ་ཧཱུྃ་ཕཊ། ལན་གསུམ་བརྗོད་པའི་བར་སྒྲུབ་ཐབས་བཞིན། དུར་ཁྲོད་ཐོད་མཁར་བཅས་བསྐྱེད་ཀྱང་འགལ་བ་མེད་མོད། འོན་ཀྱང་འཕགས་པ་རིན་པོ་ཆེའི་སྦྱིན་སྲེག་གི་གཞུང་དུ་སྲུང་འཁོར་གྱི་ནང་ལྷ་བསྐྱེད་པ་ལས་མ་གསུངས་པས། དེའི་ངག་འདོན་ནི་བསྲུང་བའི་འཁོར་ལོའི་ནང་དུ་པཾ་ལས་པདྨ་འདབ་མ་སྟོང་དང་ལྡན་པའི་སྟེང་དུ་ཞེས་སོགས་ནས། གྷཎྜེ་ཧོཿབར་སྒྲུབ་ཐབས་བཞིན་ལ་བདག་མདུན་གྱི་ཚིག་མི་འདྲ་བའི་ཁྱད་གཏོར་བསྔོའི་ལྷ་བསྐྱེད་ཆོག་བཞིན་སྦྱར།
སེམས་དཔའ་སུམ་བརྩེགས་མི་དགོས། བླ་མ་མི་བསྐྱོད་པ་རིགས་བདག་གི་ཚུལ་དུ་བཞུགས་ཤིང་། བཅོམ་ལྡན་འདས་ཀྱི་ཞལ་དང་སྐུ་ལས་མདངས་དང་འོད་ཟེར་དཀར་པོ་འཕྲོ་ཞིང་ཐུགས་ཀ་ནས་སྤྲོས་པའི་ཕོ་ཉ་ཞི་མ་ཁྲོ་དཀར་པོ་དར་དང་རིན་པོ་ཆེས་བརྒྱན་པ་བདུད་རྩིའི་གང་བའི་བུམ་ཐོད་སོགས་ཞི་བའི་ཕྱག་མཚན་སྣ་ཚོགས་འཛིན་པ་རྣམས་ཀྱིས་བདག་དང་སེམས་ཅན་ལ་སོགས་སྤེལ་ཚིག་བཞིན་ལ། ཉེས་པ་ཐམས་ཅད་ཞི་བའི་ལས་མཛད་པར་གྱུར། ཅེས་བརྗོད་ཅིང་བསམ། ཨོཾ་ཡ་མནྟ་ཀ་ཧཱུྃ་ཕཊ། ལན་བདུན་གྱིས་བྱོན་སྐྱེམས་ཕུལ་མཐར། ཨ་དཱི་པྱཱ་དཱི་པྱ་སོགས་སྤེལ་ཚིག་བཅས་གོང་བཞིན་མར་དགང་བླུགས་ཉི་ཤུ་རྩ་གཅིག་ཕུལ། དཀོན་མཆོག་ལྷུན་གྲུབ་ཀྱི་སྦྱིན་བསྲེག་གི་གཞུང་ན་མཚམས་འདིར་མཆོད་བསྟོད་གཏོར་མ་རྣམས་དང་། འབུལ་ཚན་རྫོགས་ནས་མཆོད་བསྟོད་བསྡུས་པ་ཞིག་གསུང་འདུག་ཀྱང་འདི་གཉིས་གོ་བརྗེས་ན་འགལ་བ་མེད་ཅིང་ལག་ལེན་བདེ་བས།
དེའི་ཚུལ་ནི་རྡོ་རྗེའི་རྩེས་མཆོད་པ་རྣམས་ལ་ནང་མཆོད་འཐོར་ཚུལ་དང་། ཡ་མནྟ་ཀ་དང་། སྭ་བྷཱ་ཝས་བསངས་སྦྱངས། སྟོང་པའི་ངང་ལས་ཨ་ལས་ཡེ་ཤེས་ཀྱི་ཀ་པཱ་ལ་ཞེས་སོགས་གནས་ཡོ་བྱིན་རླབས་བཞིན་ལ། རོལ་མོ་རྣམས་དྭངས་ཤིང་ཐོགས་པ་མེད་པ་ནམ་མཁའི་མཐའ་ཀླས་པར་གྱུར་ཞེས་དང་། ཨོཾ་བཛྲ་ཨརྒྷཾ་ཨཱཿཧཱུྃ་ནས། ཨོཾ་བཛྲ་ཤཔྟ་ཨཱཿཧཱུྃ་གི་བར་གྱིས་བྱིན་གྱིས་བརླབས། ཨོཾ་སརྦ་ཏ་ཐཱ་ག་ཏ་མ་ཧཱ་གུ་རུ་བཛྲ་བྷཻ་ར་ཝ་ས་པ་རི་ཝཱ་ར་ཨརྒྷཾ་པྲ་ཏཱིཙྪ་སྭཱཧཱ། དེ་བཞིན་དུ་ཤཔྟའི་བར་ལ་རིགས་འགྲེ། དྷརྨ་ར་ཎི་དྲིལ་གསིལ་རོལ་ཆེན།
ཨོཾ་སརྦ་ཏ་ཐཱ་ག་ཏ་མ་ཧཱ་གུ་རུ་བཛྲ་བྷཻ་ར་ཝ་ས་པ་རི་ཝཱ་ར་ཨོཾ་ཨཱཿཧཱུྃ་གིས་ནང་མཆོད་ཕུལ།་་་་་ ནང་མཆོད་ཧྲཱིཿཥྚིཿཕུལ་ཀྱང་ཆོག འདི་བཞིན་བྱས་ཀྱང་འགལ་བ་མེད། དྲིལ་གསིལ་རོལ་ཆེན་བཅས། གཟུགས་སྒྲ་ལ་སོགས་ནས། ཆགས་པར་མཛོད་བར་གྱིས་ཡིད་མཆོད། དུར་ཁྲོད་བརྒྱད་ཀྱི་ནས། དུད་ཁ་མུན་ཆེན་ཁྱོད་ལ་བསྟོད། ། བར་བྱ། རྡོ་རྗེའི་རྩེས་ནང་མཆོད་བསྲེག་རྫས་རྣམས་ལ་འཐོར་ཚུལ་བྱས་ལ།
ཡ་མནྟ་ཀ་དང་། སྭ་བྷཱ་ཝས་བསངས་སྦྱངས། སྟོང་པའི་ངང་ལས་ཨ་ལས་ཡེ་ཤེས་ཀྱི་ཀ་པཱ་ལ་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཨོཾ་ཨཱཿཧཱུྃ་ཞུ་བ་ལས་བྱུང་བའི་བསྲེག་རྫས་རྣམས་དྭངས་ཤིང་ཐོགས་པ་མེད་པ་ནམ་མཁའི་མཐའ་ཀླས་པར་གྱུར། ཨོཾ་ཨཱཿཧཱུྃ་སྭཱཧཱ་ནས། ཀུ་རུ་ཀུ་རུ་སྭཱཧཱ་བར་གོང་བཞིན་བྱིན་གྱིས་བརླབས། ཡང་ཤ་སྣ་བསངས་སྦྱངས། སྟོང་པའི་ངང་ལས་ཀཾ་ལས་སོགས་ནས། ཧ་ཧོ་ཧྲཱིཿབར་གྱིས་ནང་མཆོད་ལྟར་བྱིན་གྱིས་བརླབས། རྫས་རྣམས་ཨོཾ་བོ་དྷི་བྲྀཀྵ་ལ་སོགས་པ་སོ་སོའི་སྔགས་ལན་གསུམ་གསུམ་གྱིས་སྔོན་དུ་བྱིན་གྱིས་བརླབས། དངོས་གཞི་ཧྲཱིཿཥྚཱིཿཁོ་ནས་བཅུ་གཅིག་རེ་ཕུལ་མཐར་སྤེལ་ཚིག་སྦྱར།
ཀུ་ཤ་རྫོགས་ན། ཤ་སྣ་ཚོགས་འབུལ་སྐབས། ཨོཾ་ཀ་ལ་རཱུ་པ་སརྦ་སཏྭ་དྭ་མ་ཀ་མ་ཧཱ་བྷུ་ཏ་པ་ཏི་ཨི་དཾ་བྷུ་ཛ་གྲྀཧྞ་པ་ཡ། གྲྀཧྞ་པ་ཡ། ཞེས་བཅུ་གཅིག་ཕུལ་མཐར། བདག་དང་སེམས་ཅན་ཐམས་ཅད་ཀྱི་ཚེ་འཁོར་བ་སོགས་སྤེལ་ཚིག་སྦྱར། བཅུ་ཆའི་སྦྱིན་སྲེག་དངོས་ལ་གྲངས་བསག་ཚུལ་ནི། པང་པར་ཏིལ་དང་གསག་སྣོད་བཞག གཡས་ཀྱི་མཐེབ་སྲིན་གྱིས་ཏིལ་ལ་གྲངས་གསོག་ཚུལ་དང་། གཡོན་གྱི་ཕྲེང་བ་བགྲང་ལ་གྲངས་བཟུང་།
དེ་ཡང་ཉིན་བཞི་ལ་ཆོ་ག་དྲུག་བྱས་ནས་ཚུགས་ཉིན་ཧྲཱིཿཥྚཱིཿསྟོང་ཕྲག་རེ་སོང་མཚམས། ཐོག་མར་ཅི་ཡང་མི་བརྗོད་པ་བསགས་ཏིལ་ཐབ་ནང་དུ་འབུལ། དེ་ནས་རྫས་སོ་སོ་གོང་བཞིན་འབུལ། ཚན་བཅུ་གཅིག་རེ་བྱས་པ་ཚར་བཅུ། ཉིན་བར་པ་གཉིས་ཀྱི་པྲ་ཆོག་དགོང་ཆོག་ལ་ཧྲཱིཿཥྚིཿསྟོང་ཁ་སྦྱོར་སོང་མཚམས་འབུལ་ཚན་བྱ། གྲོལ་ཉིན་ཚུགས་ཆོག་སོར་བཞག་བྱས་པས་འབུམ་ཕྲག་གཅིག་ལྷག་ཙམ་འགྲོ། གོང་ལྟར་འབུལ་ཚན་རྣམས་རྫོགས་མཐར་གང་བའི་སྦྱིན་སྲེག་གཤེགས་སྐྱེམས་འབུལ་ལུགས་གོང་གི་བྱོན་སྐྱེམས་བཞིན་ནོ། ། དེ་ནས་མཆོད་པ་རྣམས་ཁ་གསོས་བསངས་སྦྱངས་བྱིན་རླབས་གོང་བཞིན་བྱས་ལ། པང་པར་ཁུ་ཚུར་གཡོན་འོག་དང་། གཡས་སྟེང་དུ་བརྩེགས་པ་ཁ་སྦྱར།
གདངས་ཡོད་མེད་གང་རུང་གིས། དྲི་མེད་ཡིད་དུ་འོང་བ་ཡི། ། ལྷ་རྫས་དམ་པའི་མཆོད་ཡོན་འདི། ། བཅོམ་ལྡན་འཁོར་དང་བཅས་ལ་འབུལ། ། བཞེས་ནས་བདག་ལ་དགོངས་པར་མཛོད། ། ཨོཾ་སརྦ་ཏ་ཐཱ་ག་ཏ་མ་ཧཱ་གུ་རུ་སོགས་གོང་བཞིན་ལ་པད་སྐོར་མཆོད་པ་སོ་སོའི་ཕྱག་རྒྱ་མཐར་སེ་གོལ་ཕྱིར་གཏོགས་ནང་གཏོགས། དེ་བཞིན་དུ། ལྷ་རྫས་དམ་པའི་ཞབས་བསིལ་འདི། ། ལྷ་རྫས་དམ་པའི་མེ་ཏོག་འདི། ། ཞེས་སོགས་རོལ་མོའི་བར་ལ་འདོན་པ་བསྒྱུར།
མཐར་དྷརྨ་ར་ཎི་དྲིལ་གསིལ་རོལ་ཆེན། གོས་ཟུང་བསངས་སྦྱངས། སྟོང་པའི་ངང་ལས་ཧཱུྃ་ལས་བྱུང་བའི་ལྷ་རྫས་ལས་གྲུབ་པའི་གོས་སྲབ་པ་འཇམ་པ་ཡང་བ་ཟུང་དུ་སྦྱར་བ་དང་ལྡན་པར་གྱུར། ཁུ་ཚུར་གྱིས་བཟུང་ལ། གདངས་ཡོད་མེད་གང་རུང་གིས། སྲབ་འཇམ་ཡང་བ་ལྷ་ཡི་གོས། ། མི་ཕྱེད་རྡོ་རྗེའི་སྐུ་ལ་གསོལ། ། མི་ཕྱེད་དད་པས་བདག་འབུལ་ན། ། བདག་ཀྱང་རྡོ་རྗེའི་སྐུ་ཐོབ་ཤོག ། ཨོཾ་སརྦ་ཏ་ཐཱ་ག་ཏ་མ་ཧཱ་གུ་རུ་བཛྲ་བྷཻ་ར་ཝ་ས་པ་རི་ཝ་ར་ཨོཾ་བཛྲ་ཝ་པྲ་སྱ་ཨཱཿཧཱུྃ་སྭཱཧཱ།
ཞེས་ཐོག་མར་རང་གི་གཡོན་ལ་མཐོ་བར་འཕྱར་ཏེ་སྟོད་གཡོགས་འབུལ་ཚུལ་དང་། དེ་ནས་གཡས་ལ་དམའ་བར་བྱས་ཏེ་སྨད་གཡོགས་འབུལ་ཚུལ་བྱ། ཨོཾ་ཨཱཿཧཱུྃ། ཞེས་བདུད་རྩི་བྱིན་རླབས་དྲན་ཙམ་དང་། ཡང་ཨོཾ་ཨཱཿཧཱུྃ་ཞེས་གཡོན་པའི་མཐེབ་སྲིན་གྱིས་བདུད་རྩི་ནས་བླངས་ལ། ཕྱོགས་བཅུ་དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཡོན་ཏན་ཕྲིན་ལས་ཐམས་ཅད་ཀྱི་ངོ་བོ་མཁྱེན་པའི་ཡེ་ཤེས། བརྩེ་བའི་ཐུགས་རྗེ། མཛད་པའི་འཕྲིན་ལས་བསམ་གྱིས་མི་ཁྱབ་པ་མངའ་བ་དྲིན་ཆེན་རྩ་བའི་བླ་མའི་ཞལ་དུ་ཨོཾ་ཨཱཿཧཱུྃ། བཅོམ་ལྡན་འདས་རྡོ་རྗེ་འཇིགས་བྱེད༞ ཡེ་ཤེས་ཀྱི་མཁའ་འགྲོ་མ༞ ལ་ལི་ཏ་བཛྲ༞ ཨ་མོ་གྷ་བཛྲ༞ ཡེ་ཤེས་འབྱུང་གནས་སྦས་པ༞ པདྨ་བཛྲ༞ དཱི་པཾ་ཀ་ར༞ རྭ་རྡོ་རྗེ་གྲགས༞ རྭ་ཆོས་རབ༞ རྭ་ཡེ་ཤེས་སེང་གེ༞ རྭ་འབུམ་སེང༞ ཀློག་སྐྱ་དབང་ཕྱུག་གྲགས༞ ལྡོང་སྟོན་ཤེས་རབ་དཔལ༞ འགྲོ་བའི་མགོན་པོ་ཆོས་རྒྱལ་འཕགས་པ༞ ཞང་དཀོན་མཆོག་དཔལ༞ ན་བཟའ་བྲག་ཕུག་པ༞ བླ་མ་དམ་པ་བསོད་ནམས་རྒྱལ་མཚན༞ མཁན་ཆེན་བྱང་ཆུབ་དཔལ་བཟང་པོ༞ ཤར་ཆེན་ཡེ་ཤེས་རྒྱལ་མཚན༞ རྡོ་རྗེ་འཆང་ཀུན་དགའ་བཟང་པོ༞ གུ་གེ་པཎྜི་ཏ་གྲགས་པ་རྒྱལ་མཚན༞ གློ་བོ་མཁན་ཆེན་བསོད་ནམས་ལྷུན་གྲུབ༞ འཇམ་པའི་དབྱངས་ཀུན་དགའ་བསོད་ནམས༞ ངོར་ཆེན་དཀོན་མཆོག་ལྷུན་གྲུབ༞ ཡོངས་འཛིན་དཀོན་མཆོག་དཔལ་ལྡན༞ ཤར་ཆེན་ཀུན་དགའ་བཀྲ་ཤིས༞ ཤར་ཆེན་ཤེས་རབ་འབྱུང་གནས༞ མཁན་ཆེན་ལྷུན་གྲུབ་དཔལ་ལྡན༞ ཆོས་རྗེ་བསྟན་འཛིན་ལྷུན་གྲུབ༞ བདག་གི་དྲིན་ཆེན་རྩ་བའི་བླ་མ་དམ་པ་དཔལ་ཐར་རྩེ་བ་ཆེན་པོ་འཇམ་མགོན་བླ་མ་ཐམས་ཅད་མཁྱེན་པ་ནམ་མཁའ་བསམ་འགྲུབ་ཀུན་དགའ་མཚན་དཔེའི་རྒྱལ་མཚན་དཔལ་བཟང་པོ་རྣམས་ཀྱི་ཞལ་དུ་ཨོཾ་ཨཱཿཧཱུྃ། ཁོ་བོས་འཇིགས་བྱེད་རོ་ལངས་བརྒྱད་སྐོར་གྱི་དབང་བརྒྱུད་གཅིག་འདི་ཡིན།
གཅིག་འཕྲིན་ལས་ཚ་ཟེར་བཞིན་ཡིན་ཞིང་། གཞན་ཡང་ནང་གསེས་ཀྱི་དབྱེ་བ་མང་ངོ་། ། གཞན་ཡང་དབང་བསྐུར་རྒྱུད་བཤད་མན་ངག་ནོས་ཆོས་ཀྱི་འབྲེལ་པ་ཐོབ་པའི་བླ་མ་རྣམས་ཀྱི་ཞལ་དུ་ཨོཾ་ཨཱཿཧཱུྃ། ཨོཾ་ཡ་མ་རཱ་ཛ་སོགས། ཨོཾ་ཧྲཱིཿཥྚིཿསོགས། ཨོཾ་ཡ་མནྟ་ཀ་སོགས། བཅོམ་ལྡན་འདས་རྡོ་རྗེ་འཇིགས་བྱེད་ཀྱི་ཞལ་དུ་ཨོཾ་ཨཱཿཧཱུྃ། གཞན་ཡང་བྱ་བའི་རྒྱུད། སྤྱོད་པའི་རྒྱུད། རྣལ་འབྱོར་གྱི་རྒྱུད།
རྣལ་འབྱོར་ཆེན་པོ་བླ་ན་མེད་པའི་རྒྱུད་དེ། རྒྱུད་སྡེ་ཆེན་པོ་བཞི་དང་འབྲེལ་བའི་ཡི་དམ་དཀྱིལ་འཁོར་གྱི་ལྷ་ཚོགས་རྣམས་ཀྱི་ཞལ་དུ་ཨོཾ་ཨཱཿཧཱུྃ། ལྕེ་རྩེ་སྨིན་མཚམས་སྤྱི་གཙུག་རྣམས་སུ་ཐིག་ལེ་བྱས་ལ་ཨོཾ་ཨཱཿཧཱུྃ། ཞེས་ལུས་དཀྱིལ་ལྷ་མཆོད་དང་། གཏོར་མ་བར་ཕུད་ཀྱིས་བྲན། ཨོཾ་ཤྲཱི་མ་ཧཱ་ཀཱ་ལ་ཡ་མ་ཧཱ་ཀཱ་ལི་དེ་ཝཱི་ཡེ་དྷརྨ་པཱ་ལ་ཙ་ཏུརྨུ་ཁ་ས་པ་རི་ཝཱ་ར་རྡོ་རྗེ་ནག་པོ་ཆེན་པོ་ལྕམ་དྲལ་གདོང་བཞི་པ་སོགས། དམ་ཅན་རྒྱ་མཚོའི་ཚོགས་འཁོར་དང་བཅས་པའི་ཞལ་དུ་ཨོཾ་ཨཱཿཧཱུྃ། ཨོཾ་ཀཱ་ལ་རུ་པ་ས་པ་རི་ཝཱ་ར་འཆི་བདག་ལས་ཀྱི་གཤིན་རྗེ་འཁོར་དང་བཅས་པའི་ཞལ་དུ་ཨོཾ་ཨཱཿཧཱུྃ། གཞན་ཡང་ཆོས་འཁོར་བསྲུང་ཞིང་བསྟན་པ་སྐྱོང་བར་ཞལ་གྱིས་བཞེས་པའི་ཆོས་སྐྱོང་སྲུང་མ་རྣམས་ཀྱི་ཞལ་དུ་ཨོཾ་ཨཱཿཧཱུྃ། ཕྱོགས་སྐྱོང་བཅུ།
ལྷ་ཆེན་བརྒྱད། ཀླུ་ཆེན་བརྒྱད། གཟའ་ཆེན་དགུ། རྒྱུ་སྐརཉི་ཤུ་རྩ་བརྒྱད། འཇིགས་བྱེད་ཆེན་པོ་དགུ། རྒྱལ་པོ་ཆེན་པོ་སྡེ་བཞི་ལ་སོགས་པ་འཇིག་རྟེན་སྐྱོང་བ་རྣམས་ཀྱི་ཞལ་དུ་ཨོཾ་ཨཱཿཧཱུྃ། གཞན་ཡང་གནོད་སྦྱིན། སྲིན་པོ། འབྱུང་པོ། ཡི་དྭགས།
ཤ་ཟ། སྨྱོ་བྱེད། བརྗེད་བྱེད། མ་མོ། ཞིང་སྐྱོང་། ཕོ་ཉ། འཕྲོག་མ། གྲུབ་པ་རྣམས་ཀྱི་ཞལ་དུ་ཨོཾ་ཨཱཿཧཱུྃ། གཞན་ཡང་བོད་ཁམས་སྐྱོང་བར་ཞལ་གྱིས་བཞེས་པའི་བསྟན་མ་བཅུ་གཉིས་འཁོར་དང་བཅས་པ་དང་། གནས་བདག
གཞི་བདག ཡུལ་བདག གྲོང་བདག དཀོར་བདག་གཉུག་མར་གནས་པ་རྣམས་ཀྱི་ཞལ་དུ་ཨོཾ་ཨཱཿཧཱུྃ། འགྲོ་བ་རིགས་དྲུག ལམ་རྒྱུད་ལྔ། སྐྱེས་གནས་རྣམ་པ་བཞིས་བསྡུས་པའི་སེམས་ཅན་ཐམས་ཅད་ཚིམ་ཞིང་ཟག་པ་མེད་པའི་བདེ་བས་རྒྱུད་གང་ནས་མྱུར་དུ་བླ་ན་མེད་པ་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་ཐོབ་པའི་སྐལ་བ་དང་ལྡན་པར་གྱུར་ཅིག་ཨོཾ་ཨཱཿཧཱུྃ་ཞེས་དང་། ཨོཾ་སརྦ་ཏ་ཐཱ་ག་ཏ་ཨ་མྲྀ་ཏ་བཛྲ་སྭ་བྷཱ་ཝཱ་ཨཏྨ་ཀོ྅ཧཾ། ཞེས་རང་གིས་མྱངས། ཨོཾ་རྡོ་རྗེ་སེམས་དཔའ་བསྡུས་པ་ན། །
ཨོཾ་བཛྲ་ལཱ་སྱེ་ཧཱུྃ། རྡོ་རྗེ་རིན་ཆེན་བླ་ན་མེད། ། ཨོཾ་བཛྲ་མཱ་ལེ་ཏྲཱཾ། རྡོ་རྗེ་ཆོས་ཀྱི་གླུ་བླངས་པ། ། ཨོཾ་བཛྲ་གཱི་ཏི་ཧྲཱིཿ རྡོ་རྗེ་ལས་ཀུན་བྱེད་པར་གྱུར། ། ཨོཾ་བཛྲ་ནིརྟི་ཨཱཿ ཨོཾ་བཛྲ་ས་ཏྭ་སུ་སཾ་གྲ་ཧཾ། ཨོཾ་བཛྲ་དྷཱུ་པེ་ཧཱུྃ། བཛྲ་རཏྣ་མ་ནུ་ཏྲ་ཏ་རཾ།
ཨོཾ་བཛྲ་པུཥྤེ་ཏྲཱཾ། བཛྲ་དྷརྨ་ག་ཡཱ་ནཻ། ཨོཾ་བཛྲ་ཨཱ་ལོ་ཀེ་ཧྲཱིཿ བཛྲ་ཀརྨ་ཀ་རེཏ་བྷཱ་ཝེ། ཨོཾ་བཛྲ་གྷནྡྷེ་ཨཱཿ དེ་དག་གི་ཚེ་ཚིག་རྐང་དང་པོ་རྣམས་ལ་དཀུ་གཡོན་དུ་ཁུ་ཚུར་ཁ་སྦྱར་བརྩེགས། ལཱ་སྱེ་སོགས་བཞི་ལ་རིམ་བཞིན། དཀུ་གཡས་གཡོན་དུ་ཁུ་ཚུར་ཁ་གྱེན་བསྟན། སྨིན་མ་གཡས་གཡོན་གཉིས་ཀྱི་ཐད་ནས་ཁ་ཕྱིར་ལྟ། ཁུ་ཚུར་གཉིས་ཁ་ནས་འབྱིན་ཚུལ།
རྡོར་ཐལ་སྤྱི་བོར་བསྐོར་བའི་ཕྱག་རྒྱ་དང་། དྷཱུ་པེ་སོགས་བཞི་ལ་སོ་སོའི་ཕྱག་རྒྱ་བཅས་ལ་མཐར་སེ་གོལ་གཏོགས། དྲིལ་གསིལ་རོལ་ཆེན། གཟུགས་སྒྲ་སོགས་ཡིད་མཆོད། སྤྲོ་ན་ཨ་མོ་གྷས་མཛད་པའི་བསྟོད་པ་དང་། རྭ་ལོའི་དཀྱིལ་ཆོག་ནས་འབྱུང་བའི་གཙོ་བསྟོད་གང་རིགས་བྱ་ཞིང་། བསྡུ་ན་དུར་ཁྲོད་རྒྱན་གྱི་སོགས་སོ། ། གཏོར་མ་བྱིན་བརླབས་ནས་འདོད་གསོལ་གྱི་བར། སྒྲུབ་ཐབས་བདུད་འཇོམས་སྣང་བའི་གཏེར་མཛོད་ནས་འབྱུང་བ་བཞིན་ལ། གཏོར་མགྲོན་བསྐྱེད་མི་དགོས་པས་བྱིན་རླབས་ཚར་འཕྲལ་འབུལ།
རང་རེའི་གཏོར་བསྔོ་ཆེན་མོ་དང་། ཕྱོགས་སྐྱོང་ལས་གཤིན་སོགས་སྦྲེལ་ནས་འབུལ་ན། དེའི་རྣམ་གཞག་ཁོ་བོས་བརྩམས་པའི་དྲུག་ཅུའི་གཏོང་དེབ་བཞིན་ནོ། ། ཕྱོགས་སྐྱོང་ལས་གཤིན་ལས་མི་འབུལ་ན་གོང་གི་བསྙེན་ཐབས་སོར་བཞག་གོ ། གང་ནའང་རྗེས་ཆོག་ནི། འདོད་དོན་ཞུ་བ་ནས་བཟུང་། གཤེགས་གསོལ་བར་སྒྲུབ་ཐབས་ཀྱི་མཇུག་བཞིན་ལ། སླར་ཡང་འབྱོན་པར་མཛད་དུ་གསོལ་གྱི་རྗེས་སུ། ཨོཾ་ཡ་མནྟ་ཀ་ས་མ་ཡ་མ་ནུ་པཱ་ལ་ཡ། ཡ་མནྟ་ཀ་ཏྭེ་ནོ་པ།
ཏིཥྛ་དྲྀ་ཌྷོ་མེ་བྷ་ཝ། སུ་ཏོ་ཥྱོ་མེ་བྷ་ཝ། ཨ་ནུ་རཀྟོ་མེ་བྷ་ཝ། སུ་པོ་ཥྱོ་མེ་བྷ་ཝ། སརྦ་སིདྡྷིམྨེ་པྲ་ཡཙྪ། སརྦ་ཀརྨ་སུ་ཙ་མེ་ཙིཏྟཾ་ཤྲི་ཡ་ཀུ་རུ་ཧ྄ཱུྃ། ཧ་ཧ་ཧ་ཧ་ཧོ་བྷ་ག་ཝཱན། སརྦ་ཏ་ཐཱ་ག་ཏ་ཡ་མནྟ་ཀ་མཱ་མེ་མུཉྩ། བཛྲི་བྷ་ཝཱ་མ་ཧ་ས་མ་ཡ་ས་ཏྭ་ཨཿ ཞེས་ལན་གཅིག་དང་།
མཐེབ་སྲིན་གྱིས་སེ་གོལ་གཏོགས་ལ་ཡེ་ཤེས་པ་རང་བཞིན་གྱི་གནས་སུ་གཤེགས། དམ་ཚིག་པ་ཛཿཧཱུྃ་བཾ་ཧོཿ རང་ལ་གཉིས་སུ་མེད་པར་ཐིམ། ཞེས་དང་སྲིན་ལག་གིས་ཐབས་ཀྱི་ཐལ་བའི་རྡུལ་ཅུང་ཟད་བླངས་ནས་དཔྲལ་བར་བཀུའོ། ། མེ་ལྷ་ལྷག་མས་མཆོད་པ་ནི། མར་དགང་བླུགས་གང་ཐབ་ཏུ་བླུགས་ལ། ཨོཾ་བཛྲ་ཛྭ་ལ་རཾ་མེ་ལྷ་ཞལ་ཕྱག་གི་རྣམ་པར་གྱུར་ཞེས་དང་། མཆོད་བསྟོད་བསྲེག་རྫས་འབུལ་ལུགས། གཤེགས་སྐྱེམས་འབུལ་ལུགས་རྣམས་གོང་འཇིག་རྟེན་པའི་མེ་ལྷའི་སྐབས་སུ་བཤད་པ་སོར་བཞག སླར་ཡང་མཆོད་བསྟོད་བྱས་ལ།
གཏོར་མ་ནང་མཆོད་ཆུ་ཆང་གིས་སྦྱངས། སྤོས་ཀྱིས་བདུག ཨོཾ་ཨཱཿཧཱུྃ་ཧ་ཧོ་ཧྲཱིཿ ལན་གསུམ་ཕྱག་རྒྱ་དང་བཅས་པས་བྱིན་གྱིས་བརླབས་པད་ཀོར་སྔོན་འགྲོའི་ནམ་མཁའ་མཛོད་ཀྱི་ཕྱག་རྒྱའི་མཐར་སེ་གོལ་གཏོག་པ་དང་བཅས། ཨོཾ་ཨགྣ་ཡེ་ས་པ་རི་ཝཱ་ར་ན་མཿསརྦ་ཏ་ཐཱ་ག་ཏེ་བྷྱོ་བི་ཤྭ་མུ་ཁེ་བྷྱཿསརྦ་ཐཱ་ཁཾ་ཨུཏྒ་ཏེ་སྥ་ར་ཎ་ཨི་མཾ་ག་ག་ན་ཁཾ་གྲྀཧྞེ་དཾ་བ་ལིཾ་ཏ་ཡེ་སྭཱཧཱ། ལན་གསུམ་ལ་སོགས་པས་ཕུལ། རྡོ་རྗེ་སྙིང་ཁ་དང་དྲིལ་བུ་སུམ་བརྡུང་བྱ་ཞིང་། དྲང་སྲོང་ཆེན་པོ་འཁོར་བཅས་རྣམས། ། མཆོད་སྦྱིན་གཏོར་མ་འདི་སྣོམས་ནས། ཡིད་ལ་འདོད་པ་ཀུན་འགྲུབ་ཤོག་གི་བར་བྱ།
ཐལ་མོ་སྦྱར་ལ་བདག་ལས་དང་པོ་པའི་རྟེན་གྱི་གང་ཟག་ཏུ་གྱུར་པས། ཏིང་ངེ་འཛིན་མི་གསལ་བ་དང་། སྔགས་མ་དག་པ་དང་། ཆོ་ག་འཁྲུལ་པ་དང་། ཡོ་བྱད་དམན་པ་ལ་སོགས་པའི་ཉེས་པ་ཐམས་ཅད་བཟོད་པར་མཛད་དུ་གསོལ། ཞེས་བརྗོད་ལ་སྤྱན་འདྲེན་གྱི་ཕྱག་རྒྱ་ཕྱིར་བསྐྱེད་ཅིང་། སྭཿཨརྠཉྩེ་ཝ་ས་རཱརྠཉྩེ། པཱ་དྷི་ཏྭཾ་གཙྪ་ཧ་བྱ་བྷུ་ཀ ཨཱ་ག་མི་ཥི་སི་ཡ་ཐཱ་ཀཱ་ལྱེ། སརྦ་སིདྡྷིཾ་ཀུ་རུ་ཥ་མེ།
མེ་ལྷ་རང་བཞིན་གྱི་གནས་སུ་གཤེགས། དམ་ཚིག་པ་རང་ལ་ཐིམ། རང་གི་དཔྲལ་བར་ཨོཾ་དཀར་པོ་སོགས་སྒྲུབ་ཐབས་ཀྱི་མཇུག་བཞིན་ནོ། ། འདི་ནི་བཅུ་ཆའི་སྦྱིན་སྲེག་འབུལ་བའི་དབང་དུ་བྱས་ལ། གཞན་དུ་ནི་སྲེག་རྫས་རྣམས་བརྒྱ་རྩ་རེ་དུས་གཅིག་ལ་ཕུལ་བས་འཐུས་སོ། ། དངོས་གྲུབ་ཀྱི་ཕྱིར་མེ་མ་ཡལ་བར་མི་འགུལ་བའམ། ཡང་ན་མེ་ཕལ་ཆེར་ཡལ་ཚར་ནས། འཕྲོ་ལུས་པ་རྣམས་འོ་ཆོལ་དྲི་བཟང་ཅན་གྱི་གཤེགས་སུ་གསོལ་ལ་ཐལ་བ་རི་རྩེའམ་འབབ་ཆུར་གཏོར་རོ། ། ཞེས་དཔལ་རྡོ་རྗེ་འཇིགས་བྱེད་ཀྱི་བསྙེན་ཡིག་ཉུང་ངུ་སྦྱིན་སྲེག་དང་བཅས་པ་འདི་ཡང་ས་སྐྱ་པ་ཀུན་བློས་སྦྱར་བའི་ཡི་གེ་པ་ནི་བཀྲ་ཤིས་རྒྱལ་མཚན་ནོ།། །། སརྦ་མངྒ་ལཾ།། །།
PAGE * MERGEFORMAT 2 ཀུན་དགའ་བློ་གྲོས། འཇིགས་བྱེད་ཀྱི་བསྙེན་ཡིག་ཉུང་ངུ་སྦྱིན་སྲེག་དང་བཅས་པ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
