གསུང་འབུམ། ཀུན་དགའ་བློ་གྲོས།
པོད ༣༢༧
དཔལ་ཚོགས་ཀྱི་བདག་པོའི་འགབ་འདྲེ་བསེ་གདོང་མནན་ཐབས་ལྕགས་ཀྱི་རི་བོ།
༄༅། །དཔལ་ཚོགས་ཀྱི་བདག་པོའི་འགབ་འདྲེ་བསེ་གདོང་མནན་ཐབས་ལྕགས་ཀྱི་རི་བོ་བཞུགས་སོ།། ན་མོ་གུ་རུ་བཛྲ་པཱ་ཎི་ཡེ། ག་ན་པ་ཏིའི་འགབ་འདྲེ་བསེ་གདོང་ཅན་མནན་པའི་ལག་ལེན་ནི་བོན་རྔ་ལྟ་བུའི་རྔ་ལྤགས་རྙིང་པ་བཀྲུས་བཏུལ་གཙང་སྦྲ་ཅན་མཐོ་གང་ཙམ་ལ་ཁྱི་ར་ནག་པོ་གཉིས་ཀྱི་ཁྲག་དུག་ལྡོང་རོས་སྣག་ཚ་དང་སྦྱར་བའི་གྲུ་གསུམ་གྱི་ནང་མི་ལུས་གླང་པོའི་མགོ་ཅན་ནག་པོ་སྣ་དམར་རྐང་ལག་ལྕགས་སྒྲོག་གིས་བཅིངས་པའི་གཟུགས་བྲིས་པའི་སྙིང་གར་ག་དུ་ཛཿ ཐད་བྲིས་ཀྱི་སྟེང་དུ་ག འོག་ཏུ་ཛཿ དེའི་སྟེང་འོག་ཏུ་ཐད་བྲིས་ཀྱི་གནོད་སྦྱིན་བསེ་གདོང་ཅན་ཨ་ཀརྵ་ཡ་ཛཿ ཞེས་པ་ཚར་རེ་བྲིས་ལ་རང་མདུན་ལྕགས་སླང་ནང་རེ་ནག་སྟེང་དུ་བཞག་ལ་དར་རས་སོགས་ཁ་དོག་ནག་པོའི་གཡོགས་གང་རུང་གི་བཀབ། འབྱུང་འདུལ་དང་ཚོགས་བདག་གི་མཆོད་གཏོར་བཤམས་ལ། ཐམས་ཅད་མཁྱེན་པ་དཀོན་མཆོག་ལྷུན་གྲུབ་སོགས་གོང་མ་རྣམས་ཀྱི་གསུང་རབ་ནས་འབྱུང་བ་བཞིན་འབྱུང་འདུལ་དང་ཚོགས་བདག་གི་བདག་མདུན་གཏོར་འབུལ་བཅས་གྲུབ་མཚམས་ལིང་ཁེབས་བསལ་ལ་སུམྦྷ་ནིས་བསངས། སྭཱ་བྷ་ཝས་སྦྱངས།
སྟོང་པའི་ངང་ལས་འབྲུབ་ཁུང་གྲུ་གསུམ་མཐིང་ནག་མེ་འབར་བའི་ནང་དུ་ཏྲི་ལས་གནོད་སྦྱིན་བསེ་གདོང་ནག་པོ་མི་ལུས་གླང་པོའི་མགོ་ཅན་གླང་སྣ་དམར་པོ་རྐང་ལག་ལྕགས་སྒྲོག་གིས་བཅིངས་པ་རིད་ཅིང་ཉམ་ཐག་པའི་གཟུགས་ཅན་དུ་གྱུར། རྡོར་དྲིལ་ཧཱུྃ་མཛད་ཀྱི་ཕྱག་རྒྱ་བཅས་ལ། བདག་མདུན་གཉིས་ཀའི་ཐུགས་ཀ་ནས་འོད་ཟེར་མཐིང་ནག་ལྕགས་ཀྱུ་ལྟ་བུ་བསམ་གྱིས་མི་ཁྱབ་པ་སྤྲོས་པས་གནོད་སྦྱིན་བསེ་གདོང་གང་ན་གནས་པ་ནས་བཀུག་མདུན་གྱི་ལིངྒ་ལ་ཐིམ་པར་བསམ་ལ། ངག་ཏུ། ན་མོ་རྗེ་བཙུན་རྩ་བ་དང་བརྒྱུད་པར་བཅས་པའི་ཞེས་སོགས། བདེན་བདར་སྤྱི་འགྲེ་བྱས་མཐར། བདེན་པ་ཆེན་པོའི་བྱིན་གྱིས་བརླབས་ཀྱིས་དཔལ་ཚོགས་ཀྱི་བདག་པོ་སྒྲུབ་པ་ལ་བར་དུ་གཅོད་པར་བྱེད་པའི་གནོད་སྦྱིན་བསེ་གདོང་ཅན་ཨ་ཀརྵ་ཡ་ཛཿ ཛཿཧཱུྃ་བཾ་ཧོཿ ཞེས་དང་། མཛུབ་མོ་གཉིས་ཀྱི་འགུགས་པའི་སྟངས་ཀ་བྱ།
དེ་འདྲ་ལན་གསུམ་བདུན་སོགས་བྱས་མཐར་རང་ལྷར་གསལ་བའི་ཐུགས་ཀ་ནས་འོད་ཟེར་སྔོ་ནག་དྲག་ལ་རྩུབ་པ་མཚོན་ཆའི་ཆར་ལྟ་བུ་འཕྲོས་གནོད་སྦྱིན་གྱི་ལུས་ལ་ཕོག་པས་ཡན་ལག་དང་ཉིང་ལག་བཅིངས། སེམས་རྣམ་པར་མྱོས། དབང་པོའི་སྒོ་རྣམས་བསྡམས། སྟོབས་ཉམས་ཤིང་ཚར་བཅད་པར་གྱུར་ཅེས་དང་། ལྷའི་ང་རྒྱལ་བརྟན་པོས། ཨོཾ་སུམྦྷ་ནི་ནས། བིདྱཱ་རཱ་ཛ་ཧཱུྃ་ཧཱུྃ་ཕཊ་སྭཱཧཱ། ག་དུ་ཛཿ མཱ་ར་ཡ་ཧུར་ཐུམ་ཛཿ ག་དུ་ཛཿ
མཱ་ར་ཡ་རྦད། ག་དུ་ཛཿ སྟམྦྷ་ཡ་ནན། ཞེས་སྦྲེལ་ནས་བདུན་ནམ་ཉེར་གཅིག་ཙམ་སོང་རྗེས། ག་དུ་ཛ་ནས། རྦད་ནན་བར་རྐྱང་པ་སུམ་ཅུ་ཙམ་བཟླས། ཡང་སུམྦྷ་ནི་སོགས་སྔགས་སྤེལ་མ་གོང་བཞིན་གསུམ་བདུན་སོགས་བཟླ། དེ་ནས་ག་དུ་ཛ་སོགས་རྐྱང་པ་བརྒྱ་སྟོང་སོགས་བཟླས་མཐར་ཐུན་འཕྲོ་གཅོད་པ་ན། དུག་དང་ཟི་ར་ནག་པོ་བསྲེས་པའི་ཐུན་ལིང་སྣོད་ཀྱི་ཕྱིར་མ་འཐོར་བར་བྲབས་ལ། སུམྦྷ་ནི་དང་ག་དུ་སོགས་སྤེལ་སྔགས་བཟླས།
དེ་ནས་གཞོགས་གཡས་ནས་སྒྲིལ་ལ་གླང་རོག་པོའི་རྭ་ནང་དུ་རྩེ་ཕྱོགས་ལ་མགོ་བསྟན་ནས་བཅུག རྭ་གཤམ་རེ་བས་ཕུར། ཚོན་སྐུད་ཀྱིས་བཅིངས་ལ། ཨོཾ་ཝཀྐ་བཛྲ་ཏིཥྛ་ཧཱུྃ། ཨོཾ་བཛྲ་པཱ་ཎི་པ་ར་ག་ཎི་ས་མ་ཡེ་སྭཱཧཱ། ཞེས་ལན་གསུམ་བརྗོད་ལ་སཱཙྪ་མེ་པོ་ཅན་ཧཱུྃ་བཞི་པ་སོགས་གཟུངས་བྱིན་ཅན་ཅི་མང་གཞུག་ཞིང་རབ་གནས་ཅན་གྱི་མནན་བསྐལ་པ་སྟོང་གི་བར་དུ་མི་ཐར་བར་བསམ། དེ་ནས་གཞུག་ཆོག་བྱ། དེ་ལྟ་བུའི་ཚུལ་གྱི་ཐུན་བཞིར་ཞག་གྲངས་ཉེར་གཅིག་སོགས་རྟགས་མ་བྱུང་བར་དུ་སྒྲུབ། འགུགས་འདྲེན་སྔགས་བཟླ་ཐུན་གྲབ་ཀྱི་སྐབས་རྭ་ནང་ནས་ཕྱུང་ལ་ལྕགས་སྣོད་དུ་གོང་བཞིན་བཤམས། ཐུན་མཚམས་རྣམས་སུ་གོང་བཞིན་བསྡུ།
དེ་ལྟར་བྱས་པས་རྨི་ལམ་དུ་གླང་ནག་བསད་པ་དང་། སྲོག་ཆགས་གདུག་པ་ཅན་བཅིངས་ཤིང་གཡང་ལ་འཕངས་པ་དང་། མི་ནག་བསད་སྐྲད་སོགས་ལྟས་རྣམས་འབྱུང་བ་དང་། གོང་བཞིན་སྒྲུབ་པ་བྱས་མཐར་ལིངྒ་རྭ་ནང་དུ་བཅུག སྔར་བྲབས་པའི་ཐུན་རྫས་ཀྱིས་བཀང་། རེ་བས་ཁ་ཕུར། ཚོན་སྐུད་སྔོ་དམར་གྱིས་བཅིངས། རྭ་ཡོངས་རྫོགས་ལ་ཆབ་ཆུ་མི་འཆོར་བར་བསྟུམ་ལ་བསྐྱེད་རིམ་གསལ་ཞིང་སུམྦྷ་ནི་བཟླ་བཞིན་པས་སྒྲུབ་ཁང་གི་ལྷོ་ནུབ་བྲག་ལ་ཆུ་འཐབ་ཞིག་ཏུ་རྭ་གཤོང་བའི་དོང་གྲུ་གསུམ་ཁྲུ་གང་སོར་དགུའི་དཔངས་བྲུས་ལ་རྭ་རྩེ་མཐུར་བསྟན་དུ་བཅུག་པའི་ཁར་སྔར་གྱི་སཱཙྪ་བཞག་པས་འཐེམས་པར་གཅགས་ལ་གཡམ་པ་ལ་རྡོ་རྗེ་རྒྱ་གྲམ་བྲིས་པས་ཁ་བཅད། དེའི་ཕྱི་ནས་ཀྱང་ས་རྡོས་གཡོགས་མི་མངོན་ཞིང་བརྟན་པར་བྱས་ལ། ཨོཾ་ཝཀྐ་བཛྲ་སོགས་གོང་གི་སྔགས་བརྒྱ་སྟོང་སོགས་ཅི་འགྲུབ་བཟླས།
སེམས་ཀྱི་དམིགས་པའང་གོང་བཞིན་བྱའོ། ། སྒྲུབ་ཁང་དུ་ལོགས་ནས་ཚོགས་འཁོར་དང་རྗེས་ཆོག་བྱ། དེ་ལྟར་བྱས་པས་ཚོགས་བདག་སྒྲུབ་པས་བར་ཆད་མི་འབྱུང་ཞིང་། ཞག་ཉེར་གཅིག་གི་འགྲུབ་པ་དང་། རང་གི་སློབ་བརྒྱུད་ལྔའི་བར་ལ་བསེ་མནན་མི་དགོས་པའི་གསུངས་རྒྱུན་ཡང་ཡོད་དོ། ། ཞེས་པ་འདི་ཡང་ས་སྐྱ་པ་ངག་དབང་ཀུན་དགའ་བློ་གྲོས་ཀྱིས་ཡར་ཀླུང་པ་དང་། བདག་ཆེན་བློ་གྲོས་རྒྱལ་མཚན་གྱི་གསུང་རབ་ནས་འབྱུང་བ་བཞིན་བཀོད་པའི་ཡི་གེ་པ་ནི་གཞུ་ལུང་པའོ། ། འདི་སྐབས་སུ་རང་དང་སྦྱིན་བདག་ནས་མཆོག་གསུམ་མཆོད་འབུལ། དགེ་འདུན་བསྙེན་བཀུར། གསུང་རབ་ཀློག་འདོན།
སཱཙྪ་སིལ་གཏོར། ཚེ་སྒྲུབ་སོགས་བསོད་ནམས་བསྐྱེད་པའི་ཐབས་ལ་འབད་པར་བྱའོ།། །། ཞེས་པའང་གོང་འཕྲོས་སོ།། །། PAGE * MERGEFORMAT 2 ཀུན་དགའ་བློ་གྲོས། དཔལ་ཚོགས་ཀྱི་བདག་པོའི་འགབ་འདྲེ་བསེ་གདོང་མནན་ཐབས་ལྕགས་ཀྱི་རི་བོ། PAGE * MERGEFORMAT 3
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
