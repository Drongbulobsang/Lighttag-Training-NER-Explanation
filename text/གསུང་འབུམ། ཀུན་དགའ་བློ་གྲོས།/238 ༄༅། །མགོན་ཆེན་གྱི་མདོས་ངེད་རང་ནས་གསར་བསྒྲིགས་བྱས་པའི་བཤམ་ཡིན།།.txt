གསུང་འབུམ། ཀུན་དགའ་བློ་གྲོས།
པོད ༢༣༨
༄༅། །མགོན་ཆེན་གྱི་མདོས་ངེད་རང་ནས་གསར་བསྒྲིགས་བྱས་པའི་བཤམ་ཡིན།།
༄༅། །མགོན་ཆེན་གྱི་མདོས་ངེད་རང་ནས་གསར་བསྒྲིགས་བྱས་པའི་བཤམ་ཡིན།། སྭསྟི། བླ་མ་གོང་མའི་གསུང་ལ་བརྟེན་ནས་ངེད་རང་གིས་བསྒྲིགས་པའི་མགོན་ཆེན་བཟློག་མདོས་ཀྱི་བཤམས་ལ། སྒྲུབ་ཁང་བྲིས་འབུར་གྱི་སྐུ་དང་སྤྱན་གཟིག་གིས་བརྒྱན་པའི་ལྷོ་ཕྱོགས་སུ་སྟེགས་བུ་བང་རིམ་ལྔ་པའི་དང་པོ་ལ། མཉྫིའི་ཁར་ཀྱཻ་རྡོར་མཎྜལ་སྒྲུབ་མཆོད་ཀྱི་ཚོམ་བུ་དམ་ཚིག་བསྐང་གསོ་བཞིན་ལ་མཐར་མདུན་བསྐྱེད་ཀྱི་ཤར་དུ་ཞབས་བསིལ། ཞལ་བསིལ། ཤར་ལྷོར་འཐོར་འཐུང་། ལྷོར་མཆོད་ཡོན། ལྷོ་ནུབ་ཏུ་མེ་ཏོག ནུབ་ཏུ་སྤོས་དང་མར་མེ།
ནུབ་བྱང་དུ་དྲིལ་ཆབ། བྱང་དུ་ཞལ་ཟས། བྱང་ཤར་དུ་མཚམས་འཛིན། གཉིས་པར་མཉྫིའི་ཁར་ལིའི་མཎྜལ་ཆེ་ཆུང་གང་མཚུངས་ལ། དབུས་སུ་ཁྲག་གི་ཆོས་འབྱུང་ཆེ་བ། མདུན་རྒྱབ་དང་ཟུར་བཞི་ལ་ཆུང་བ། འདི་དག་ཆ་སྙོམས་པར་འདྲི་ཚུལ་ནི། ཆོས་འབྱུང་འདྲིས་སོ་སོར་ཐོག་མར་ཟླུམ་སྐོར་བྲིས་ལ་དེ་ནང་ཟུར་གསུམ་དུ་བྲིས་པས། ཆ་སྙོམས་བྱུང་བའི་ནང་རྣམས་ཀྱི་དབུས་སུ་ནས་ནག་ཁྲག་ཆང་ཚིལ་ཆེན་གྱི་དུད་པ་མར་ལ་བསྲེག་པ་དང་ལྷན་ཅིག་ཏུ་སྦྲུས་པའི་ཚོམ་བུ་གྲུ་གསུམ་དབུས་སུ་ཆེ་བ། མདུན་དུ་ཆེ་བ་དང་།
དེའི་དྲུང་དུ་ཅུང་ཆུང་བ། གཞན་རྣམས་ལ་དབུས་མ་ལས་ཆུང་ཙམ། དེ་དག་ཐམས་ཅད་ཀྱི་ཟུར་ཕྱི་དང་སྡེབས་དབུས་ཀྱི་ཚོམ་བུ་ལ་བསྟེན་པ། དེའི་མདུན་དུ་སྙིང་སྣ་ལྔ། གཡས་སུ་རྔ་གཡབ་ནག་པོ། གཡོན་དུ་ནལ་བུའི་རྒྱལ་མཚན། དེ་བའི་མཐར་ཤར་དང་ཤར་ལྷོར་ཁྲག་གི་མཆོད་ཡོན་གཉིས། ལྷོར་དབང་པོའི་མེ་ཏོག་ནས་བཟུང་། བྱང་ཤར་མཚམས་འཛིན་གྱི་བར་གཡས་བསྐོར་དུ་བཤམ། གསུམ་པ་ལ་གཏོར་བསྔོའི་གཏོར་མ།
བཞི་པ་ལ་བསྐང་གཏོར་མཆོད་པ་དང་བཅས་པ། ལྔ་པ་ལ་བྱ་ནག་སོགས་ཕྱི་རྟེན་བྲིས་འབུར་གང་རུང་། དེའི་མདུན་གྱི་ས་བཞིར་དབུས་སུ་ཆོས་འབྱུང་ཉིས་རིམ་གྱི་ནང་དམར་ནག་ཕྱི་ནག་པོ། གཉིས་ཀའི་ཕྱི་ལྗང་ཁུ། མཐར་དྲག་མེ་བཅས་རྩེ་ལྷོར་བསྟན་ཆེ་བ། དེའི་གཡས་གཡོན་མདུན་རྣམས་སུ་དེ་བས་ཆ་གཅིག་གིས་ཆུང་བ་རྩེ་ལྷོ་བསྟན་གསུམ། དབུས་མའི་ཁར་མཉྫིའི་སྟེང་དུ་སྣོད་ཇི་ལྟར་རིགས་པར་མདོས་གདན་འཇག་ཁྲི་ལ་འབྲུ་སྣ་ཚོགས་ཀྱི་ཕྱེ་མ་གར་སླ་འཚམས་པ་ཞལ་བའི་ཚུལ་དུ་བྱུགས་པའི་ཤར་དཀར། ལྷོ་སྔོ། ནུབ་དམར། བྱང་སེར་བའི་རྩེ་ལ་བཤོས་བུ་ནག་པོ་གྲུ་གསུམ་པ་གྲུ་གང་སྒོར་བརྒྱན་གཉིས་པ།
དེའི་མདུན་དུ་མི་ནག་གི་གཟུགས། ཟུར་བཞིར་འཇིམ་པའི་མར་མེ་མཁྱིད་གང་པ་རེ། གཏོར་མའི་རྒྱབ་དང་མར་མེ་རྣམས་ཀྱི་ཕྱི་སོགས་ཟུར་ཐམས་ཅད་ལ་མདུང་རེ། བང་རིམ་དང་པོ་ལ་བྱ་ནག་བཅུ་གསུམ་དང་། ནམ་རྒྱང་བརྒྱད། གཉིས་པ་ལ་རྟ་ནག་དང་ལུག་ནག་ནམ་རྒྱང་བཅུ་གཉིས། གསུམ་པ་ལ་གཡག་ནག་དང་ཁྱི་ནག ནམ་རྒྱང་བཅུ་དྲུག བཞི་པ་ལ་མི་ནག་དང་བུ་མེད་དྲེད་ཞོན་མ་རྣམས་བཅུ་གསུམ་རེ་དང་། ནམ་རྒྱང་བཞི་བཅུ་དང་།
སྡེ་བརྒྱད་ཁྲམ་ཤིང་། ཕོ་གདོང་བཅུ་གསུམ། མོ་གདོང་བཅུ་གསུམ། འཕང་བཅུ་གསུམ། མདའ་བཅུ་དྲུག མཐའ་སྐོར་དུ་བཤོས་བུ་ནག་པོ་གྲུ་གསུམ་པ་མདས་བརྒྱན་པའི་དྲུང་དུ་མཐེབ་སྐྱུ་དང་བཅས་པ་བཅུ་གསུམ། ཏིང་ཆུང་ངུ་བཅུ་གསུམ་དུ་རཀྟ་དང་ཆང་གིས་བཀང་བ། དབུས་ཀྱི་སྲོག་ཤིང་ལ་གུར་ཉིས་བརྩེགས། ཁྱུང་ཚང་རྩེ་གསུམ་སྔ་རིལ། སྔ་ཕོད།
དར་ཚོན་སྣ་ལྔ། མདོས་ཀྱི་མཐའ་སྐོར་དུ། གསེར་གྱི་རི་བདུན། རོལ་མཚོ། གླིང་བཞི། གླིང་ཕྲན། ལྕགས་རི་ཁོར་ཡུག་དང་བཅས་པས་བསྐོར་བ་ལ་རྩི་མཚོན་བཅས་དང་། དེ་དག་གི་ཕྱོགས་མཚམས་སྟེང་འོག་ཐམས་ཅད་རིན་པོ་ཆེ་འབྲུ་སྨན། ཟས་གོས་ལྤགས་རིགས་ཀྱི་དུམ་བུ་རྣམས་ཆ་སྙོམས་པར་བཀྲམ། དེའི་མདུན་དུ་སྣོད་གཅིག་གི་ནང་ནས་ནག་རྗེན་འཐག་ལ་ལྕགས་ཕྱེ་ཟངས་ཕྱེ་ཚ་བ་གསུམ།
བླ་མ་གོང་མའི་གཏོར་སྐམ་ཁྲག་ཆང་ཆུ་གསུམ་གྱིས་སྦྲུས་པའི་གཏོར་མ་གྲུ་གསུམ་རྩེ་ཟུར་ཤིན་ཏུ་རྣོ་བ་ཁྲག་གིས་བྱུགས་པ་ལ་མར་ལྕུག་གི་མདུན་སྡེབ་ལ་ཧཱུྃ། གཡས་སུ་བྷྱོ། གཡོན་དུ་བཟློག་ཅེས་བྲིས་པའི་རྩེ་ཟུར་དང་ཡིག་འབྲུ་མེད་པའི་སྡེབ་རྣམས་ལ་མཚེ་དང་ཡུངས་དཀར་གྱི་གང་བུ་བཙུགས་པ་མཐོ་ཕྱེད་དོ་ཙམ་གསུམ། ཟུར་མདོས་ངོས་དང་སྡེབ་སློབ་དཔོན་ལ་བསྟན་ནས། མཉྫིའི་ཁར་བཀོད། གཡས་སུ་མཉྫིའི་ཁར་སྣོད་ཀྱི་ནང་རྡོ་ཟོར་ངོས་གཅིག་ལ་དུག་ཁྲག་སྦྱར་བའི་ཁྲམ་རིས་དང་། གཅིག་ལ་བྷྱོ་བྲིས་པ་གསུམ་མམ་བདུན་འུར་རྡོ་ཡུགས་སྐྲའི་རྒྱུ་ལ་མི་ལྤགས་ཀྱི་མཐིལ་རོ་སྐྲས་ལྗགས་བཏགས་པ། ལྕགས་སྣོད་དུ་ཡུངས་དཀར་ནག ཀེ་ཚེ་ཤང་ཚེ་ལྕགས་ཟངས་རྡོ་ཕྱེ་ཐལ་ཆེན་རྣམས་ལྷན་ཅིག་ཏུ་བསྲེག་ནས་དུག་ཁྲག་དང་སྦགས་ནས་སྐམ་ཐག་བཅད་པའི་ཐུན་དང་། འཇིམ་ཀྱོང་ཟུར་གསུམ་པ་ཁ་གཅོད་ཅན་དུ་དེ་དག་བླུགས་ནས་ཁ་བཅད།
མཚེ་སྡོང་ཁྲག་གི་བཀུས་པ་བཙུགས་པ་གསུམ། གཞུའི་མཆོག་མ་གཡས་ལ་ལས་མཁན་ཕོ་མོའི་རྦོད་སྔགས། གཡོན་ལ་རྦད་སྔགས། མདའ་སྟོང་ལ་བསད་བསྔགས། མདེའུའི་སྡེབས་གསུམ་ལ། ཧཱུྃ་བྷྱོ་བཟློག་རྣམས་རྒྱ་སྣག་དང་དུག་ཁྲག་གིས་བྲི་གཞུའི་འཆང་ཟུང་དང་མདའ་རྩེ་ཕྱིར་བསྟེན་ལ་བཞག གཡོན་ཕྱོགས་སུ་མཉྫིའི་སྟེང་སྣོད་གཅིག་གི་ནང་ཐོད་པ་མཚན་ངན་གྱི་ནང་ཁྲག་སྣ་དུག་སྣ་སྦྱར་བའི་རློན་ཐུན་དུག་ཤིང་དང་རོ་སྐྲའི་མཐོར་གཡབ་བཅས་ར་ཟོར་གསུམ་དུའང་རྫས་དེ་དག་བླུགས་ལ་རེ་བས་ཁ་ཕུར་ཚོན་སྐུད་དང་སྐྱེར་རྩང་གིས་བསྡོམས་ལ་ར་རྩེ་ཕྱིར་བསྟན། དུག་ཆང་གིས་སྦྲུས་པའི་ཀོང་ཟོར་ཟུར་གསུམ་པ་གསུམ་དུའང་ཅུང་ཟད་བླུག རྫ་གསར་ཆགས་དུམ་ཟུར་གསུམ་མཐོ་གོ་ཙམ་གསུམ་དུའང་ཅུང་ཟད་བླུགས་པ་རྣམས་བཤམ། དེ་དག་གི་མདུན་གཡས་ངོས་སུ་བསད་ཤ་སྣ་ཚོགས་དུམ་བུར་བྱས་པ་དང་།
དངུལ་དམ་ཕུད་ཕོར་འཆང་བཅས། གཡོན་ངོས་སུ་ལིང་རོའི་སྣོད་གཏོར་སྟེབ་དགུ་དང་ཁྲག་གཙང་ཆུ་དང་སྦྱར་བ། དེ་གཉིས་ཀྱི་བར་དུ་དྲག་པོའི་མཆོད་པ་གཏོར་མའི་མཉྫིའི་འོག་ཏུ་ལྕགས་སླང་སོགས་སྣོད་ཇི་ལྟར་རིགས་པར་ཚ་བ་གསུམ་དང་ཀེ་ཚེ་གྲི་ཁྲག་བག་ཕྱེ་དང་སྦྱར་བའི་ལིང་གཟུགས་དོད་ཅིང་ཉམས་ཐག་པ་རྐང་པ་ལྕགས་སྒྲོག་གིས་བཅིངས་པ་གཡས་བྲང་རྡུང་གཡོན་སྐྲ་འབལ་བ། མཚན་མ་འཕྱང་བའི་སྙིང་ཁར་རུས་པའི་འཁོར་ལོ་མན་ངག་བཞིན་ནམ། ཡང་ན་བླ་དར་ནག་པོ་སོར་གང་ཙམ་པ་ཚོན་སྐུད་ལྔས་བཅིང་ནས་བཅུག་པའི་སྐུད་སྣེ་ཕྱིར་སྟོན་དེའི་ཁར་ཁྲག་རིས། མཐེབ་རྒྱ་ཙམ་པ་ནར་མོར་བཏབ་སྐུད་པ་སྐེ་ལ་སེ་ཆིངས་བྱས་པའི་སྣེ་ལ་ལྕགས་ཟངས་ཀྱི་ཕུར་པ་གང་རུང་བཏགས་པ་ཟོར་གཏོར་ལ་བཙུགས། ལིངྒ་གདོང་རས་ཀྱི་ཕུར་བ་དང་། གཞན་ཡང་གཏོར་བསྔོ་དང་བསྐང་བའི་གཏོར་མ་མཆོད་པ་བཅས་ཕྱག་ལེན་བཞིན་དང་། སྔོན་འགྲོ་གཏོར་མ་ཟླུམ་གཏོར་འབུལ་གཏོར་ཕུད་ཆང་བཅས་བཤམས་ལ། མདོས་གཏོར་ཐམས་ཅད་ནང་མཆོད་ཆུ་ཆང་གིས་སྦྱངས།
སྤོས་ཀྱིས་བདུག སློབ་དཔོན་གྱི་མདུན་དུ་ལྕོག་ཙེའི་ཁར་རྡོར་དྲིལ་ཌཱ་མ་རུ། ནང་མཆོད། འཐོར་ནས། གཡབ་དར་སྔགས་ཅན། གྲི་གུག་ཕུར་པ་ཡུངས་དཀར། སྨན་རཀ་རྣམས་བཤམ། སྦྱིན་སྲེག་གི་དགོས་ཆ་ནི། གཞུང་ཉིད་ན་ཤིན་ཏུ་གསལ་བས་འདིར་མ་བཀོད་དོ། ། ལས་བཞིའི་བྲོ་བརྡུང་གི་གང་དུ་དཔོན་སློབ་རྣམས་བཞུགས་སྟན་ལས་བཞུགས་ནས་གསོལ་ཇ་གཅིག
སྲིད་ཞི་དཔལ་འབྱོར་མར་སྒྲིག་དུང་རྐང་གླིང་པ་གཉིས་ནས་འབུད། བརྗེད་ཐོའི་ཚུལ་དུ་བཀོད་པ་འདི་ཡང་ས་སྐྱ་པ་ཀུན་བློས་ལས་ཀྱི་རྡོ་རྗེ་རྣམས་ཀྱི་དོན་དུ་བྲིས།། །། PAGE * MERGEFORMAT 4 ཀུན་དགའ་བློ་གྲོས། མགོན་ཆེན་གྱི་མདོས་ངེད་རང་ནས་གསར་བསྒྲིགས་བྱས་པའི་བཤམ་ཡིག PAGE * MERGEFORMAT 3
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
