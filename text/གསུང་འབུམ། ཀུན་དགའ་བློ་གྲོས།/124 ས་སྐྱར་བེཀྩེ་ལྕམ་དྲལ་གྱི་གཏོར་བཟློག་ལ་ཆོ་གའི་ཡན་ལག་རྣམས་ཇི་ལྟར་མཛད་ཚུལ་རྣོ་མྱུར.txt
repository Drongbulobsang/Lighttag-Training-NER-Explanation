གསུང་འབུམ། ཀུན་དགའ་བློ་གྲོས།
པོད ༡༢༤
ས་སྐྱར་བེཀྩེ་ལྕམ་དྲལ་གྱི་གཏོར་བཟློག་ལ་ཆོ་གའི་ཡན་ལག་རྣམས་ཇི་ལྟར་མཛད་ཚུལ་རྣོ་མྱུར་འཕྲིན་ལས་སྒོ་འབྱེད།
༄༅། །དཔལ་ས་སྐྱར་བེཀྩེ་ལྕམ་དྲལ་གྱི་གཏོར་བཟློག་ལ་ཆོ་གའི་ཡན་ལག་རྣམས་ཇི་ལྟར་མཛད་ཚུལ་རྣོ་མྱུར་འཕྲིན་ལས་སྒོ་འབྱེད་བཞུགས་སོ།། ན་མོ་གུ་རུ་དྷརྨཱ་པཱ་ལ་ཙ་དྭེ་ཡ། འདིར་ངེད་རང་གི་བརྩམས་པའི་གནོད་སྦྱིན་ཆེན་པོ་ཟངས་ཀྱི་བེཀྩེ་ཅན་གྱི་གཏོར་བཟློག་ལ་ཆོ་གའི་ཡན་ལག་ཕྲ་མོར་གྱུར་པ་རྣམས་རང་རང་གཏོར་བཟློག་གི་ཕྱག་ལེན་སྤྱི་ཁོག་ནས་ཁ་སྐོང་བ་བླ་མ་གོང་མ་མང་པོས་ཕྱག་གསོལ་ལ་ཡོད་པ་ལྟར། དཔལ་ས་སྐྱ་འདི་ན་དུས་ཕྱིས་ས་ལོ་འཇམ་པའི་རྡོ་རྗེ་ཡབ་སྲས་ལས་འོངས་པའི་ཕྱག་ལེན་ཁོ་ན་དར་སོ་ཆེ་བས་དེའི་ལུགས་ལྟར་བརྗོད་ན། བདག་བསྐྱེད་ཀྱཻ་རྡོར་གྱི་བྱེད་ཚེ་སྔོན་འགྲོ་གཏོར་མ་དྲུག་ཅུ་པ་བཞིན་ཀྱཻ་རྡོར་གནས་ཡོ་བྱིན་བརླབས་ལམ་དུས་ཀྱི་མངོན་རྟོགས་བཟླས་པ་བཅས་དང་། ཕུར་པ་ལྟར་ན་སྔོན་འགྲོ་གཏོར་མ་གོང་བཞིན་ཕུར་པའི་གནས་ཡོ་དང་རོལ་མོ་བྱིན་བརླབས། མངོན་རྟོགས་རྣམས་རྒྱས་འབྲིང་བསྡུས་གསུམ་གང་རུང་དང་། མངོན་རྟོགས་བསྡུས་པ་ཕུར་ཆུང་ལྟར་ན་སྔོན་འགྲོ་གཏོར་མའི་རྗེས་སུ་མཆོད་པ་བྱིན་བརླབས། ཌཱ་དྲིལ་སོགས་རྒྱུན་བཞིན་བྱས་ཀྱང་ཆོག གང་ལྟར་ཡང་ཡི་དམ་ཆོས་སྐྱོང་སྤྱིའི་གཏོར་བསྔོ།
བསྐང་བ་བསྟོད་པ་རྣམས་ནི་རྒྱས་བསྡུས་ཅི་རིགས་ལས་དམིགས་བསལ་མི་དགོས། ཆོས་སྐྱོང་བྱིངས་ལའང་དྲག་པོའི་ལས་དང་རྗེས་འབྲེལ་བསྐུལ་བྱེད་པར་སྤྲོ་ན་བྱ་ཞིང་། མ་བྱུང་ཡང་ཆད་སྐྱོན་མེད། དངོས་གཞི་འདིའི་གཏོར་བཟློག་སྒྲུབ་ཚུལ་ནི་གཞུང་དུ་བཤད་པ་ལྟར་རྡོར་གླུ་སོགས་གྲུབ་པ་དང་། མཆོད་གཏོར་བྱིན་བརླབས་ནས་བཟུང་། ཡེ་ཤེས་པ་སྤྱན་འདྲེན་གྱི་བཛྲ་ས་མཱ་ཛཿབར་གཞུང་བཞིན་གཏོར་བསྔོ་ལའང་རྔ་རོལ་མཛད་པ་ནི་རང་ལུགས་ལ་ཡོད་པ་ནི་ཡང་ཕུར་གུར་དྲག་སོགས་ཀྱི་གཏོར་འབུལ་གྱི་ཚིག་བླ་མེད་མཆོད་པ་ལ་དབྱངས་རོལ་ཡོད་པ་དང་། ཞལ་གྱི་གཏོར་བཟློག་ལའང་དེ་བཞིན་བཞུགས་པ་སོགས་འདིར་སྤྲོས་ཀྱི་དབང་དུ་བཏང་ནས་དབྱངས་རོལ་བྱེད་པར་སྤྲོ་ན། བཅོམ་དུང་བཅོམ་རོལ་རྐང་གླིང་གཡབ་དར་སོགས་ཐུགས་དམ་མའི་མགོ་བཞིན་ཀྱེ་ཡེ་ཞེས་སྦྱར་ལ་ཤླཽ་ཀ་བསྐང་གསར་སྤྱན་འདྲེན་གྱི་དབྱངས་རོལ། དེ་རྗེས་ཤླཽ་ཀ་གཅིག་འདུར་ཤུར་གང་རུང་གི་མཐར་ཚིག་རོལ་ཆེམས་བརྡུང་། ཕྱག་འཚལ་ཤླཽ་ཀ་གཉིས་འདུར་ཤུར་གང་རུང་གི་ཚིག་རོལ་ཆེམས་བརྡུང་རོལ་བསྐོར་འབེབས་བཅས།
རཀྨོ་པྲ་ཎ་ཨཏྨ་ས་པ་རི་ཝཱ་ར་ས་མཱ་ཡ་ས་མ་ར་སི་སོགས་དམ་བཞག་མཚན་སྔགས་གཅིག་སྔོན་འགྲོའི་མཆོད་ཡོན་ནས་རོལ་མོའི་བར་ལ་སོ་སོའི་ཕྱག་རྒྱ་འདོད་ཡོན་ལྔའི་ཕྱག་རྒྱ་གསང་འདུས་བཞིན། སྨན་རཀ་གཉིས་མཐེབ་སྲིན་གྱི་འབུལ་ཚུལ་རྡོར་ཐལ་ཁ་ཕྱེའི་མཐར་སེ་གོལ་དང་བཅས་གཏོར་སྔགས་ལན་བདུན་གྱིས་ནང་གི་མཆོད་པ་ཕྲིན་བཅོལ་ལ་ཐལ་སྦྱར་གྱི་མཐར་ཐལ་བརྡེབ་གསུམ་བྱས་ལ་གཏོར་མགྲོན་གྱི་སྟེང་གི་ནམ་མཁར་བླ་མ་ཡི་དམ་བཞུགས་པའི་སྐུ་ལས་བདུད་རྩི་བབས་ནས་ཆོས་སྐྱོང་ལས་བརྒྱུད་དེ་བདག་གཞན་སོགས་ཀྱི་སྡིག་སྒྲིབ་སྦྱོང་བའམ། ཡང་ན་ཆོས་སྐྱོང་གཙོ་འཁོར་གྱི་ཐུགས་ཀར་ཟླ་དཀྱིལ་ལ་ཧཱུྃ་དཀར་པོ་བསམ་ནས་བདུད་རྩི་བབས། རྒྱུན་གྱིས་བདག་གཞན་སྡིག་སྒྲིབ་སྦྱོང་བའི་དམིགས་པ་གཉིས་གང་རུང་དང་བཅས་ཧེ་རུ་ཀའི་ཡིག་བརྒྱ་ཉེར་གཅིག དེ་བཞིན་དུ་མགོ་གནོན་གྱི་དམིགས་པའང་གུར་ཞལ་གྱི་གཞུང་ནས་བཤད་པ་སྟེ་ཁ་བསྒྱུར་ཏེ་བདག་བསྐྱེད་གང་བྱས་དེའི་སྔགས་ཐུང་ཕྲེང་འཁོར། དེ་ནས་གཞུང་བཞིན་དམིགས་པ་གསལ་བཏབ་ལ། ཐོག་མར་ཡབ་སྔགས་ཕྲེང་འཁོར། ཡུམ་སྔགས་ཕྲེང་འཁོར་རྣམས་བཟླས་མཐར། དྲག་པོའི་ལུགས་ལ་བྷ་ཡ་ན་དམོད་པ་ཐལ་བརྡབ་སོགས་བྱེད་པའང་རང་ལུགས་བླ་མ་གོང་མའི་ཕྱག་ལེན་ལ་གནང་བས་དེ་བཞིན་བྱས་ལ། རྣམ་ཤེས་ཆོས་ཀྱི་དབྱིངས་སུ་སྒྲོལ་གྱི་རྗེས་སུ་མཚན་སྔགས་སྔོན་འགྲོའི་ཕྱི་ནང་གི་མཆོད་པ་གོང་གཏོར་བསྔོའི་མཇུག་བཞིན་གནོད་སྦྱིན་ཆེན་པོ་ཟངས་ཀྱི་བེཀྩེ་ཅན་ལྕམ་དྲལ་འཁོར་དང་བཅས་པ་ཁྱེད་རྣམས་ཕྱི་ནང་གསང་གསུམ་གྱི་གཏོར་མ་རྒྱ་ཆེན་པོ་འདི་བཞེས་ལ་སོགས་གསུང་རྒྱུན་བཞིན་བཤགས་པའི་སྔོན་དུ་ཕྱག་འཚལ་བྱེད་པ་སྤྲོ་ན་ཕྱག་འཚལ་གསུང་རྒྱུན་ཕྱག་ལེན་བཞིན་ལ་གཡུང་མོ་གཏུམ་མོ་སོགས་ཀྱི་རྗེས་སུ་ཆོས་ཉིད་ཞི་བའི་སོགས་གོང་བཞིན་དང་།
པུ་ཏྲ་མན་འདྲ་གནོད་སྦྱིན་ཆེན་པོ་ཟངས་ཀྱི་བེཀྩེ་ཅན་འཁོར་དང་བཅས་པ་ཁྱེད་རྣམས་ལ་ཞུ་ཞིང་གསོལ་བ་ནི་སོགས། ཆོས་སྐྱོང་སྤྱིར་མཛད་དུ་རུང་བའི་འཕགས་པས་མཛད་པའི་བཤགས་པ་ཚིགས་ལྷུག་མ་ཁྱེད་ཐུགས་མ་གདངས་རིང་ཐུང་གང་རུང་ཕྱག་འཚལ་མེད་པ་ལྟར་ན། ཁྱེད་ཐུགས་མ་གདངས་མེད། གནོད་སྦྱིན་ཆེན་པོ་ཟངས་ཀྱི་བེཀྩེ་ཅན་འཁོར་དང་བཅས་པ་ཁྱེད་རྣམས་ཀྱི་སྐུའི་དམ་ཚིག་སོགས་ཡོན་ཏན་ཀུན་རྫོགས་ལ་དབང་གི་མདོག་ཅན་འཁོར་བཅས་དགོངས་སུ་གསོལ་ཞེས་སྦྱར། གཞུང་ནས་བཤད་པའི་བསྐང་རྫས་བྱིན་རླབས་བཅོམ་དུང་བཅོམ་རོལ། རྐང་གླིང་གཡབ་དར་སོགས་སོ་རིང་ལུགས་བྷྱོཿའོ་ཞེས་སྦྱར་ལ་སྤྱན་འདྲེན་ཤླཽ་ཀ་གཅིག་ལ་ཞལ་གྱི་སྤྱན་འདྲེན། ལྷ་མཆོག་མའི་དབྱངས་རིང་ཚར་གཉིས་རོལ་མོ་བཅས། དེ་རྗེས་ཤླཽ་ཀ་གཅིག་ལ་མྱུར་མགྱོགས་སྡེ་བརྒྱད་མའི་དབྱངས་རོལ། དེ་རྗེས་ཤླཽ་གཉིས་ལ་སོ་སོར་ཚིག་རོལ་རེ། རྗེས་མའི་མཐར་ཆེམས་བརྡུང་།
བརྟན་བཞུགས་འདུར་ཤུར་གང་རུང་། ཚིག་རོལ་ཆེམས་བརྡུང་རོལ་བསྐོར་འབེབས་བཅས། འབུལ་སྔགས་གསུམ། ཕྱི་ནང་གི་མཆོད་པ་རྣམས་གཏོར་བསྔོ་བཞིན་དང་། ཕྲིན་བཅོལ་བཤགས་པའི་འགོ་བཞིན་བསྐུལ་ཞིང་། བསྐང་བའི་དབྱངས་རོལ་གཉིས་རྒྱུན་བཞིན་དེ་ནས་ཞྭ་གྱོན་ལ། ཧཱུྃ་དབང་གི་མདོག་ཅན་ལྕམ་དྲལ་འཁོར་བཅས་ཀུན། ། ཕྱི་ནང་གསང་བའི་མཆོད་གཏོར་དམ་རྫས་རྣམས། ། སོགས། བསྐང་གསར་གྱི་ཕྲིན་བཅོལ་བཞིན་ལ།
གཤིན་རྗེ་གཤེད་དང་གཉན་ལོ་ས་ཆེན་སོགས། ། བཀའ་གཏེར་རྩ་བརྒྱུད་བླ་མའི་བཀའ་བསྒོས་ལྟར། ། ཇི་ལྟར་གསོལ་བའི་འདོད་དོན་ཀུན་འགྲུབ་ཅིང་། ། སོགས། འདྲ་བའི་མཐར་ཚིག་རོལ་དགུ་བརྡུང་གཉིས། ཁྱེད་ལ་ཕྲིན་ལས་སོགས་བཟློག་པའི་མཐར་ཚིག་རོལ་དགུ་བརྡུང་ཆེམས་བརྡུང་། བཟློག་དུང་གསུམ་བརྡེག་ལེན་ཅན་བཤགས་པའི་དབྱངས་རོལ་སོགས་རྒྱུན་བཞིན། སླར་བསྟོད་པ་གནོད་སྦྱིན་ཟངས་ཀྱི་བེཀྩེ་ཅན་འབྱོར་ཚེ་དེར་དབྱངས་རོལ་འཇུག་ཚུལ་འབྲི་དགོས་ཡོད་ཅིང་། ཡང་ན་འདི་རྒྱུན་དུ་བྱེད་ཀྱི་བསྟོད་པ་དབྱངས་རོལ་སོགས་ཀྱི་མཐར་དབང་གི་མདོག་ཅན་ལྕམ་དྲལ་འཁོར་བཅས་རྣམས། འདིར་གཤེགས་རྒྱན་གྱི་སོགས།
བླ་མའི་བཅོལ་བའི་ཕྲིན་ལས་སྒྲུབ་པར་མཛོད་ཀྱི་རྗེས་སུ། སྦྲཾ་གཅིག་གཉིས་གསུམ་ཞེས་དང་དགུ་བརྡུང་བཟློག་པ་བཞིན། ཀྱཻ་གནོད་སྦྱིན་སོགས་བསྐུལ་ལ་རྔ་ཕྱིར་བརྡུང་དང་། དགྲ་བགེགས་སྒྲོལ་བའི་ལ་ཚིག་རོལ་དགུ་བརྡུང་། བྷྱོཿརིགས་པའི་སོགས་ཀྱི་མཐར་ཚིག་རོལ་དགུ་བརྡུང་། ཆེམས་བརྡུང་གཅིག་གཉིས་གསུམ་བྱས་བཞག་ལ་སློབ་དཔོན་གྱི་མདུན་དུ་ལིངྒ་སྐམ་ཐུན་རློན་ཐུན། ཟངས་གྲི། ཕུད་ཆང་། གུ་གུལ་རྣམས་བཤམས། ལིངྒའི་མགོ་ཁའུ་པའི་རིང་ལུགས་འཛིན་པ་རྣམས་ལྟར་ན་སློབ་དཔོན་ངོས་དང་།
རྙིང་ལུགས་དང་ས་ལོ་གོང་དཀར་བའི་ཕྱག་ལེན་ལྟར་ན་མདུན་བསྐྱེད་ངོས་ལ་སྟོན་པ་གང་རུང་ལས་འདིར་ཕྱི་མ་ལྟར་བྱས་ལ་དགུག་གཞུག་སྤྱི་འགྲེ་བཞིན་ལན་གསུམ་གྱི་མཐར་ལས་རྡོར་གྱི་ལིངྒའི་མགོ་ཕྱོགས་སུ་ལངས་ནས་ཕུད་ཆང་བཟུང་། སློབ་དཔོན་གྱི་ལྷ་དབྱེ། བདུག་རྫས་གུ་གུལ་སྦྱར་བའི་སྤོས་ཕོར་བཟུང་ལ། རོལ་མོ་དང་བསྟུན་པའི་ལག་སྟབས་བྱ་ཞིང་། སྦྲཾ་སྦྲཾ་༡༢༣ཞེས་དང་དགུ་བརྡུང་གཅིག དཀོན་མཆོག་སོགས་ལྷ་དང་དབྱེ། ཚིག་འདུར་ཤུར་གང་རུང་གི་མཐར་ཚིག་རོལ་དགུ་བརྡུང་ཆེམས་བརྡུང་དང་བསྟུན་ལས་རྡོར་གྱི་ཕུད་ཆང་ཕྱིར་གཏོར་སློབ་དཔོན་གྱི་ལིངྒ་དུད་པས་བདུག ལྕམ་དྲལ་སྔགས་ཀྱི་མཐར་སརྦ་དེ་ཝ་རཀྵ་བི་རེ་ཤ་མ་ཧཱུྃ་ཕཊ། ཅེས་ཅི་རིགས་བརྗོད། དེ་ནས་རྡོར་དྲིལ་ཐོགས་ལ།
རོལ་མོ་དང་བསྟུན་པའི་ལག་སྟབས་དང་། སྦྲཾ་སྦྲཾ་གཅིག་གཉིས་གསུམ་ཞེས་དང་། བདུན་བརྡུང་གསུམ་ཆེ་གཅིག་དཔང་གཟུགས་ལ་འདས་དང་མའི་འདུར་གདངས་དང་བཅས་སྲིད་པའི་ནས། ཁ་དམར་བསྲུང་མ་གཉན་གྱི་ཐོབ་བར་ལ་ང་ཡི་མ་ཉེས་ནས་སྦྲེལ་མཐར་བདུན་བརྡུང་གསུམ་ཆེ་གཅིག་རྡོར་དྲིལ་བཞག ཟངས་རལ་ཐོགས་ལ་བསྐུལ་འདུར་ཤུར་གང་རུང་གི་རྗེས་སུ་ཚིག་རོལ་དགུ་བརྡུང་གི་མཐར་ཆེམས་བརྡུང་དང་བསྟུན་ལྕམ་དྲལ་གྱི་སྔགས་བརྗོད་བཞིན་པས་སྐམ་ཐུན་རློན་ཐུན་གྱིས་བྲབས། མགོ་ལ་དུམ་བུ་གཅིག་དང་། ལག་པ་གཡས་གཡོན་གྱི་དཔུང་པ་གྲུ་མོ་མཁྲིག་མ་རྐང་པའི་དཔྱི། སྤུས་མོ་བོལ་རྣམས་ཐོག་མར་འཕྲལ། དེ་ནས་དུམ་བུར་བྱས་ཏེ་རྣམ་ཤེས་མི་བསྐྱོད་པའི་ཞིང་ཞེས་པ་མདུན་གྱི་ཆོས་སྐྱོང་གི་ཐུགས་དང་དབྱེར་མེད་དུ་བསྲེས་ནས་འཇོག་པའི་ལྟ་བ་ལ་ཕྱག་མཚན་གྱེན་དུ་བསྒྲེང་བ་སོགས་སྤོར་བའི་སྟེང་ཀ་གོང་དཀར་ལུགས་ལ་མེད་ཅིང་། འདིར་བསྒྲལ་མཆོད་ཀྱི་སྐོར་ཡང་ཞལ་གྱི་གཏོར་མ་ཞི་དྲག་གི་ཆོ་ག་གནམ་ལྕགས་འབར་བ་སོར་བཞག་ལ་ཚིག་བསྒྱུར་བ་ཡིན་པས་དེ་བཞིན་བྱ།
དྲག་དུང་གཞན་རྣམས་མཐོང་བརྒྱུད་བཞིན། བསྒྲལ་མཆོད་གྲུབ་མ་ཐག་ལིང་རོ་དེ་ནས་ལས་རྡོར་གྱི་ཕུད་མཚོན་ཙམ་ཞིག་ཟོར་གཏོར་མ་ལ་བླུགས་ལ་སྨན་རག་གི་བྲན། ལྷག་མ་གསོལ་ཀའི་ཕྱིར་གཏོར་དྲུང་དུ་བཞག ཞྭ་གྱོན་ཞིང་། རྔ་ཕྱིར་བརྡུང་དེ་གའི་མུ་ནས་རོལ་མོ་དགུ་བརྡུང་གཅིག བསྐུལ་འདུར་ཤུར་གང་རུང་གི་མཐར་ཚིག་རོལ་དགུ་བརྡུང་བྱས་ལ་བཞག ལྕམ་དྲལ་གྱི་སྔགས་སོ་སོ་ནས་ཉེར་གཅིག་རེ་འུར་འདོན། དེ་ནས་ཐོག་མར་གཏོར་མའི་དྲུང་དུ་སྣོད་གཅིག་གི་ནང་དུ་ལིངྒའི་དུམ་བུ་དང་གོང་དུ་གསོལ་བར་བཤམས་པའི་ཟས་སྣ་རྣམས་བསྡུས་གཡས་ཁྲག་ཕོར་དང་། གཡོན་དུ་ཆང་ཕོར་བཤམས་ལ། ཆོས་ཉིད་ཞི་བའི་སོགས་ཤླཽ་ཀ་གཅིག་ལ་བསྐང་གསར་སྤྱན་འདྲེན་གྱི་དབྱངས་རོལ།
དེ་རྗེས་འདུར་མའི་མཐར་གསུམ་བརྡེག་གསུམ། མགོན་པོའི་མཚན་གསོལ་གྱི་དབྱངས་རོལ་སོགས་མགོན་མདོས་བཞིན་གསོལ་ཁའི་བཅོལ་བསྐུལ་གྱི་མཐར་དྲག་རོལ་དུང་རྐང་གླིང་ཡང་མགོན་མདོས་བཞིན་བྱས་ལ། ལས་གཏོར་གྱི་གཏོར་མའི་མདུན་ནས་གསོལ་ཁའི་རྫས་དང་ཁྲག་ཆང་བཏབ། ཡང་གཏོར་མའི་གཡས་སུ་སྔར་བཞིན་བཤམས། གོང་བཞིན་གསུམ་བརྡེག་བྱས་པ། ཆོས་ཉིད་ཞི་བའི། བདེ་ཆེན་ལྷུན་གྲུབ་མའི་དབྱངས་རོལ་གཞན་ཐམས་ཅད་གོང་འདྲ་ཡང་གཏོར་མ་རྒྱབ་ཏུ་བཤམས་ལ། ཆོས་ཉིད་ཞི་བའི་ལ་མྱུར་མགྱོགས་སྡེ་བརྒྱད་ཀྱི་དབྱངས་རོལ་གཞན་འདྲ། ཡང་གཡོན་དུ་གཤམ་ལ། ཆོས་ཉིད་ཞི་བའི་ལ་ཤར་ཕྱོགས་སྒོ་སྲུང་མའི་དབྱངས་བཅུག་ནས་ཚིགས་རྐང་དགུ་བདུན་གྱི་བརྒྱད་བསྒྱུར་བ་དང་།
གསུམ་བརྡེག་ལེན་མེད་གཞན་འདྲ་ཡང་མདུན་དུ་བཤམས། ཧཱུྃ་ངའ་ངའ་ཞེས་སྦྱར་ལ། ཆོས་ཉིད་ཞི་བའི་ལ་བཻཌཱུརྻ་སྔོན་པོའི་དབྱངས་རོལ་གཞན་འདྲའོ། ། གསོལ་ཁ་ལ་བསྟོད་པ་ནས་བཅོལ་བསྐུལ་གྱི་བར་ལན་ལྔ་བྱེད་པ་དེའི་རྩ་བའི་ཡིག་རྙིང་གི་དགོངས་པར་རང་ལུགས་བླ་མ་གོང་མའི་ཕྱག་ལེན་གྱི་རྒྱུན་ཡར་ཀླུང་པ་ཁུ་དཔོན་ནས་བརྒྱུད་ཀུན་མཁྱེན་རྡོ་རྗེ་གདན་པ་ལ་བཀའ་བབས་པ་དེ་སོར་བཞག་ཡིན། གཏོར་བཟློག་གི་དངོས་བསྟན་ལ། དེ་ནས་ཚོགས་འཁོར་སོགས་བྱ་བ་བཤད་པ་བཞིན་བྱས་ཀྱང་ཆོག གཏོར་མ་འཕངས་པའི་ཉིན་གྱི་ངག་འདོན་རྣམས་གོམས་པར་བྱས་བའི་ཕྱིར་བསྐུལ་བྱས་ཀྱང་མི་འགལ་བས་ན་གསོལ་ཁ་རྗེས་མར་ཆེམས་བརྡུང་གི་མཐར་གསུམ་བརྡེག་ལེན་ཅན་བྱས་ལ་ཀྱེ་བོས་མ་ཚིག་རྐང་བཞི་དང་། ཚིག་རྐང་ལྔ་ལ་ཆོས་ཉིད་མའི་དབྱངས་རོལ་ལུགས་རྔ་ནང་བརྡུང་། དཔལ་ལྡན་གནོད་སྦྱིན་སོགས་འདུར་ཤུར་གང་རུང་། བཟློག་རོལ་ཆོས་ཉིད་མ་ལུགས།
བཟློག་པ་ཚིག་རྐང་བདུན་སྦྲེལ་ནས་ཆོས་ཉིད་མའི་བཟློག་དབྱངས་རོལ་མོ། སྲིད་པའི་ཁྲམ་ཁ་ནས་འདུར་ཤུར་གང་རུང་མ་མོའི་ཁྲག་ཟོར་དང་། ནད་རིམས་བཞི་བརྒྱ་དང་། བུད་མེད་དམོད་ཟོར་རྣམས་ཚིག་རོལ་དགུ་བརྡུང་། རྒྱལ་བསེན་བར་ཆད་སོགས་ཀྱི་རྗེས་སུ། དེ་ལ་སོགས་པའི་གདུག་སེམས་རྣམས། ། ཐམས་ཅད་སྡང་བའི་དགྲ་ལ་བྷྱོཿ ། ཞེས་དང་། ཐམས་ཅད་རྦོད་གཏོང་ལ་ཚིག་རོལ་དགུ་བརྡུང་། ཁྱེད་ལ་ཕྲིན་ལས་སོགས་གོང་བསྐང་བ་བཞིན་མཐར་དགུ་བརྡུང་།
ཡང་ཐམས་ཅད་སྡང་བའི་སོགས། དུས་འདིར་ལ་ཚིག་རོལ་དགུ་བརྡུང་། བསྐུལ་རྣམས་ཀྱི་གྲལ་གྱི་བཤན་པ་དང་། འདིར་ཡིག་ཕྲེང་ཕྱེད་མི་གསལ་བཤན་པའི་དང་། སྲོག་བདག་བརྒྱད་ཀྱི་དང་། དགྲ་བོའི་སྲོག་རྩ་དང་། དགྲ་བགེགས་བསྒྲལ་བའི་རྣམས་ལ་ཚིག་རོལ་དགུ་བརྡུང་རེ་རེ་བྱས་ལ། རྗེས་མའི་མཐར་ཆེམས་བརྡུང་གསུམ་བརྡེག་ལེན་ཅན། ཚོགས་འཁོར་ཀྱཻ་རྡོར་ལྟར་ན། མགོན་མདོས་བཞིན་ལ་ཞལ་གྱི་གཏོར་སྔགས་ཀྱི་རྗེས་སུ་བེཀྩེའི་གཏོར་སྔགས།
ལྷག་མ་སྤྱི་བཏབ། ཕུར་པ་ལྟར་ན་གཏོར་སྒྲུབ་ཞག་དུ་བྱེད་ཀྱི་བར་ལ་ལྷག་མ་བསགས་ལ་ཟོར་འཕེན་ཉིན་གསོལ་ཁའི་རྗེས་སུ་ཚོགས་ཐོག་མཐའ་བར་གསུམ་དང་། ལྷག་མ་རྒྱས་བསྡུས་སྒྲུབ་ཐབས་རྒྱས་འབྲིང་དང་བསྟུན་པའི་གང་དགོས་བྱ། གང་ལྟར་ཡང་ཉིན་དང་པོ་རྣམས་ལ། སྤྱི་བཏབ་ཀྱི་རྗེས་སུ་བེཀྩེའི་སྒོས་བཏབ། སྲིད་ཞི་དཔལ་འབྱོར་མ་བདག་བསྐྱེད་གང་བྱས་དང་བསྟུན་པའི་གཞུག་ཆོག་དང་། འཕེན་ཉིན་གསོལ་ཁ་ཚོགས་ཕུད་ཕུལ་གྲུབ་ནས་སམ། ཡང་ན་ལྷག་མ་གྲུབ་ནས་སློབ་དཔོན་ཆས་སུ་བཞུགས་ཏེ་ཇི་ལྟར་རིགས་པར་ཀྱེ་བོས་ཀྱིས་བསྐུལ་མཐར་རོལ་མོ་གསུམ་བརྡེག་ལེན་ཅན་གྱི་རྗེས་སུ་རོལ་མོ་སྦྲཾ་སྦྲཾ་༡༢༣བྱས་ཞེས་སོགས་གསུམ་བརྡུང་ངམ། འགའ་རེ་བྱས་ཞེས་པ་དེ་བཞིན་བོས་ནས་བཞི་བརྡུང་ཞེས་པའང་སྣང་བས་དེའི་མུ་ནས་གཏོར་མ་ཕྱིར་འཁྱེར་ལ་ཇི་ལྟར་རིགས་པར་ར་གཟུགས་འབྲི་མོག་གིས་བྱུགས་པ་དང་གསེར་སྐྱེམས་བཤམས། ཟོར་གཏོར་ཡང་རེ་ཞིག་བཞག་ལ།
རོལ་མོ་གསུམ་བརྡེག་ལེན་ཅན་དང་། འདིར་བསྒོས་བཏབ་ཀྱི་མཐར་འཐེན་རྐང་ཆེམས་བརྡུང་གཉིས། དགུ་བརྡུང་སོགས་དྲུག་ཅུ་པ་བཞིན། བཟློག་པའི་དབྱངས་རོལ་ཚང་མ་གོང་བཞིན་བྱས་ལ། གཏོར་མ་འཕེན་པར་གསུམ་བརྡེག་ལེན་ཅན་བྱས་ནས་རྔ་རོལ་བཞག གསེར་སྐྱེམས་ཀྱཻ་རྡོར་ལྟར་ན་དྲུག་ཅུ་པ་བཞིན། ཕུར་པའི་གསེར་སྐྱེམས་བསྡུས་པ་ལྟར་ལ་དཔལ་ལྡན་རྩ་བརྒྱུད་བླ་མའི་རྗེས་སུ། ཞིང་སྐྱོང་དབང་ཕྱུག་ཞལ་བཞི་པ། ། ལྕམ་དྲལ་དྲེགས་པའི་ཚོགས་དང་བཅས། ། ཞེས་པའི་ཁོངས་སུ་བེཀྩེ་འདུས་ཀྱང་དམིགས་བསལ་བྱེད་པར་སྤྲོ་ན།
སྐྱེས་བུ་དབང་གི་མདོག་ཅན་དང་། ། པདྨ་གར་གྱི་དབང་ཕྱུག་མ། ། ལས་མཁན་སྲོག་བདག་དམར་པོ་དང་། ། གྱིང་བརྒྱད་ཤན་པ་ཉེར་གཅིག་སོགས། ། བེཀྩེ་ལྕམ་དྲལ་འཁོར་བཅས་དང་། ། དུར་ཁྲོད་བདག་པོ་སོགས། བླ་མ་རིག་འཛིན་མ་ལྟར་ན། ། བསྟན་པ་སྲུང་མཛད་སོགས་རྫོགས་མཚམས་སྐྱེས་བུ་སོགས་གོང་གི་དེ་སྦྱར་ལ། འཁོར་བཅས་རྣམས། གསེར་སྐྱེམས་གཙང་མ་འདི་བཞེས་ལ།
གདུག་པའི་དགྲ་བགེགས་སོགས། ཕྱོགས་བཅུའི་འཇིག་རྟེན་སྐྱོང་རྣམས་དང་སོགས། གསེར་སྐྱེམས་གྲུབ་ནས་ཆེམས་བརྡུང་གི་རྗེས་སུ་དགུ་བརྡུང་། སྲིད་པའི་རྩེ་མོ་སོགས་དཔང་གཟུགས་འདུར་ཤུར་གང་རུང་གི་མཐར་ཚིག་རོལ་དགུ་བརྡུང་ཟོར་ལམ་དབྱེ་བ་རྒྱུན་བཞིན་བསྐུལ་གོང་བཞིན་ལ་བྷྱོཿགཞན་ཡང་ཁྱོད་ཀྱི་སོགས་དང་བསྟུན། སློབ་དཔོན་གྱིས་རྭ་ཟོར་ཐོགས་ལ་འགྲོས་ཀྱི་ངང་ནས་གཏོར་མ་དང་ཉེ་བར་ཕྱིན། བདེ་ཆས་དང་བཅས་བསྐུལ་རྫོགས་པའི་དགུ་བརྡུང་གི་མཐར་ཛམ་གྱི་རྗེས་སུ་ཆེམས་བརྡུང་དང་བསྟུན་བེཀྩེ་ལྕམ་དྲལ་གྱི་སྔགས་བཟླ་བཞིན་པས་རྭ་ཟོར་འཕངས། གཏོར་མ་ཛམ་ལེན་སྔོན་འགྲོས་འཕངས་ཤིང་། བསྲུང་འཁོར་སོགས་རྒྱུན་བཞིན། དེའི་སང་ཉིན་གཏང་རག་བསྐང་གསོ་བྱེད་པ་ལྟ་བུ་ཡིན་སྒྲུབ་ཁང་འགུག་ནས། སྲིད་ཞི་དཔལ་འབྱོར་མ་སོགས་ཀྱཻ་རྡོར་ལྟར་ན་དེའི་གོང་དུ་ཚོགས་ལ་ལོངས་སྤྱོད་དང་།
ལྷག་གཏོར་སྒྲུབ་གཏོར་རྣམས་དེ་འཕྲལ་འབུལ་བ་ལྟ་བུ་ཡིན་ན་གཏོར་རྒྱག་གྲུབ་འཕྲལ་སྒྲུབ་ཁང་གི་རྩེར་སྤྱི་བཏབ་གཏོར་སྤོད་རྣམས་སོང་བཞིན་ལ་བེཀྩེའི་སྤྱི་བཏབ་སྦྱར། ཕུར་པ་ཡིན་ན་བསྟན་སྐྱོང་། སྒྲུབ་ཁང་དུ་མཇུག་ཆོག་བྱ་བ་སོགས་རྒྱུན་གྱི་ཕྱག་ལེན་གྱི་རིགས་འགྲེ་ཤེས་སོ།། །། ཞེས་པ་འདི་ཡང་ས་སྐྱ་པ་ཀུན་བློས་སྦྱར་བའི་ཡི་གེ་པ་ནི་གཞུ་ལུང་པའོ།། །། སརྦ་མངྒ་ལཾ།། །། PAGE * MERGEFORMAT 2 ཀུན་དགའ་བློ་གྲོས། ས་སྐྱར་བེཀྩེ་ལྕམ་དྲལ་གྱི་གཏོར་བཟློག་ཇི་ལྟར་མཛད་ཚུལ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
