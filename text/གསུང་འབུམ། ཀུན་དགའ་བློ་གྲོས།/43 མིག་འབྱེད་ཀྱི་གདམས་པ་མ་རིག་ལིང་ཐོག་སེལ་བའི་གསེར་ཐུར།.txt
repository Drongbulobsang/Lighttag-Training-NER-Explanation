གསུང་འབུམ། ཀུན་དགའ་བློ་གྲོས།
པོད ༤༣
མིག་འབྱེད་ཀྱི་གདམས་པ་མ་རིག་ལིང་ཐོག་སེལ་བའི་གསེར་ཐུར།
༄༅། །མིག་འབྱེད་ཀྱི་གདམས་པ་མ་རིག་ལིང་ཐོག་སེལ་བའི་གསེར་ཐུར་ཞེས་བྱ་བ་བཞུགས་སོ།། ན་མོ་ལོ་ཀེ་ཤྭ་ར་ཡེ། མངའ་བདག་མྱང་རལ་གྱི་གཏེར་མ་ཐུགས་རྗེ་ཆེན་པོའི་སྒོ་ནས་མིག་གསལ་བྱེད་ཀྱི་གདམས་པ་ཉམས་སུ་ལེན་ཚུལ་ནི། སངས་རྒྱས་ཆོས་ཚོགས་མ་ཚར་གསུམ་ཚད་མེད་བཞི། སྭ་བྷ་ཝའི་སྔགས་ཀྱིས་སྟོང་པར་སྦྱངས། སྟོང་པའི་ངང་ལས་པཾ་ལས་པདྨ་ཨ་ལས་ཟླ་བའི་སྟེང་དུ་ཧྲཱིཿདཀར་པོ་ལས་འོད་འཕྲོས། དོན་གཉིས་བྱས། ཚུར་འདུས་ཡོངས་སུ་གྱུར་པ་ལས་རང་ཉིད་ཐུགས་རྗེ་ཆེན་པོ་སྐུ་མདོག་དཀར་པོ་ཞལ་གཅིག་ཕྱག་བཞི་པ། ཕྱག་དང་པོ་གཉིས་སྔགས་ཆུ་མིག་ལ་བྱུགས་པའི་ཕྱག་རྒྱ་ཅན་གཡས་འོག་མས་དངུལ་བུམ་བདུད་རྩིས་གང་བ་དང་། གཡོན་འོག་མས་དངུལ་དཀར་གྱི་མེ་ལོང་བསྣམས་པ།
དར་དང་རིན་པོ་ཆེས་བརྒྱན་ཅིང་། ཞབས་གཉིས་མཉམ་པའི་སྟབས་ཀྱིས་བཞེངས་པ། དེའི་ཐུགས་ཀར་ཧྲཱིཿདཀར་པོའི་མཐར་སྔགས་འཕྲེང་གིས་བསྐོར་བ་ལས་འོད་ཟེར་འཕྲོས་པ་མིག་འབྱེད་ཕྱག་རྒྱའི་རྩེ་ནས་སེམས་ཅན་ལ་ཕོག་པས་རླུང་མཁྲིས་བད་ཀན་འདུས་ནད་འདོད་ཆགས་ཞེ་སྡང་གཏི་མུག་ལས་གྱུར་པའི་མིག་ནད་ཐམས་ཅད་ཞི་བར་བྱས། སངས་རྒྱས་བྱང་སེམས་ཀྱི་ཐུགས་རྗེ་བྱིན་རླབས་ནུས་མཐུ་ཐམས་ཅད་འོད་ཟེར་གྱི་རྣམ་པར་སྙིང་ཁའི་ཧྲཱིཿཡིག་སྔགས་ཕྲེང་དང་བཅས་པ་ལ་ཐིམ་པས་རྒྱུད་བྱིན་གྱིས་བརླབས་ཤིང་ཡེ་ཤེས་སྤྱན་དང་ལྡན་པར་གྱུར། ཕྲེང་བ་ལ་གྲངས་བཟུང་ལ། ཏདྱ་ཐཱ། ཨོཾ་ཧཱུ་ཡ་ཧཱུ་ཡ། ཧཱུ་དུ། ཧཱུ་དུ། ཀི་ལི།
ཀི་ལི། ཙཀྵཱུ་མཻ་ཏྲི་ཤ་ཏྲུན་ཡ་སྭཱཧཱ། ཞེས་ཇི་ལྟར་རིགས་པ་བཟླས་པའི་མཐར་རྒྱུན་གཏན་ལག་གཡོན་གྱི་སྲིན་ལག་གི་རྩ་བ་སྔོན་དང་། དེ་མིན་མིག་གང་མི་གསལ་བའི་སྲིན་ལག་གི་རྩ་བར། ཐུ་གསུམ། ཧཱུ་གསུམ། ཕུ་གསུམ་བྱས་ལ་མཆིལ་མ་སྲིན་རྩེ་གཡས་གཡོན་རྩེ་མོས་རྣལ་རྒྱུན་དུ་མིག་གཡོན་སྔོན་དང་། དེ་མིན་གང་མི་གསལ་བའི་མིག་ཕུག་ནས་སྲིན་ལག་གཉིས་བསྣོལ་ནས་གཡས་གཡོན་གྱི་ཕྱིར་ཕུགས། དེ་རྗེས། སྐྱོན་གྱིས་མ་གོས་སྐུ་མདོག་དཀར་སོགས་དང་།
ཀུན་མཁྱེན་ཡེ་ཤེས་སྤྱན་ལྡན་སྐྱོན་བྲལ་ཡང་། ། གུས་པས་འཕགས་པའི་སྤྱན་ནི་དབྱེ་བགྱིས་པས། ། ནམ་མཁའི་ཐར་ཐུག་གྱུར་པའི་སེམས་ཅན་རྣམས། ། སངས་རྒྱས་ཡེ་ཤེས་སྤྱན་ནི་ཐོབ་པར་ཤོག ། ཨོཾ་ཙཀྵཱུ་ཙཀྵཱུ་ས་མནྟ་ཙཀྵཱུ་བི་ཤྭ་དྷ་ནེ་སྭཱཧཱ། དགེ་བ་འདི་ཡིས་མྱུར་དུ་བདག ། སྤྱན་རས་གཟིགས་དབང་འགྲུབ་གྱུར་ནས། ། འགྲོ་བ་གཅིག་ཀྱང་མ་ལུས་པ། ། དེ་ཡི་ས་ལ་འགོད་པར་ཤོག ། བགེགས་རིགས་སྟོང་ཕྲག་སོགས་ཀྱིས་བཀྲ་ཤིས་བྱའོ།། །།
ཅེས་པ་འདི་ཡང་ཉེར་གནས་འོད་ཟེར་གྱི་ཁ་ཏོན་དུ་ས་སྐྱ་པ་ཀུན་བློས་གེ་རེ་མདོ་ཆོས་གཞིས་ཀར་ས་ལོ་འཇམ་པའི་རྡོ་རྗེའི་གཟིམས་ཁང་ཐེག་ཆེན་དུ་སྦྱར་བ་ཀཱ་ལྱན་ཝརྟནྟུ།། །། PAGE * MERGEFORMAT 2 ཀུན་དགའ་བློ་གྲོས། མིག་འབྱེད་ཀྱི་གདམས་པ་མ་རིག་ལིང་ཐོག་སེལ་བའི་གསེར་ཐུར། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
