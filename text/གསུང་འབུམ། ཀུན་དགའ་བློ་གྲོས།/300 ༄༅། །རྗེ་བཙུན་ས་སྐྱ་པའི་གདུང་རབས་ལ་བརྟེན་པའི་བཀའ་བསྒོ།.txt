གསུང་འབུམ། ཀུན་དགའ་བློ་གྲོས།
པོད ༣༠༠
༄༅། །རྗེ་བཙུན་ས་སྐྱ་པའི་གདུང་རབས་ལ་བརྟེན་པའི་བཀའ་བསྒོ།
༄༅། །རྗེ་བཙུན་ས་སྐྱ་པའི་གདུང་རབས་ལ་བརྟེན་པའི་བཀའ་བསྒོ། ཨོཾ་སྭསྟི། རྣམ་ཀུན་མཆོག་ལྡན་གྱི་སྟོང་པ་ཉིད་དང་མཆོག་ཏུ་མི་འགྱུར་བའི་བདེ་བ་ཆེན་པོ་རོ་མཉམ་པའི་ཟབ་མོ་ཆོས་ཀྱི་སྐུ། ངེས་པ་ལྔ་དང་ལྡན་ཞིང་ཐེག་ཆེན་གྱི་ཆོས་ལ་རྫོགས་པར་ལོངས་སྤྱོད་པའི་ལོངས་སྤྱོད་རྫོགས་སྐུ། སྲིད་པ་ཇི་སྲིད་པ་དེ་སྲིད་དུ་འགྲོ་ཕན་སྣ་ཚོགས་མཛད་པའི་སྤྲུལ་པའི་སྐུ། དེ་དག་གི་མཁྱེན་པའི་ཡེ་ཤེས་རྗེ་བཙུན་འཇམ་པའི་དབྱངས། བརྩེ་བའི་ཐུགས་རྗེ་ཕྱག་ན་པད་དཀར་མཐུ་སྟོབས་དབང་ཕྱུག་གསང་བའི་བདག་པོ་རྣམས་ཀྱི་རང་བཞིན། སྤྱི་རིང་། གཡུ་རིང་། གཡུ་སེ།
མ་སངས་སྤྱི་རྗེ། དཔའ་བོ་སྟག སྟག་པོ་འོད་ཅན། གཡའ་སྤང་སྐྱེས་ཀྱི་བར་དུ་བྱོན་པའི་འོད་གསལ་ལྷའི་གདུང་རབས་རྣམས་དང་། འཁོན་བར་སྐྱེས། དཔལ་པོ་ཆེ། ཀླུའི་དབང་པོ། རྡོ་རྗེ་རིན་ཆེན། ཤེས་རབ་ཡོན་ཏན། ཡོན་ཏན་འབྱུང་གནས།
ཚུལ་ཁྲིམས་རྒྱལ་པོ། གཙུག་ཏོར་ཤེས་རབ། དགེ་སྐྱབས། དགེ་མཐོང་། འཁོན་སྟོན་བལ་པོ། ཤཱཀྱ་བློ་གྲོས། ཤེས་རབ་ཚུལ་ཁྲིམས་ཀྱི་བར་དུ་བྱོན་པའི་མཐུ་ཆེན་འཁོན་གྱི་གདུང་རབས་རྣམས་དང་། དཀོན་མཆོག་རྒྱལ་པོ། བརྩེ་ཆེན་ཀུན་དགའ་སྙིང་པོ། ཀུན་དགའ་འབར།
སློབ་དཔོན་བསོད་ནམས་རྩེ་མོ། རྗེ་བཙུན་གྲགས་པ་རྒྱལ་མཚན། དཔལ་ཆེན་འོད་པོ། ས་པཎྜི་ཏ་ཀུན་དགའ་རྒྱལ་མཚན། བཟང་ཚ་བསོད་ནམས་རྒྱལ་མཚན། འཕགས་ཆེན་བློ་གྲོས་རྒྱལ་མཚན། ཕྱག་ན་རྡོ་རྗེ། རིན་ཆེན་རྒྱལ་མཚན། ཡེ་ཤེས་རྒྱལ་མཚན། དྷརྨཱ་ཕ་ལ་རཏྣ་བྷ་དྲྭ།
བདག་ཉིད་ཆེན་པོ་བཟང་པོ་དཔལ། བསོད་ནམས་བཟང་པོ། རཏྣ་ཤྲཱི། ཏ་ཤྲཱི་ཀུན་དགའ་བློ་གྲོས་ཀྱི་བར་དུ་བྱོན་པའི་དཔལ་ལྡན་ས་སྐྱ་པ་སྤྱི་ལ་དབང་བའི་གདུང་རབས་རྣམས་དང་། ཉི་མ་དཔལ། ཀུན་དགའ་ལེགས་པའི་རྒྱལ་མཚན། བསོད་ནམས་བློ་གྲོས། གྲགས་པ་རྒྱལ་མཚན། ཀུན་དགའ་ལེགས་པའི་བློ་གྲོས། རྣམ་སྲས་རྒྱལ་མཚན།
ཆོས་རྒྱལ་མཚན། ཀུན་དགའ་བློ་གྲོས། ནམ་མཁའ་ལེགས་པ། ནམ་མཁའ་རྒྱལ་མཚན། ནམ་མཁའ་རིན་ཆེན། ནམ་མཁའ་བཀྲ་ཤིས། ས་ལོ་ཙཱ་བ་འཇམ་པའི་དབྱསང་ཀུན་དགའ་བསོད་ནམས། གྲགས་པ་རྒྱལ་མཚན་དཔལ་བཟང་པོ། ངག་གི་དབང་ཕྱུག འཇམ་དཔལ་གྲགས་པ།
ཚེ་བརྟན་བཀྲ་ཤིས། ཀུན་དགའ་བསམ་འགྲུབ། དཔལ་ས་སྐྱ་པ་ཆེན་པོ་སྔགས་འཆང་བླ་མ་ཐམས་ཅད་མཁྱེན་པ་ངག་དབང་ཀུན་དགའ་རིན་ཆེན་བཀྲ་ཤིས་གྲགས་པ་རྒྱལ་མཚན་དཔལ་བཟང་པོ། འཇམ་དབྱངས་བསོད་ནམས་དབང་པོ། སྔགས་འཆང་གྲགས་པ་བློ་གྲོས། སྒར་ཆེན་མཐུ་སྟོབས་དབང་ཕྱུག རྗེ་བཙུན་ཀུན་དགའ་དབང་རྒྱལ། དཔལ་ས་སྐྱ་པ་ཆེན་པོ་སྔགས་འཆང་བླ་མ་ཐམས་ཅད་མཁྱེན་པ་ངག་དབང་ཀུན་དགའ་བསོད་ནམས་གྲགས་པ་རྒྱལ་ཚན་དཔལ་བཟང་པོ། འཇམ་དབྱངས་བསོད་ནམས་དབང་ཕྱུག སྔགས་འཆང་ཀུན་དགའ་བཀྲ་ཤིས།
རྡོ་རྗེ་འཆང་ངག་དབང་ཀུན་དགའ་བསོད་ནམས་རིན་ཆེན་བཀྲ་ཤིས་གྲགས་པ་རྒྱལ་མཚན་དཔལ་བཟང་པོ། གང་དེའི་དལ་འབྱོར་གྱི་ལུས་རྟེན་བཟང་པོར་རྗེས་སུ་བཟུང་བ་ངོས་སྤུན་གཉིས་ཀྱི་མི་བརྒྱུད་ཡོད་ལས་ཆེ། གཞན་ཡང་རྒྱུད་སྡེ་བཞིའི་ལྷ་ཚོགས། སངས་རྒྱས་བྱང་སེམས། རང་རྒྱལ་ཉན་ཐོས་གྲུབ་པ་རིག་འཛིན། དཔའ་བོ་མཁའ་འགྲོ། ཆོས་སྲུང་གནོད་སྦྱིན་ནོར་ལྷའི་ཚོགས་དང་བཅས་པ་ཞེས་བརྗོད་ན་སྐྱབས་གནས་རག་པ་རྣམས་ཕ་ལམ་འདིས་ཁོངས་སུ་འཐུས་འདྲ་ཞིང་། ནང་གསལ་ཀྱི་དབྱེ་བ་ལ་ནི་བསམ་གྱིས་མི་ཁྱབ་སྟེ། དཔེར་མཚོན་ན་ད་ལྟའི་བསྐལ་བཟང་འདིའི་སངས་རྒྱས་འཁོར་བ་འཇིག གསེར་ཐུབ།
འོད་སྲུང་གསུམ་གྱི་བསྟན་པ་རྫོགས་ནས་བདག་ཅག་གི་སྟོན་པའི་བསྟན་པའི་དབང་དུ་བྱས་ནའང་སྡེ་སྣོད་གསུམ་དང་རྒྱུད་སྡེ་བཞི་ནས་གསུངས་པའི་སྐྱབས་གནས་བསམ་གྱིས་མི་ཁྱབ་ཅིང་། དེ་དག་གི་བརྒྱུད་པ་འཛིན་པའི་མཁས་གྲུབ་ཀྱང་འཕགས་ཡུལ་དུ་ཇི་སྙེད་བྱོན་པ་རྣམས་དང་། བོད་དུ་བསྟན་པ་སྔ་དར་ཕྱི་དར་ལ་རྒྱལ་བའི་བསྟན་པ་མཐུན་ཞིང་། མཁས་གྲུབ་སོ་སོས་བཀྲལ་བའི་གྲུབ་མཐའ་རིགས་མི་གཅིག་པ་དུ་མ་བཞུགས་པའི་རྣམ་འདྲེན་དམ་པ་སོ་སོའི་མཚན་ནས་སྨོས་ཚོད་མེད་ཅིང་རང་རེ་རྗེ་བཙུན་ས་སྐྱ་པ་ལ་བཀའ་བབས་པའི་ཆོས་སྐོར་རྒྱ་མཚོ་ལྟ་བུའི་བརྒྱུད་པའང་མང་ཆེས་པས་འདིར་དོན་གྱི་སྙིང་པོ་འཆི་མེད་འཁོན་རིགས་ས་སྐྱ་པའི་གདུང་བརྒྱུད་སྤྱི་དང་བྱེ་བྲག་ངེད་རང་སྤུན་གྱི་རུས་པ་ནི་དུས་མཆོད་བླ་བྲང་པ་ཡིན་པས་བཀའ་བསྒོ་སྤྱིར་བཏང་ཙམ་ལ་བརྒྱུད་རིམ་འདིས་མ་འཐུས་པ་མི་འདུག་ཅིང་། གཞན་ཡི་དམ་སོགས་ཀྱང་གོང་འཁོད་དེར་ཧ་ལམ་ཚང་ཡོད་པ་བློ་འཇགས་འཚལ།། །། མངྒ་ལཾ།། །། དགེའོ།། །། PAGE * MERGEFORMAT 2 ཀུན་དགའ་བློ་གྲོས། རྗེ་བཙུན་ས་སྐྱ་པའི་གདུང་རབས་ལ་བརྟེན་པའི་བཀའ་བསྒོ། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
