གསུང་འབུམ། ཀུན་དགའ་བློ་གྲོས།
པོད ༣༣༩
གནོད་སྦྱིན་བེཀྩེ་ལྕམ་དྲལ་གྱི་དྲག་སྐུལ་དབང་སྙིང་ནོར་མཛོད།
༄༅། །གནོད་སྦྱིན་བེཀྩེ་ལྕམ་དྲལ་གྱི་དྲག་སྐུལ་དབང་སྙིང་ནོར་མཛོད་བཞུགས་སོ།། ཀྱཻ་གང་སྔོན་བསྐལ་པར་སྟོན་པའི་མཆེད་གྱུར་ཚེ། ། ལྔ་བདོའི་བསྟན་ལ་བསྟན་དགྲ་སྒྲོལ་བ་དང་། ། ལུང་རྟོགས་འཛིན་ཀུན་སྐྱོང་བར་ཞལ་བཞེས་པའི། ། ཐུགས་བསྐྱེད་དམ་བཅའ་དྲན་པའི་དུས་ལ་བབས། ། དབང་ལྡན་བྲག་དམར་འཕྱོང་ལྡིང་ཕོ་བྲང་དུ། ། ཟངས་རལ་ཡབ་དང་ཁྲག་རལ་ཡུམ་ཆེན་ལས། ། འཁྲུངས་པ་ཕྱི་རུ་བསེ་སྒོང་ལྕམ་སྲིང་གཉིས། ། མཐུ་རྩལ་རྨད་བྱུང་དྲན་པའི་དུས་ལ་བབས། ། མ་ཧཱ་དེ་ཝཱ་ཨེ་ཀ་ཛ་ཊཱི་ཡི། །
བཀའ་དང་དམ་ཚིག་ནོས་པའི་གནོད་སྦྱིན་ཆེ། ། འཇིགས་རུང་གདོང་དམར་ལྷ་མོ་འཁོར་བཅས་རྣམས། ། བསྟན་འགྲོའི་མགོན་དཔུང་མཛད་པའི་དུས་ལ་བབས། ། ཉི་འོད་གྲགས་པ་ཟླ་བ་ནག་པོ་དང་། ། ག་ཡ་དྷ་ར་གཉན་མར་ལོ་ཆེན་གཉིས། ། ས་ཆེན་གྲུབ་ཐོབ་འདར་ཕྱར་ལ་སོགས་པ། ། བླ་བརྒྱུད་བཀའ་དམ་དྲན་པའི་དུས་ལ་བབས། ། ཁྱད་པར་དྲིན་ཆེན་བླ་མ་དཔལ་ཆེན་དབང་། ། རྟ་མགྲིན་ཞབས་ཀྱིས་བདག་ལ་ཁྱེད་གཏད་ནས། ། ཅི་བཅོལ་ལས་ཀུན་སྒྲུབ་པར་བཀའ་བསྒོས་པའི། །
འདའ་དཀའ་དམ་ཚིག་དྲན་པའི་དུས་ལ་བབས། ། རྣལ་འབྱོར་བདག་གིས་མཁའ་མཉམ་ཕན་བདེའི་ཆེད། ། ལྷ་ཁྱོད་སྐུ་གསུང་ཐུགས་དང་ཕྱི་དང་གསང་། ། རྟེན་དང་མཆོད་གཏོར་གུས་པས་ཉེར་བཅས་ཏེ། ། རྒྱུན་དུ་བསྟེན་བསྒྲུབ་གསོལ་ཞིང་མཆོད་བསྟོད་ཀྱིས། ། དགེས་པ་བསྐྱེད་ལ་བརྩེ་བས་ཉེར་དགོངས་ཏེ། ། བསྟན་དང་བསྟན་འཛིན་འདུས་སྡེ་སྦྱིན་བདག་བཅས། ། སྤྱི་དང་བྱེ་བྲག་ཀུན་ལ་ཉིན་མཚན་དུ། ། བསྲུང་སྐྱོབས་བྱ་ར་མ་གཡེལ་ས་མཱ་ཡ། ། མ་རིག་ལས་ཉོན་འཁྲུལ་པས་རབ་བཅིངས་པས། །
ང་དང་ང་ཡིར་བཟུང་ལས་ནད་གདོན་དགྲ། ། སྣ་ཚོགས་འཁྲུལ་ངོར་ཤར་བའི་ལུས་སེམས་ལ། ། འཕྲལ་ཡུན་རང་གཞན་མི་འདོད་ཀུན་སྟེར་རྣམས། ། མྱུར་དུ་བསད་ཅིང་བསྒྲལ་བའི་དུས་ལ་བབས། ། བསྟན་པའི་དགྲ་བོ་བསྟན་འཛིན་ཡོངས་ལ་གནོད། ། འཇིག་རྟེན་མ་རུངས་བྱེད་དང་ཁྱད་པར་དུ། ། རྣལ་འབྱོར་བདག་དང་བདག་ལ་ལྟོས་བཅས་ལ། ། སྡང་ཞིང་གདུག་པའི་རིགས་ཀུན་གར་གནས་ཀྱང་། ། ཁྱེད་ཀྱི་མཐུ་སྟོབས་དྲག་ཤུལ་བསམ་ཡས་ཀྱིས། ། སྐྱོབས་པའི་ལྷ་ཕྲོལ་བསྲུང་བའི་མགོན་སྐྱབས་ཕྱེས། །
མི་ནོར་རྫས་གསུམ་ལྕགས་ཀྱུ་ཞགས་སྒྲོགས་དྲིལ། ། འབར་བས་ཟུངས་ཆིངས་སྡོམས་ལ་མྱོས་སུ་ཆུག ། མགོ་ལུས་ལྷུ་ཕྲོལ་ཤ་ཁྲག་སྲོག་དབུགས་བསྡུས། ། རྣམ་ཤེས་བདེ་ཆེན་དག་པའི་དབྱིངས་སུ་སྒྲོལ། ། ལོ་དང་ཟླ་ཞག་མ་འགྱངས་ད་ལྟ་ཉིད། ། མངོན་སྤྱོད་དྲག་པོའི་རྟགས་མཚན་མྱུར་དུ་སྟོན། ། མི་འབྲལ་བདག་གི་ལས་མཛོད་གནོད་སྦྱིན་ཆེ། ། དཀར་ཕྱོགས་རྒྱལ་བའི་རུ་མཚོན་མཁའ་དབྱིངས་བསྒྲེངས། ། ནག་ཕྱོགས་ཕམ་ནས་མིང་ཡང་མི་གྲགས་ཤིང་། ། ཕྱོགས་ལས་རྣམ་པར་རྒྱལ་བའི་ལེགས་ཚོགས་ཀུན། །
ནམ་མཁའི་ནོར་ལྟར་ཀུན་ཏུ་གསལ་བར་ཤོག། །། ཅེས་གནོད་སྦྱིན་ཆེན་པོ་བེཀྩེ་གཙོ་འཁོར་དྲག་བསྐུལ་འདི་འདྲ་ཞིག་གྱིས་ཞེས་ས་སྐྱ་པ་ཀུན་བློའི་བུ་མཐུ་བོ་དབང་གི་མཚན་ཅན་ནས་བསྐུལ་བ་བཞིན་འཕར་བའི་ལོ་སྨིན་དྲུག་ཟླ་བའི་ཉིན་ཕྱེད་དྲག་པོའི་དུས་ལ་བཙན་དྲག་པོ་རྒྱུ་བའི་ཡུལ་ཁའུ་སྨན་ཆབ་བླ་མ་མཉམ་མེད་དུ་སྦྱར་བའོ།། །། PAGE * MERGEFORMAT 2 ཀུན་དགའ་བློ་གྲོས། གནོད་སྦྱིན་བེཀྩེ་ལྕམ་དྲལ་གྱི་དྲག་བསྐུལ་དབང་སྙིང་ནོར་མཛད། PAGE * MERGEFORMAT 1
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
