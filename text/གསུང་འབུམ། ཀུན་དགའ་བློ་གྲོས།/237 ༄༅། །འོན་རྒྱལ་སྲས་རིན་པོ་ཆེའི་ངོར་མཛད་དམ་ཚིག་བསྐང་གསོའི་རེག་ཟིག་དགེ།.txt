གསུང་འབུམ། ཀུན་དགའ་བློ་གྲོས།
པོད ༢༣༧
༄༅། །འོན་རྒྱལ་སྲས་རིན་པོ་ཆེའི་ངོར་མཛད་དམ་ཚིག་བསྐང་གསོའི་རེག་ཟིག་དགེ།
༄༅། །འོན་རྒྱལ་སྲས་རིན་པོ་ཆེའི་ངོར་མཛད་དམ་ཚིག་བསྐང་གསོའི་རེག་ཟིག་དགེ། སྭསྟི། དམ་ཚིག་བསྐང་གསོ་དང་གཞན་འདྲེས་མེད་པ་མཛད་ན་ཤོམ་ཡང་དམ་ཚིག་བསྐང་བའི་ཤོམ་ལས་གཞན་ཡི་དམ་ཆོས་སྲུང་གི་མཆོད་གཏོར་གང་ཡང་མི་དགོས། བདག་བསྐྱེད་རབ་ཀྱཻ་རྡོར་རང་ས་སྐྱའི་རྗེ་བཙུན་གོང་མའི་བཀའ་སྲོལ་ཡིན། དེ་ཉིད་ཁྱེར་བདེ་མུས་ཆེན་སེམས་དཔའ་ཆེན་པོས་མཛད་པའི་སྒྲུབ་ཐབས་བྱ་བྲལ་མ་དབང་བཞིའི་ཆུ་རྒྱུན་གཅིག་མ་ཡིན་ཀྱང་ལམ་འབྲས་གསན་ཕྱིན་ཆད་རྗེ་དཀོན་མཆོག་ལྷུན་གྲུབ་ཀྱི་མངོན་རྟོགས་མཛེས་རྒྱན། ལུས་དཀྱིལ་མཛེས་རྒྱན། ཟུང་འབྲེལ་ནས་ལམ་དུས་རྒྱས་པ་དང་། དེ་ལ་གསུང་རྒྱུན་ཕྱག་བཞེས་ལྟར་གྱི་ལམ་དུས་འབྲིང་པོ་མཛད་དགོས་ཀྱང་རེ་ཞིག་དེ་པ་ནས་ཀྱཻ་རྡོར་བདག་བསྐྱེད་གནང་ཚེ་གོང་ཞུས་མུས་ཆེན་གྱི་དེས་འཐུས་པས་བཀྲ་ཤིས་ཆོས་སྡེ་སོགས་ནས་ཕྱག་དཔེ་གཡར་གནང་དགོས་སམ། ཕྱག་ན་ཡོད་ཚེ་མ་དགོས་ལགས་ཤིང་། བདག་བསྐྱེད་གྲུབ་ནས་ལིངྒ་དགུག་གཞུག་གི་གཏོར་མར་སྒྲོན།
སྦྱངས་བདུག་ཅེས་བྱིན་གྱིས་བརླབས་པའི་ཆང་ངམ་བདུད་རྩི་རིལ་བུ་བཏབ་པའི་ཆང་ལ་ནང་མཆོད་ཟེར་བས་ཐོག་མར་དེས་སྦྱངས། དེ་ནས་ཆུ། དེ་ནས་ཆང་ཕལ་པས་སྦྱངས་པ་ལ་ནང་མཆོད་ཆུ་ཆང་གིས་སྦྱངས་པ་ཟེར། དེ་ལྟར་དགོས་པའི་རྒྱུ་མཚན་ས་ལུགས་ལ་ངོས་དག་ཡོད། སྤོས་ནི་གུ་གུལ་དང་རེངས་བུ་བདུག སྤོས་དཀར་བདུག་མི་ཉན། དེ་ནས་མཆོད་པ་བསངས་སྦྱངས། ཨ་ལས་ཡེ་ཤེས་ཀྱི་ཀ་པཱ་ལར་དགྲ་བགེགས་བསྒྲལ་བའི་ཉེར་མཆོད་ལྔར་གྱུར། ཨོཾ་ཨརྒྷཾ། པུཥྤེ།
དྷུ་པེ། ཨཱ་ལོ་ཀེ གྷནྡྷེ། ནཻ་ཝི་དྱེ། ཤཔྟ་ཨཱཿཧཱུྃ། གཏོར་མ་བསངས་སྦྱངས་ལ། ཨ་ལས་ཡེ་ཤེས་ཀྱི་ཀ་པཱ་ལར་དགྲ་བགེགས་བསྒྲལ་བའི་ཤ་ཁྲག་རུས་པ་ཤ་ལྔ། བདུད་རྩི་ལྔ། ཡེ་ཤེས་ལྔའི་ངོ་བོར་གྱུར། ཨོཾ་ཨཱཿཧཱུྃ་ཧ་ཧོ་ཧྲཱིཿལན་གསུམ་སོགས་ཕྱག་རྒྱ་བཅས་པས་བྱིན་གྱི་བརླབས།
རྟེན་རྡོ་ཚོམ་བུ་བཅས་བསངས་སྦྱངས། སྟོང་པའི་ངང་ལས་དུར་ཁྲོད་རོལ་པའི་གཞལ་ཡས་ཁང་དུ་པད་ཉི་དགྲ་བགེགས་ཀྱི་རོ་སྟེང་དབུས་སུ་ཧཱུྃ་ལས་སྟོབས་འཕྲོག་དབང་པོ་ཞལ་བཞི། རྩ་ཞལ་ནག་པོ་མི་རོ་གསོལ་བ། གཡས་དཀར་གཡོན་དམར། སྟེང་ཞལ་དུད་ཁ། སྤྱན་གསུམ་ཁྲོ་གཉེར་སྨ་ར་སྨིན་མ་དབུ་སྐྲ་རྣམས་ཁམ་ནག་གྱེན་བརྫེས། ཕྱག་བཞིའི་དང་པོས་ཐུགས་ཀར་གྲི་གུག་ཐོད་ཁྲག་སྟེང་འོག གཡས་འོག་མས་རལ་གྲི། གཡོན་འོག་མས་ཐོད་སྐམ་ཕྲེང་བ། མཆན་ཁུང་གཡོན་ན་བུམ་པ།
ཐོད་སྐམ་དབུ་རྒྱན་མགོ་རློན་དང་། དུག་སྦྲུལ་དོ་ཤལ་རུས་རྒྱན་དྲུག ཚངས་སྐུ་དྲིལ་བུ་གཡེར་ཁའི་སིལ་ཚོམ། སྟག་ཤམ་གཡས་བསྐུམ་གཡོན་བརྐྱང་གྱད་ཀྱི་དོར་སྟབས་ཅན་གྱི་ཕྱོགས་བཞིར་ཧཱུྃ་རེ་ལས་གཡས་སུ་གཡུང་མོ་ནག་མོ། གཡོན་དུ་གཏུམ་མོ་ལྗང་གུ། མདུན་དུ་སྲིན་མོ་དམར་མོ། རྒྱབ་ཏུ་སིངྒྷ་ལི་སེར་མོ་རྣམས་གཅེར་བུ་རྒྱུ་མའི་ག་ཤལ་གྲི་གུག་འཕྱར་ཞིང་། ཐོད་ཁྲག་གཙོ་བོ་ལ་སྟོབས་པ། གཡས་བརྐྱང་གཡོན་བསྐུམ་གར་སྟབས་ཅན་ལ་བཀའ་ཉན་དམ་ཅན་རྒྱ་མཚོས་བསྐོར་བའི་གནས་གསུམ་དུ་ཨོཾ་ཨཱཿཧཱུྃ། དེ་ལས་འོད་ཟེར་འཕྲོས་པས་ཡུལ་ཉེར་བཞི།
གནས་སོ་གཉིས། དུར་ཁྲོད་བརྒྱད། ཁྱད་པར་མགོན་པོ་ཉིད་ཆགས་པའི་གནས་ནས་གཙོ་འཁོར་ཐམས་ཅད་ཨོཾ་བཛྲ་ས་མཱ་ཛཿ འདིའི་མན་ངག་སྤོས་སམ་གུ་གུལ་བསྲེག རྔ་རོལ་གདུང་དབྱངས་ཀྱིས། ཧཱུྃ་ལྷ་མཆོག་མ་ཧཱ་ཀ་ལ་ཞལ་བཞི་པ། ། ཡུམ་ཆེན་བཞི་དང་དམ་ཅན་རྒྱ་མཚོར་བཅས། ། གར་བཞུགས་གནས་ནས་འདིར་བྱོན་བདག་ཅག་གི ། ཉམས་ཆགས་སྐོང་བའི་དམ་རྫས་བཞེས་སུ་གསོལ། ། ཨོཾ་མ་ཧཱ་ཀཱ་ལ་ཙ་ཏུརྨུ་ཁ་ས་པ་རི་ཝཱ་ར་ས་མ་ཛཿ
ཛཿཧཱུྃ་བཾ་ཧོ། པདྨ་ཀ་མ་ལ་ཡ་སཏྭཾ། རྔ་རོལ་བཞག རྡོ་རྗེ་རྩེ་ལྔའི་དམ་རྒྱ་བཅས་ལ། ས་མ་ཡ་སྨ་ར། ས་མ་ཡ་མ་ཏི་ཀྲ་མ་ཏི་ས་མ་ཡ་རཀྵནྟུ། སྔོན་གྱི་དམ་ཚིག་བཞིན་བསྟན་འགྲོ་ཀུན་དང་བདག་ཅག་གི་ཕྲིན་ལས་ཀུན་མཛོད་ཅིག རྔ་རོལ་བཅས། འཇིག་རྟེན་ཁམས་ཀྱི་དགྲ་བགེགས་ཀུན། ། བསྒྲལ་བའི་ཉེར་སྤྱོད་རྣམ་ལྔ་འདི། །
ཞིང་སྐྱོང་འཁོར་བཅས་ཞལ་དབུ་སོགས། ། མཛེས་པའི་མཆོད་འབུལ་བཞེས་སུ་གསོལ། ། ཞེས་ཕྱི་མཆོད་དང་། རྔ་རོལ་བཞག ཨོཾ་ཨཱཿཧཱུྃ་གིས་ནང་མཆོད་རྔ་རོལ་བཅས། སྐུ་གསུམ་མངོན་གྱུར་རྣམ་སྤྲུལ་མཐའ་ཡས་ལ། ། རྣམ་གསུམ་བསྟན་འགྲོའི་དོན་མཛད་ཞིང་སྐྱོང་ཆེ། ། དུག་གསུམ་དགྲ་བགེགས་སྒྲོལ་བའི་ཡུམ་འཁོར་བཅས། ། ཆོ་འཕྲུལ་གསུམ་ལྡན་རྣམས་ལ་བསྟོད་པར་བགྱི། ། རྔ་རོལ་བཞག
གཙོ་གཏོར་སྔགས་ཐུང་ལན་བདུན། སྔགས་རིང་ལན་གསུམ་གྱིས་བསྔོ་བའོ། ། ཡང་ན་སྔགས་ཐུང་གཉིས་སྔགས་རིང་གཅིག་བཅས་གསུམ་དང་། འཁོར་གཏོར་ལ་ཨ་ཀ་རོ་ཉེར་གཅིག་གམ་བདུན་གྱིས་བསྔོ། རྔ་རོལ་བཅས། དུར་ཁྲོད་གནས་དང་ཁྱད་པར་བསིལ་ཚལ་ནས། ། ཆོས་སྐྱོང་འདིར་བྱོན་ཕྱི་ནང་གསང་གསུམ་རྟེན། ། ཉམས་ཆག་བསྐང་ཕྱིར་བཞེས་ནས་བདག་ཅག་ལ། ། མཆོག་ཐུན་དངོས་གྲུབ་སྩོལ་ཞིག་དམ་ཚིག་ཅན། ། ཞེས་དང་།
རྔ་རོལ་མུ་ནས། རྡོ་རྗེ་འཛིན་པའི་བཀའ་སྩལ་རྩ་ལྟུང་དང་། ། ཡན་ལག་ལྟུང་བ་ཉམས་ཀུན་འགྱོད་སེམས་ཀྱིས། ། སྙིང་ནས་བཤགས་སོ་ཚངས་པར་སྩལ་དུ་གསོལ། ། རྒྱུ་བཞིའི་སྡིག་སྒྲིབ་དག་པར་བྱིན་གྱིས་རློབས། ། ཚར་གསུམ་བདུན་གང་རུང་། དེ་ལྷག་བསགས་ཀྱང་ཆོག རྔ་རོལ་མུ་ནས། སྡང་དགྲའི་གཤེད་མ་ཞིང་སྐྱོང་འཁོར་བཅས་ཀྱི། ། རྨད་བྱུང་ཡོན་ཏན་ཀུན་ལ་བདག་བསྟོད་དོ། །
རྣམ་བཞིའི་ཕྲིན་ལས་མཐར་ཕྱིན་ས་ལམ་བསྒྲོད། ། རྡོ་རྗེ་འཛིན་པར་མཛོད་ཅིག་དཔལ་མགོན་ཆེ། ། རྔ་རོལ་བཞག གཏོར་ཁ་གསོས། སྦྱང་བདུག་བསང་སྦྱང་། ཨོཾ་ཨཱཿཧཱུྃ་ཧ་ཧོ་ཧྲཱིཿ ལན་གསུམ་གྱིས་བྱིན་གྱིས་བརླབས། ཧཱུྃ་སྔོན་ཚེ་རྡོ་རྗེ་འཆང་གི་སྤྱན་སྔ་རུ། ། གཏུམ་པོ་ཁྱོད་ཀྱིས་ཇི་ལྟར་ཁས་བླངས་ལྟར། ། ཕྲིན་ལས་རྣམ་བཞིའི་ལས་ལ་སྤྱན་འདྲེན་ན། །
སངས་རྒྱས་བསྟན་པ་བསྲུང་ཕྱིར་གཤེགས་སུ་གསོལ། ། ཨོཾ་མ་ཧཱ་ཀཱ་ལ་ཙ་ཏུརྨུ་ཁ་ས་པ་རི་ཝཱ་ར་ས་མཱ་ཛཿ ཛཿཧཱུྃ་བཾ་ཧོཿ རྔ་རོལ་བཞག གཙོ་གཏོར་སྔགས་ཐུང་གཉིས་དང་སྔགས་རིང་གཅིག་དང་། འཁོར་གཏོར་ཨ་ཀཱ་རོ་བདུན་གྱིས་བསྔོས། ཨོཾ་ཨརྒྷཾ་སོགས་གོང་བཞིན་ཕྱི་མཆོད། ཨོཾ་ཨཱཿཧཱུྃ་གིས་ནང་མཆོད། འཕགས་པ་རིན་པོ་ཆེས་མཛད་པའི་ཆོས་སྐྱོང་སྤྱི་བཤགས་ཚར་གཅིག ཁྱེད་ཐུགས་མ་གསུམ།
རྔ་རོལ་བཅས། གཉེན་གྱིས་མཛད་པའི་བསྐང་བ་ལྷ་མཆོག་མ། ཡང་གཏོར་ཁ་གསོས། སྦྱང་བདུག བསང་སྦྱང་། བྱིན་བརླབས། སྤྱན་འདྲེན། འབུལ་སྔགས། ཕྱི་ནང་མཆོད་པ། བཤགས་པ་ཚིགས་ལྷུག
ལྷ་མཆོག་མའི་བསྐང་བ་སྟེ་དེ་འདྲ་ཚར་བདུན་རིགས་འགྲེ། དེ་ནས་གཉེན་གྱི་མཛད་པའི་ཕྱག་མཚན་འབུལ་ཚིག་སྟོབས་ཆེན་ཤུག་དྲག་རྔ་རོལ་བཅས། ཧཱུྃ་དཔལ་ལྡན་མགོན་པོ་ནག་པོ་ཆེ། ། ཞལ་བཞི་ཕྱག་བཞི་དུར་ཁྲོད་ཆས། ། མཚོན་ཆ་འཛིན་ཅིང་རིགས་འཁོར་ཅན། ། དམ་རྫས་བཞེས་ལ་ཕྲིན་ལས་མཛོད། ། རྔ་རོལ་བཞག རང་ཉིད་ཀྱེ་རྡོ་རྗེར་གསལ་བའི་སྙིང་པད་དམར་དང་གློ་བ་པད་དཀར་ཁ་སྦྱོར་ནང་ཟླ་དཀྱིལ་ལ་བླ་མ་མི་བསྐྱོད་པ་སྔོན་པོ་ལོངས་སྤྱོད་རྫོགས་སྐུ་ཞལ་གཅིག་ཕྱག་གཉིས་བདུད་འདུལ་མཉམ་གཞག སྤྱན་གཉིས་ཟིམ་བུར་གཟིགས་ཤིང་། ཞལ་འཛུམ་རོལ་པའི་ཐོར་ཅོག་ནག་པོ་ལྷག་མ་གཡས་གཡོན་ནས་འཕྱང་བ།
དར་གྱི་ན་བཟའ་དང་རིན་པོ་ཆེའི་རྒྱན་ཅན། རྡོ་རྗེའི་སྐྱིལ་ཀྲུང་གིས་བཞུགས་པའི་ཐུགས་ཀར་ཟླ་དཀྱིལ་ལ་ཧཱུྃ་སྔོན་པོ། དེའི་འོད་ཀྱི་སྐྱབས་གནས་ཐམས་ཅད་སྤྱན་དྲངས་ནས་ཧཱུྃ་ལ་ཐིམ། བདག་དང་སེམས་ཅན་ཐམས་ཅད་ཀྱི་སྡིག་སྒྲུབ་དག་པར་མཛད་དུ་གསོལ། ཞེས་གསོལ་བ་བཏབ་པས་ཧཱུྃ་ལས་བདུད་རྩི་དཀར་པོ་བབས། བླ་མའི་སྐུ་གང་། བདག་ལ་མི་དགོས་པ་སོགས་དམ་ཚིག་ཉམས་ཆག་དག དགྱེས་པའི་སྐུ་ལས་བདུད་རྩིའི་རྒྱུན་བབས། པདྨ་ཁ་སྦྱོར་གྱི་ནང་གང་། སྡིག་སྒྲིབ་ནད་གདོན་དག
ལུས་སེམས་བདེ་བས་ཁྱབ། ཆོས་སྐྱོང་གི་འཁུ་ལྡོག་ཞི། སྣང་བ་བདེ་ཆེན་དུ་གྱུར་ཞེས་བརྗོད་ནས། དམིགས་པ་དེ་དང་མ་བྲལ་བར། ཧེ་རུ་ཀའི་ཡིག་བརྒྱ་ཅི་ནུས། ཧེ་རུ་ཀའི་གནས་སུ་ཙ་ཏུརྨུ་ཁ་བཅུག་པའི་ཡིག་བརྒྱ་ཅི་ནུས་བཟླས་མཐར་ཐལ་སྦྱར་གྱིས། བདག་ནི་མི་ཤེས་རྨོངས་པ་སྟེ། ། སོགས་བཤགས་སྡོམ་གྱི་ཚིག་སྤྱི་འགྲེ། བླ་མ་མི་བསྐྱོད་པ་འོད་དུ་ཞུ། རང་གི་སྙིང་ཁར་ཐིམ་པས་རྒྱུད་བྱིན་གྱིས་བརླབས་པར་གྱུར།
བུམ་རྫས་དམིགས་གསལ་བཏབ་པའི་བུམ་པར། དུང་ཆོས་རྡོར་གཟུངས་གང་ཡང་མི་དགོས་པས་ནང་གི་ཆུ་དང་རྫས་བྱིན་རློབ་ཀྱི་སྔགས། ཨོཾ་བི་ཤུདྡྷེ་སྭཱ་བྷཱ་ཝཱ་བི་ཤུདྡྷོ྅ཧཾ་སྭཱཧཱ། ཅི་འགྲུབ་བཟླས་ནས། རྟེན་དང་མཆོད་གཏོར་ལ། ཇི་ལྟར་བལྟམས་པ་སོགས་ཁྲུས་སྤྱི་འགྲེ། སྐུ་ཕྱིས་བཅས། སླར་ཡང་ཀུ་ཤས་བུམ་ཆུ་གཏོར་ལ་གོང་གི་སྔགས་ཅི་རིགས་བཟླ། ནག་པོ་ཆེན་པོ་སོགས་ཀྱིས་ཐུན་གཏོར་ཕུལ། སྲིད་ཞི་དཔལ་འབྱོར་སོགས།
ཡིག་བརྒྱ་བཟོད་གསོལ། བརྟེན་བཞུགས། གཤེགས་གསོལ་གོ་བགོ བསྔོ་སྨོན། ཤིས་བརྗོད། སྐབས་ཐོབ་གང་དགོས་གནང་བས་དོན་ཚང་ལགས། ཞེས་འོན་ཆོས་ལྡིང་རྒྱལ་སྲས་སྤྲུལ་སྐུ་རིན་པོ་ཆེ་སྐལ་བཟང་ཐུབ་བསྟན་འཇིགས་མེད་རྒྱ་མཚོའི་བཞེད་སྐོང་དུ་ས་སྐྱ་པ་ཀུན་བློས་རྗེ་བླ་མའི་གདན་ས་བཀྲ་ཤིས་ཆོས་སྡེའི་གཟིམས་ཆུང་བྱིན་ཅན་དུ་བཀོད་པ་དགེ། །། PAGE * MERGEFORMAT 4 ཀུན་དགའ་བློ་གྲོས། འོན་རྒྱལ་སྲས་རིན་པོ་ཆེའི་ངོར་མཛད་དམ་ཚིག་བསྐང་གསོའི་རེག་ཟིག PAGE * MERGEFORMAT 3
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
